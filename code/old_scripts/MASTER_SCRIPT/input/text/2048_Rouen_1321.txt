Casus reservati per Concilium provinciale Rotomag. modo exquirantur. 
(1) QUi faciunt sortilegia de sacramentis ecclesiae. 
(2) Qui malitiose procurat abortivum. 
(3) Qui ad conjungendum vel distinguendum [1] factum matrimonium, deponunt scienter falsum testimonium. 
(4) Qui ad exheredandum aliquem, falsum testimonium deponunt. 
(5) Qui a Judaeo sumpserit potionem. 
(6) Clerici qui se supponunt justitiae saeculari, vel qui exhibent emendam in factis personalibus ubi Haro fuerit, etiam de facto personae praecedente monitione. 
(7) Personae Ecclesiasticae qui occasione spiritualium, vel decimarum, vel consimilium etiam si Haro intervenerit, si praesumant respondere, vel causas hujusmodi agitare coram judicibus saecularibus. 
(8) Judices saeculares qui de causis ecclesiae se intromittunt qualitercumque, si moniti generaliter fuerint. 
(9) Quicumque judices, qui generaliter sunt moniti ut assisias et placita diebus Dominicis, et festis Apostolorum, et beatae Mariae, et Johannis Baptistae, et aliis quae a clero et populo celebrantur tenere desistant. 
(10) Illi qui impediunt jurisdictionem ecclesiasticam. 
(11) Facientes violentiam clericis indebite ultra quam exigit rebellio defendentis: vel qui detinent eos ultra requisitionem judicis ecclesiastici. 
(12) Illi qui invocant daemones per artem magicam, vel per [2] consentientes. 
(13) [3] Persona ecclesiastica quae contra personam ecclesiasticam studiose procurat Haro fieri ut causam trahat coram judice saeculari. 
(14) Matrimonia inter contrahentes clandestine. 
Omnes praedicti sunt excommunicati per provinciale Concilium Rotomagense. 
