Facta fuerunt ista precepta a domino et patre nostro Odone, archiepiscopo Rothomagensi.
(1) Precipitur decanis ne aliquis eorum sigillet aliquem se excommunicasse de mandato curie nostre, donec publice eum excommunicaverit, vel nisi post sigillationem incontinenti eum publicaverit excommunicatum, et hoc idem precipiatur a decanis presbyteris in kalendis.
(2) Precipitur ut statim secunda monitione sigillata, sigillum suum a litteris non amoveat, etiamsi monitus pluries debitum offeret et satisfaceret creditori.
(3) Item nullus contradicat sigillare secundam monitionem monito contradicente, nisi monitus statim satisfaciat creditori in presentia decani seu presbyteri ad quem mandatum dirigitur.
(4) Item secunda monitione sigillata non admittatur secundo monitus, et ob hoc excommunicatus ad ecclesiam nec ad sacramenta, nec aliqua jura ecclesiastica et administrentur, nisi prius absolutionem suam a curia reportaverit.
(5) Item nullus litteram curie retineat, sed statim completo mandato portitori litteratum restituat, sub pena unius marce argenti.
(6) Item nullus pretextu absentie ejus qui citandus est vel monendus se excuset, sed fiat citatio ad domicilium ejusdem, dum tamen ibidem habeat familiam.
(7) Item ut nullus decanus vel presbyter tradat sigillum suo clerico vel alii pro litteris sigillandis, nisi decano vel presbytero pr√©sente, ut pericula que possent accedere evitentur.