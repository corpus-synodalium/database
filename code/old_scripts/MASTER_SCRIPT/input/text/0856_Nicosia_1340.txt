Concilium Nicosiense ab Helia archiepiscopo cum suffraganeis celebratum. 
Anno Domini MCCCXL.
Praefatio. 
In nomine Domini Iesu Christi, amen.
(1) Congregato et convocato provinciali concilio regni Cypri in aula archiepiscopatus Nicosiensis per reverendum in Christo patrem et dominum, dominum fratrem Heliam, Dei et apostolicae sedis gratia
archiepiscopum Nicosiensem, metropolitanum regni praedicti, una cum suffraganeis suis, reverendis in Christo patribus, dominis Odone Paphensi, Lambertino Nimociensi, et fratre Marco Famagustano et Anteradensi episcopis, et praesentibus et eidem concilio interessentibus venerabilibus in Christo patribus, dominis fratre Leondio de Solia Nicosiensis, fratre Matthaeo de Larsino Paphensis, fratre Clemente de Lescara Nimociensis, et fratre Michaele de Carpasio Famagustanae dioecesum, Graecorum episcopis; et fratre Georgio Maronitarum et fratre Gregorio Armenorum praesulibus et episcopis; et aliarum nationum, videlicet Nestorinorum et Iacobitarum, rectoribus; et aliorum clericorum Latinorum et Graecorum et dictarum nationum multitudine copiosa; praefatus dominus archiepiscopus, praemissis Romano more orationibus consuetis, Spiritus sancti gratia primitus invocata, proposito verbo Dei, clare, distincte, et explicite declaravit, aperuit, et exposuit fidem catholicam quam de articulis et ecclesiasticis sacramentis ac alijs quae possent forte ex ignorantia in errorem aliquos declinare, sacrosancta Romana ecclesia tenet, docet, et praedicat, dictis nationum praelatis eorumque subditis audientibus et intelligentibus liquido, singulariter, et distincte per infra scriptos fideles viros interpretes autoritatis et linguarum quarum erant interpretes plenam et veram habentes notitiam, quidquid per eundem dominum archiepiscopum verbo extitit declaratum, et scripto de unanimi consilio Latinorum pontificum publice ibi lecto, ad nationis cujuslibet intellectum, mediantibus interpretibus infrascriptis. 
Cujus scripti series de verbo ad verbum, nil addito vel minuto, tenor talis est:
Confessio Fidei
(2) Quoniam in regno Cypri in singulis civitatibus et dioecesibus permixti sunt populi diversarum linguamm, habentes sub una fide, [1] sicut experimento didicimus, varios ritus et mores, [2] qui a suis episcopis et praesulibus juxta diversitates rituum et linguarum, verbo instituendi sunt pariter et exemplo, ut in salubri doctrina praefati praesules, expulsa omni errorum caligine, possint in lumine verae lucis, quae catholicos professores illuminat, ambulare, et suos subditos seu populos commissos eisdem clarius informare, decrevimus fidei professionem explicite declarare quam sacrosancta Romana ecclesia firmiter tenet, docet, et praedicat, ut ipso verae lucis lumine mediante, queant veritatis semitam imitari et varios errores expellere.
(3) Quicumque autem cupit salvus fieri et catholicus reputari firmiter credere debet et simpliciter confiteri quod unus solus verus est Deus, aeternus, immensus, et incommutabilis, incomprehensibilis, omnipotens, ineffabilis, Pater, et Filius, et Spiritus sanctus; tres quidem personae, sed una essentia, substantia, seu natura simplex omnino; Pater a nullo, Filius a Patre solo, et Spiritus sanctus ab utroque, [3] non tanquam ex duobus principiis, sed tanquam ex uno principio, non duabus spirationibus, sed unica spiratione procedens. 
Hoc professa est hactenus, praedicavit, et docuit, hoc firmiter tenet et praedicat sacrosancta Romana ecclesia, mater omnium fidelium et magistra. 
Hoc habet orthodoxorum patmm atque doctorum, Latinorum pariter et Graecorum, incommutabilis et vera sententia. [4]
(4) Tenet insuper, docet, et praedicat eadem sancta mater ecclesia sanctam Trinitatem, Patrem, et Filium, et Spiritum sanctum, [5] totamque in Trinitate deitatem coessentialem et consubstantialem, coaeternam, coomnipotentem, unius potestatis, voluntatis, et majestatis, creatorem omnium creaturarum, a quo omnia, per quem omnia, et in quo omnia quae sunt sub caelo et in terra, visibilia et invisibilia, corporalia et spiritualia, [6] singulam quamque in sancta Trinitate personam, unum verum Deum et perfectum [7] existere.
(5) [8] ipsumque Dei unigenitum Verbum Dei, aeternaliter natum de Patre, consubstantialem, coomnipotentem, et coaequalem per omnia Patri in Divinitate, [9] a tota Trinitate communiter incarnatum, ex Maria semper virgine Spiritus sancti cooperatione conceptum, [10] [11] cum anima rationali, duas habentem nativitates, unam ex Patre aeternam, alteram temporalem ex matre, Deum verum et hominem verum, proprium in utraque natura atque perfectum, non adoptivum neque phantasmaticum, sed unum et unicum filium Dei, in duabus et ex duabus, Divina scilicet et humana, naturis, sed in unius personae singularitate, impassibilem et immortalem Divinitate, sed in humanitate, pro nobis et pro salute nostra, passum vera carnis passione, mortuum, et sepultum, et descendisse ad inferos, ac tertia die resurrexisse a mortuis vera camis resurrectione, die quadragesima post resurrectionem, cum came qua resurrexit et anima, ascendisse in caelum et sedere ad dexteram Dei Patris, et inde venturum judicare vivos et mortuos, et redditurum unicuique secundum opera sua, sive bona fuerint, sive mala, [12] tam reprobis quam electis, qui omnes cum suis propriis resurgent corporibus quae nunc gestant, [13] reprobi vero cum diabolo poenam perpetuam [14] recepturi, et electi cum Christo gloriam sempiternam. [15]
(6) Credene etiam debet et tenere firmiter unusquisque catholicus unam esse fidelium universalem ecclesiam, extra quam nullus omnino salvatur, [16] in qua unum datur baptisma et vera omnium remissio peccatorum. [17]
(7) Firmiter etiam credere et simpliciter confiteri debet quicumque fidelis novi et veteris testamenti, legis, ac prophetaram, et apostolorum, unum esse autorem Deum. 
Et haec est vera fides catholica quam super dictis articulis tenet et praedicat sacrosancta Romana ecclesia, mater omnium fidelium et magistra.
(8) Sed propter diversos errores a quibusdam ex ignorantia et ab aliis ex malitia adinventos, dicit, tenet, docet, et praedicat [18] quod secundum communem Dei ordinationem animae sanctorum hominum qui de hoc saeculo ante Domini nostri Iesu Christi passionem decesserunt; necnon sanctorum apostolorum, martyrum, et confessorum, virginum et aliorum fidelium defunctorum, post sacram ab eis Christi baptisma susceptum, in quibus nil purgabile fuit quando decesserant, nec erit quando decedent, etiam in futurum, vel si tunc fuit aut erit purgabile aliquid in eisdem, cum post mortem suam fuerint purgatae; aut quod animae puerorum eodem Christi baptismate renatorum et baptizandorum, cum fuerint baptizati, ante usum liberi arbitrii decedentium, mox post mortem suam et purgationem praefatam, in illis qui purgation hujusmodi indigebant, etiam ante resurrectionem suorum coiporum et judicium generale, post ascensionem salvatoris nostri Domini Iesu Christi in caelum: fuerant, sunt, et erant in caelo caelorum, regno, et paradiso caelesti cum Christo sanctorum angelorum consortio congregatae, ac post Domini Iesu Christi passionem et mortem viderunt, vident, et videbunt Divinam essentiam, visione intuitiva ac etiam faciali, nulla mediante creatura in ratione objecti nisi [19] se habente, secundum [20] Divinam [21] essentiam [22] mediante [23] se videre [24], clare, et aperte eis ostendere [25]; et quod sic videntes eadem essential perfruantur; necnon quod ex tali visione et fruitione eorum animae qui jam decesserunt sunt vere beatae et habent vitam et requiem aeternam; et erunt illorum qui postea decedent cum eandem videbunt Divinam essentiam ipsaque perfruentur, ante judicium generale. 
Et quod postquam inchoata fuit vel erit talis intuitiva et facialis visio et fruition in eisdem, eadem visio et fruitio, sine aliqua intercisione seu evacuation praedictae visionis et fruitionis, continuata fuit et continuabitur usque ad finale judicium et extunc usque in sempiternum. [26] 
(9) Diffinivit insuper eadem sancta mater ecclesia quod, secundum communem Dei ordinationem, animae decedentium in actuali peccato mortali, mox post mortem suam ad inferna descendunt, poenis infernalibus, tamen disparibus, puniendae, et quod nihilo minus in die judicii omnes homines [27] ante tribunal Christi [28] cum suis corporibus comparebunt reddituri de factis propriis rationem. [29]
(10) Tenet etiam et docet eadem Romana ecclesia septem fore sacramenta ecclesiastica: unum, scilicet Baptisma, de quo supra dictum est [30] [31] quod ad invocationem individuae Trinitatis, videlicet Patris, et Filii, et Spiritus sancti, consecratur in aqua, quod tam parvulis quam adultis in forma ecclesiae a quocumque rite collatum proficit ad salutem. 
Post cujus susceptionem baptismi, si quisquam prolapsus fuerit in peccatum, potest semper per veram poenitentiam reparari [32] et suorum consequi veniam peccatorum. 
Aliud est sacramentum Confirmationis, quod cum ab apostolorum tempore solis fuerit pontificibus reservatum, in fronte chrismando renatos soli debent episcopi per manus impositionem conferre. 
Cujus forma haec est: 
Signo te signo crucis, et confirmo te chrismate salutis, in nomine Patris, et Filii, et Spiritus sancti, amen. [33]
Quod si simplices sacerdotes conferre praesumant, nihil agunt, cum ex eorum collatione umbra quaedam ostendatur in opere, veritas autem non subeat in effectum. 
Aliud est poenitentia. 
Aliud est Eucharistiae sacramentum, quod ex azymo conficit eadem Romana ecclesia, tenens et docens quod in [34] azymis veram conficitur et potest confici corpus Christi, cujus corpus et sanguis in sacramento altaris sub speciebus panis et vini veraciter continetur, transsubstantiatis pane in corpus et vino in sanguinem potestate Divina. [35]
Quod utique sacramentum nemo potest conficere nisi sacerdos rite fuerit ordinatus secundum claves ecclesiae, quas ipse concessit apostolis et eorum successoribus Iesus Christus. [36]
Aliud est Ordinis sacramentum.
Aliud est extrema unctio, quae secundum doctrinam beati Iacobi infirmantibus exhibetur. [37]
Aliud est matrimonium, de quo tenet sancta mater ecclesia quod nec unus vir simul plures uxores [38] habere permittitur, nec unquam licuit, nisi cui fuit Divina revelatione concessum, nec una mulier simul habere plures viros. 
Soluta vero lege matrimonii per mortem alterius conjugum, secundas, et tertias, et deinceps nuptias successive licitas esse dicit, si impedimentum canonicum ex causa legitima non obsistat. [39]
(11) Tenere debet insuper fateri et publice confiteri quicumque vult reputari catholicus quod ipsa sacrosancta Romana ecclesia est mater omnium fidelium et magistra, et super universam catholicam ecclesiam plenum principatum obtinet et primatum, quem memorata ecclesia ab ipso Domino in beato Petro apostolorum principe seu vertice, cujus Romanus pontifex est successor, cum plenitudine potestatis recepisse, veraciter et humiliter recognoscit. [40]
Cujus Romani pontificis, si quae subortae fuerint quaestiones [41] et causae majores, [42] suo debent judicio diffiniri. Ad quem potest quicumque gravatus in negotiis ad forum ecclesiasticum pertinentibus appellare, et in omnibus causis ad examen ecclesiasticum spectantibus ad ipsius potest recurri judicium. 
Et eidem omnes ecclesiae sunt subjectae, ipsarumque praelati obedientiam et reverentiam sibi debent [43] qui in partem solicitudinis sunt vocati.
(12) Praescriptam igitur purissimam, certissimam, solidissimam Romanae ecclesiae et orthodoxae fidei veritatem, evangelicae doctrinae consonam, a sanctis patribus traditam, et Romanis pontificibus in suis statutis, synodis, diffinitionibus, determinationibus, et constitutionibus roboratam, ab universis et singulis regni Cypri, cujuscumque nationis existant, firmiter teneri et simpliciter, absque varietatis inconstantia et sine scrupulo cujuslibet dubietatis, agnosci, praesentis constitutionis serie autoritate praesentis concilii promulgatae, praecipimus et mandamus, si omnipotentis Dei et sacrosanctae Romanae ecclesiae, necnon sanctissimi domini nostri, domini Benedicti papae XII, cupiunt effugere ultionem. 
Per hoc autem non intendimus inhibere Graecis episcopis et eorum subditis quin ritus suos fidei catholicae non adversos sequantur, juxta compositionem a felicis recordationis domino Alexandro, Romano pontifice, in regno Cypri inter Latinos et Graecos editam et diutius observatam.
(13) Memorati Graecorum, Maronitarum, et Armenorum episcopi, et praemissarum aliarum nationum majores, pro se et subditis suis, intellectis omnibus et singulis supradictis et super singulis articulis fidei et ecclesiasticis sacramentis ac aliis in dicta serie comprehensis, singuli singulariter, et universaliter universi, juxta relationem infrascriptorum interpretum, clare, aperte, distincte, et singulariter, et explicite recognoverunt, humiliter et devote, et spontanea voluntate, omni timore semoto, et quacumque coactione cessante, humili professione confessi sunt et devota confessione professi illa omnia et singula in dicti scripti serie comprehensa vera esse, et quod illa omnia et singula firmiter credebant, prout superius explicite declarantur.
Adjiciens [44] rationes quod ita erat ab omnibus catholicis absque dubietate credendum; et quod sacrosancta Romana ecclesia erat mater omnium fidelium et magistra, super omnes ecclesias plenum principatum obtinens et primatum; et quod sanctissimus in Christo pater, dominus Benedictus, Divina providentia papa XII, successor beati Petri et in terris vicarius Iesu Christi, erat cunctorum fidelium pater et pastor et dominus, cui singuli praelati ecclesiarum omnium debent reverentiam humilem ipsique reverentiam eidem et obedientiam promittebant, petentes humiliter quod eis liceret in suis ritibus fidei non contrariis permanere, ac deprecantes dictum dominum archiepiscopum ut devotionem eorum intimare domino summo pontifici dignaretur.
(14) Acta sunt haec Nicosiae, in aula archiepiscopatus majori, praesentibus venerabilibus viris, dominis Leodegario de Nabinalis decano, Baliano Guezii, Antonio Marbre, et Bernardo Coste, canonicis, et capitulo ecclesiae Nicosiensis; Marino de Luca cantore, et Ioanne Benedicti, canonicis Paphensis ecclesiae; Iacobo Paschalis, thesaurario et canonico Nimociensi: linguarum Latinae et Graecae notitiam habentibus; Gofredo Spangiota, archidiacono et canonico Famagustano; Iustino de Iustinis, milite et consiliario regio; frater Francisco de Nimocio, priore provinciali fratrum Praedicatorum in provincia terrae sanctae; fratre Raymundo de Moragis, ordinis fratrum Minorum in dicta provincia ministro; Iacobo de sancto Prospero, canonico Nimociensi et dicti domini archiepiscopi officiali, inter Latinos et Graecos, et Ioanne Mahe presbytero, Tarsensi canonico, inter Latinos et Maronitas, Iacobitas, et Nestorinos, et presbytero Petro de Ascalona, inter eosdem Latinos et Armenos: interpretibus; fratre Iterio de Nabinalis, ordinis fratrum Minorum, ac domino de Parma: testibus ad haec vocatis et rogatis; et quampluribus aliarum ecclesiarum canonicis et notabilibus viris ac clericorum Latinorum et aliarum nationum multitudine copiosa.
(15) Post haec et instanti, in praesentia totius concilii, lectae, firmatae, et publicatae fuerunt aliae constitutiones infra scriptae: 
Statuta Concilii.
(1) De decimis integre solvendis.
Item, approbatione ejusdem concilii confirmamus, innovamus, et ratificamus, ac etiam approbamus constitutionem editam contra decimas non solventes in provinciali concilio apud Nimocium celebrato, quae incipit Contumacia non plene [45].
Adjicientes eidem, sicut in constitutione bonae memoriae domini Hugonis, Nicosiensis archiepiscopi, continetur expresse, quod eandem excommunicationis sententiam ipso facto incurrant omnes et singuli qui ecclesiis Nicosiensi, Paphensi, Nimociensi, et Famagustanae integras decimas non solverint, ut tenentur, de omnibus redditibus suis, possessionibus, terris, animalibus, appaltis, ac aliis quibuscumque, sine deductione seminis, taliae, angariarum, vel aliarum quarumlibet expensarum, cum integre, sine deductione aliqua, decima sit solvenda.
Quam sententiam incurrere debeant ipso facto omnes et singuli qui annis singulis plene et perfecte non computaverint et integre non solverint, ut superius est expressum, per totum Februarium cujuslibet anni. 
A qua sententia nullus possit absolvere [46] sine speciali licentia nostra et aliorum praelatorum praemissarum ecclesiarum, vel eorum quibus nos in dioecesi nostra, et ipsi in singulis suis dioecesibus, specialiter duxerimus concedendum. 
Et quod illorum corpora, qui usque ad extremum vitae exitum excommunicationem sustinuerint, occasione praemissa, animo indurato, licet eos in ipso mortis articulo absolvi contingat, usque ad satisfactionem integram extra coemeterium ecclesiasticum valeant detineri, cum vix unquam ecclesia valeat percipiere quod est suum.
Cui constitutioni dictus dominus Odo, Paphensis episcopus, non consensit-- immo, in quantum suam posset ecclesiam tangere, totaliter contradixit, maxime ubi incipit et quod illorum corpora, [47] etc., et ab inde infra.
(2) Contra matrimonia clandestina.
Item, statuimus et mandamus autoritate ejusdem concilii [48] quod matrimonium semper in facie ecclesiae inter personas legitimas hora debita celebretur, excommunicantes ex nunc omnes et singulos qui matrimonial clandestina de caetero inter se praesumpserint celebrare, et omnes et singulos qui talibus matrimoniis interfuerint seu consilium dederint, auxilium, vel favorem.
Quorum absolutionem loci dioecesano episcopo reservamus, [49] imposita prius dictis excommunicatis poenitentia salutari et aliis quae de jure fuerint injungenda.
Sacerdos autem vel clericus qui matrimonio clandestino opem vel operam dederit, ab officio et beneficio sit suspensus usque ad tempus a canone diffinitum. 
Clandestina autem matrimonia intelligimus quae fient de caetero sine licentia [50] nostra vel dioecesanorum in eorum dioecesibus, vel illorum quos nos et ipsi singulariter duxerimus deputandos. 
Et in matrimoniis contrahendis proclamationes fieri debeant tribus diebus Dominicis successive, ut est fieri consuetum, quod tempus proclamationis ab aliquo nequeat coarctari, salvo quod hoc locum non habeat in regalibus et descendentibus ab eisdem.
Et si contrahentes essent diversarum dioecesum, matrimonium intelligatur esse clandestinum nisi tribus diebus Dominicis, ut praemittitur, fuerit publice more solito proclamatum in majori ecclesia, vel in capellis parochialibus illius cujuslibet civitatis vel dioecesis, in qua vel quibus quilibet ex contrahentibus consueverat habitare seu illo tempore habitabat. 
Poenis aliis contra sacerdotes et clericos hujusmodi matrimonia clandestina celebrantes, per constitutions praedecessorum nostrorum promulgatas, nihilo minus in suo robore duraturis, videlicet poena perpetui carceris, juxta constitutionem bonae memoriae domini Hugonis, praedecessoris nostri, quam autoritate praesentis concilii innovamus ac etiam approbamus.
(3) De synodo bis in anno celebranda.
Item, statuimus et mandamus quod singulis annis quilibet Latinus episcopus bis synodum debeat celebrare, videlicet IV feria post octavas Pentecostes et VI feria post octavas Epiphaniae, in qua personaliter debeat interesse, canonico impedimento cessante vel per vicarium suum legitime impeditus, instruendo clerum verbo pariter et exemplo, et faciendo legi constitutiones praesentis concilii et alias in Nimociensi concilio editas, quas mandent a suis subditis observari.
(4) Ut aliquo signo admoneantur fideles perfectum esse corpus Christi.
Item, statuimus, et ordinamus, ac etiam mandamus omnibus episcopis Graecis et aliis praesulibus quarumlibet nationum et sacerdotibus earumdem quod debeant ordinare quoddam signum quod possit omnibus audientibus Divinum officium notum esse illa hora qua perfecerint corpus Christi, quando
celebrant in altari, ita quod illo tempore corpori Christi exhibeatur reverentia tam debita quam devota. 
(5) Ut constitutiones antehac editae habeant autoritatem.
Item, autoritate praesentis concilii, omnes constitutiones tam a praedecessoribus nostris editas, quam in provinciali concilio apud Nimocium promulgatas, necnon per nos factas, innovamus, ratificamus, approbamus, ac etiam confirmamus, in quantum sibi adinvicem minime contradicant, quas in dictis synodis annis singulis celebrandis publice legi mandamus et ab omnibus observari, sub poenis in eisdem constitutionibus comprehensis.
(6) Ut non sint in ecclesiis cathedralibus canonici expectantes.
Item, cum propter canonicos in ecclesiis cathedralibus regni Cypri expectantes, ipsas ecclesias intolerabilia oportuit supportare, volentes praedictis occurrere et indemnitatibus nostrae et aliarum ecclesiarum dicti regni cathedralium providere, autoritate praesentis concilii statuimus et ordinamus quod de caetero nullus canonicus, quantumcumque sit in sacris ordinibus constitutus, sub expectatione praebendae vocem in capitulo et stallum in choro sibi debeat vendicare, nec amucias deferre de vario, seu pro festis duplicibus aliquid de [51] secretis ipsarum ecclesiarum, vel aliunde, seu exenia aliqua recipere, nec in aliquo se tanquam canonicus intromittere, donec praebendam fuerit pacifice consecutus. 
Et praedictam nostram constitutionem mandamus et volumus, [52] autoritate praemissa, in quibuscumque ecclesiis cathedralibus dicti regni debere inviolabiliter observari, non obstantibus quibuscumque consuetudinibus ipsarum ecclesiarum retroactis temporibus observatis, [53] salva semper in omnibus sanctae sedis apostolicae autoritate.
Cui constitutioni dictus dominus Odo, Paphensis episcopus, non consensit-- immo totaliter contradicit, nec vult ipsam locum habere in sua Paphensi ecclesia.
(7) Ut clerici de executione testamenti se non intromittant.
Item, constitutioni synodali editae Nicosiae per reverendum in Christo patrem, dominum Hugonem bonae memoriae, archiepiscopum Nicosiensem, praedecessorem nostrum, in ea parte in qua cavetur, videlicet in fine ipsius constitutionis, quod presbyteri aut clerici dioecesis Nicosiensis, corpore tradito sepulturae, de commissaria seu executione testamenti, sine licentia praelatorum seu vicariorum Nicosiensis eccelsiae, se in aliquo intromittant, quae incipit: Ad reprimendam avaritiam ministrorum ecclesiae, [54] adjicimus autoritate praesentis concilii quod, si quis contrarium fecerit, ipso facto sententiam excommunicationis incurrat. 
Et ad hoc inducimur ut fidei commissariorum et executorum malitiis obvietur, et celerius impleantur decedentium voluntates, quorum executorum officium non intendimus impedire.
(8) Ut clerici non sint officiales laicorum.
Item, constitutioni bonae memoriae domini Gerardi, archiepiscopi Nicosiensis, praedecessoris nostri, editae in provinciali concilio regni Cypri apud Nimocium celebrato, in qua continetur quod clerici non sint officiales laicorum, et incipit: Prohibemus ne sacerdotes aut clerici cujuscumque linguae vel nationis existant, [55] adjicimus quod, si quis de caetero hoc attentare praesumpserit, ipso facto sententiam excommunicationis incurrat.
Lectae et recitatae fuerunt dictae constitutiones et ordinationes per reverendum in Christo patrem et dominum, dominum fratrem Heliam, Dei et apostolicae sedis gratia archiepiscopum Nicosiensem supradictum, assistentibus sibi reverendis in Christo patribus, dominis Odone Paphensi, Lambertino
Nimociensi, et fratre Marco Famagustano et Antheradensi episcopis ejus suffraganeis supradictis, in praesentia totius concilii supradicti convocatis, in aula archiepiscopatus Nicosiensis.
Et scriptum per me, Marcum, notarium infrascriptum, sub anno a nativitate Domini MCCCXL, Indictione VIII, die Lunae XVII mensis Ianuarii, pontificatus sanctissimi in Christo patris et domini nostri, domini Benedicti papae XII, anno VI.
Ego, Marcus scilicet Rolandini de Parma, imperiali autoritate notarius et nunc notarius et scriba publicus dicti domini archiepiscopi, prolationi et recitationi dictarum constitutionum, et omnibus et singulis supradictis, cum agerentur, in praesentia totius concilii supradicti interfui, et de ipsius domini archiepiscopi mandato et autoritate scripsi et publicavi, meoque signo solito roboravi.