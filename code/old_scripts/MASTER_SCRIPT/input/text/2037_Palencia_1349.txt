(A1) Protocolo notarial. [1]
En la çibdat de Palençia, domingo, tres dias de Mayo, anno Domini millesimo ccc.xlix., en la eglesia cathedral de Palençia, en la sinodo que celebro el onrado padre e sennor don Vasco, por la graçia de Dios e de la sancta eglesia de Roma obispo de Palençia, el dicho sennor obispo fizo publicar estas adiçiones e declaraçiones de las costituçiones de yuso escriptas.
(A2) De clericis non residentibus. [2]
Ad officium pertinet presidentis que rigorem continere uidentur, equitatis lenitudine moderari.
Idcirco, cum constitutio sinodalis per nos Blasium, Dei et apostolice Sedis gratia [3] episcopum Palentinum, edita, que incipit Ad dilatationem [4] sub titulo de clericis non residentibus, in eo quod obtinentes beneficia prestimonialia in ecclesiis nostre ciuitatis et diocesis priuat suis beneficiis, si se absentent ab ecclesiis in quibus eadem beneficia obtinent, per octo menses, uideatur aliquibus rigorosa, constitutionem predictam moderantes et ipsam reformantes, sacra sinodo approbante, statuimus ut dicta constitutio se ad prestimoniales portiones non extendat, cum de consuetudine in diocesi nostra diutius obseruata residentiam non requirant.
Monentes primo, secundo et tertio ac peremptorie omnes clericos nostre ciuitatis et diocesis, obtinentes dignitates, personatus, officia seu beneficia que personalem residentiam de iure requirunt, cuiuscumque condicionis seu status existant, quod personaliter resideant in eisdem.
Qui uero absentes sunt ab ipsis uel se in posterum marum, si per sex, non curata uero per octo menses, ab ecclesiis in quiabsentabunt, omni mora postposita redeant ad residendum in eis personaliter, ut tenentur.
Alioquin, obtinentes beneficia quibus cura inminet anibus beneficiati existunt, in futurum continue absentes fuerint, dummodo prestimonialia non existant, [5] sine nostra, uel illorum qui eis eam poterint impertiri, licentia speciali, ipso facto eisdem beneficiis sint priuati, nec per regressum ad ecclesias in quibus eadem beneficia obtinebant, quibus sic priuati extiterint, in eis aliquod ius acquirant, nisi eis alias canonice conferantur.
(A3) Escatocolo. [6]
Presentes fueron [7] a lo que dicho es los onrados varones don Domingo Ferrandez dean, don Gonçalo Royz maestrescuela, don Pedro de Prestines chantre, e don Pedro Ferrandez abbad de Fusiellos, e Martin Alfonso e Ferrando Diaz canonigos en la eglesia de Palençia, e Gil Martinez arcipreste de Poblaçion, e Alfonso Ferrandez arcipreste de Paredes de Nava, e Juan Sanchez de Saia notario de Palençia.
E yo Ruy Ferrandez, notario publico de Palençia por auctoridat del dicho sennor obispo, fuy presente a lo sobredicho con los sobredichos, e por mandado del dicho sennor obispo fiz scriuir esto que dicho es, e en testimonio de verdat pus aqui este mio signo. 
(B1) De los que se absentan de sus benefiçios. [9]
Al offiçio de la mayoria pertenesçe atenprar las cosas que tienen en si algund rigor, con mansedunbre de egualdat.
Por ende, commo la costituçion signodal fecha e ordenada por nos don Vasco, por la graçia de Dios e de la santa iglesia de Roma obispo de Palençia, la qual comiença Ad dilatationem [10] so el titulo de clericis non residentibus, en quanto priva a los que tienen benefiçios prestimoniales en las iglesias de nuestra çibdat e obispado de Palençia, de sus benefigios, si se absentan por ocho meses de las iglesias en que ayen los benefiçios, e porque paresçe a [11] algunos ser rigorosa, e nos, atenprando la dicha costituçion e reformándola, e aprovandolo la santa signodo, establesçemos que la dicha costituçion non se estienda a las raçiones prestameras, porque de costunbre es en el nuestro obispado, de luengo tienpo aca aguardada, que las raçiones prestameras non requieren residençia.
Por ende, amonestamos primero e segundo e terçio perenptorio a todos los clerigos de la nuestra çibdat e obispado de Palençia, de qualquier condiçion o estado que sean, que de derecho ayen de fazer residençia personal en las iglesias do ayan benefiçios, que personalmente fagan residençia en los dichos benefiçios.
E los que son absentes dellos o se absentaren de aqui adelante, sin ninguna tardança vengan a ellas a fazer residençia personalmente, segund que son tenudos.
E en otra manera los que tovieren benefiçios que ayen cura de animas, si fueren absentes de aqui adelante por seis meses, e por ocho meses [12] los que non tovieren benefiçios con curas, si non fueren benefiçios prestameras, por ese mesmo fecho sean privados de los dichos benefiçios, e aunque despues vengan a las dichas iglesias en que tovieren los dichos benefiçios de que fueron privados commo dicho es, non ayan derecho en ellos, salvando ende si gelos dieren en otra manera segund derecho, faziendoles nuevamente colaçion dellos.