Infrascripte sunt constituciones nuper edite per reverendum in Christo patrem et dominum Iohannem de Parella, iporegie episcopum dignissimum; et primo de rescriptis et aliis litteris per perrochianos non publicandis, nisi de licentia domini episcopi vel eius vicarii.
(57) Quoniam circha execucionem rescriptorum propter impericiam clericorum, nonnulli subditi nostre diocesis quandoque minus iuste fatigantur laboribus et expensis ex importunitatibus utencium, volentes quantum est nobis possibile ad ipsorum quietem laborare ut tenemur:
Statuimus et ordinamus ut nullus orator sive clericus sive alius nobis subditus aliquod rescriptum, preter quam a curia nostra emanatum, publicet vel execucioni demandet nisi habita deliberacione sex dierum infra quos super ipsa execucione facienda nos aut nostrum vicarium seu periciorem consulat et hoc sub pena .XXV. solidorum, protestantes propterea quod per dictam constitucionem nostram, mandatis superiorum nostrorum, nolimus in aliquod derrogare.
(58) De residentia fienda in beneficiis.
Item statuimus et ordinamus quod quicumque habuerit ecclesiam perrochialem, in ea teneatur personaliter residere et servire, nec ecclesia ipsam seu quodocumque beneficium det aliquis ad firmam vel censum, vel capellanum constituat seu ignotum recipiat absque autoritate nostra, et hoc sub pena decem librarum iure nichilominus in suo robore permanente monicione premissa.
(59) De publicatione excommunicatorum fienda.
Item statuimus et ordinamus quod unusquisque curatus sive locumtenens faciat registrum de excommunicatis in sua perrochia, quos quolibet die dominice denuncet, quousque de absolucione sibi constiterit, faciatque collacionem de suo registro cum registro curie nostre, ante primam dominicam quadragesime, inter ipsum et scribam nostrum dicte curie nostre, qui pro tempore fuerit.
Et hoc sub pena duorum ducatorum camere nostre applicandorum.
(60) De custodia Eucharestie et de aliis sacramentis.
Item statuimus quod omnes curati seu eorum vices gerentes, vestimenta et ornamenta, imagines Ecclesie et lampades sepe mundent et honeste conservent, diebus que horis ac locis congruis divina officia celebrent et devote Eucharestie, vero sacramentum teneant in ipsis ecclesiis sub firma mundaque custodia et cum lumine semper ante, quod manutenere debeant perrochiani; volumus preterea ictum sacramentum de mense in mensem renovari et magis secundum quod expediens fuerit.
Ita tamen quod de. XV. diebus in .XV. diebus infalabiliter visitent et hoc sub pena .XX. solidorum.
(61) De missa audienda a perrochiano suo.
Quoniam unusquisque perrochianus, iure positivo testante, sub pena peccati mortalis, missam proprie perrochie, nisi causa legiptima existente, audire tenetur, ea propter statuimus et ordinamus ut unusquisque [1] curatus diocesis nostre, iuxta ordinandum aliarum constitucionum, monere, inducere et exortari studeat suos perrochianos ut id adimpleant in quantum dictam penam cupiunt evitare; quod si dictis monicionibus et exortacionibus obtemperare recusaverint, de remedio opportuno curabimus providere ut nostro incombit officio pastorali.
(62) De ludibriis, convivis, coreis et aliis artibus illicitis in ecclesiis et cimiteriis non faciendis.
Decet ut in cuius pace factus est locus aditus, eius sit cum dedita veneracione pacificus, cum igitur in ecclesiis in quibus debet esse quieta conversacio Deo grata, inspicientibus placida que considerantes non solum instruat sed etiam reficiat sub specie devocionis, aliquando fuerit contuberina cantilaciones, corrizaciones, commessaciones, rixe, ludibria et multa mala committantur, que causa honestatis pertransimus sub silencio in Dei offensam et ecclesiarum grave scandalum; ea propter volentes de remedio providere, uti nontro incoabit pastorali officio, ne ubi est peccatorum venia postulanda, ibi peccandi detur ocaxio aut deprehendantur peccata commitere, statuimus et ordinamus quatenus nulla persona cuiuscumque status seu condicionis existant, in locis predictis nec etiam in cimiteriis audeat corrizare, cantare, pulsare seu pulsari facere, item nec convivia aut compessaciones, parlamenta publica et alia qua possunt divinum officium perturbare et hoc sub pena solidorum decem, pro quolibet et quam penam pecuniariam contraffacens incurrat ipso facto, camere nostre applicandam et nostro arbitrio disponendam.
(63) Item pari modo et sub pari pena statuimus et ordinamus ut unusquisque curatus infra secundum diem quadragesime, vel quam primum sibi aderit facultas, veniat ad requirendum et consulendum cum prefato reverendo domino episcopo vel vicario, in absencia ipsius reverendi domini episcopi, de casibus reservatis petendum que pro eo legiptimum confessorem.
(64) Item si contingat aliquem curatum ultra casus sibi concessos perrochianum aliquem recipere ad confessionem, et ipsum ad episcopum remittere, quod tunc et eo casu, ipsum in certa matricula describat faciatque verbum in sinodo cum dicto reverendo domino episcopo in genere.
(65) Item quod nullus curatus admittat in perrochia sua aliquem fratrem, cuiuscumque fuerit ordinis ad confessiones audiendas nisi habita mittera episcopalis, sic et taliter ut in populo fiat publicacio de casibus reservatis si quos dictos fratres habere contingerit.
(66) De confessione saltem semel in anno proprio sacerdoti fienda.
Item, quia qui super pauca fidelis fuerit, constituetur super multa et medicus, morbo cooperto, infirmantis congruam debet administrare medellam, cum de cunctis nobis subiectis simus racionem reddituri, canonica hoc sanctione dicente, statuimus et ordinamus ut omnes utriusque sexus, saltem semel in anno confiteantur peccata sua proprio sacerdoti et recipiant corpus Christi, aliter non sic confitenti nec recipienti, nisi causa legiptima fuerit excusandus et consilio sui sacerdoti abstineat a receptione corporis Christi, si ipsum mori contingat morte subitanea, ecclesiasticam sepulturam talibus personis irreprehensibiliter licet denegari, vobis omnibus et singulis iniungentes quatenus inter cetera statuta, ut super presens statutum, in personis nobis subiectis sepius intimare curetis.
(67) De ornamentis sacerdotus.
Quia decet clericum ornatum esse non solum interiori ornamento, quod constitit in scientia et virtutibus, verum etiam ornamento exteriori, quod maxime constitit in habitu et in cessu, cibo, potu ac conversacione: ut exemplo sue conversacionis ostensura morum insinuet in composicioneque habitus, in composicionem mentis designat: hoc ideo presenti nostro statuimus edicto, ut nemo nostre diocesis vel residens in eadem, in sacris ordinibus constitutus, audeat vel presumat in dicta nostra diocesis exemplum eius habitacionem defferre, in capite pileum seu capellum nisi tempore pluvioso vel nisi esset in itinere constitutus, vel alia racionabilis vel evidens causa subsit; nec sine capucio incedere nec vestes nimis breves aut sine manicis deferre et hoc sub pena viginti solidorum, quam post huiusmodi nostri edicti publicacionem, contrafacientes quoscumque in premissis vel aliquo premissorum pro qualibet vice qua contrafecerint, volimus incurrere ipso facto.
(68) Assignacio curatorum ut fidem faciant de constitucionibus et de manipulo curatorum.
Quia plures ex curatis nostre diocesis iporegiensis sunt non habentes constituciones sinodales nostras et predecessorum nostrorum et habentes illas non publicant, hoc ideo assignantur curati ecclesiarum nostre diocesis fidemfacturi, de ipsis constitucionibus infra mensem augusti proximo venturi, sub pena duorum ducatorum; item et pariter de manipulo curatorum.
(69) Quilibet curator habeat opus magistri Anthonii de Florencia.
Item quia pauci sunt experti in interrogacionibus necessarii circha confessionem, est que opus magistri Anthonii de Florencie valde laudabile et necessarium pro ipsis interrogacionibus fiendis et in qui continentur canones penitenciales et de materia excommunicacionum, una cum tractatur de excessibus circha habitu personarum, volimus quod unusquisque curatus habeat illud opusculum infra festum Sancti Andree proximo venturo, sub pena trium ducatorum pro quolibet confraciente incurrenda et fabrice Ecclesie nostre aplicanda.
(70) Curati studeant intelligere et explicite scire .VII. peticiones oracionis dominice et .XII. articulos fidei et omni die festivo publice dicere ter Pater Noster, Ave Maria et Credo.
Item quia heu proh dolor propter ignoranciam curatorum et defectum non reperiunt de locis montanis, imo et de planis viginti duo, imo nec unus qui sciat oracionem dominicalem neque articulos fidei nec salutacionem gloriose Virginis Marie et etiam quod gravius est, plures sunt curati et ecclesiastici qui nesciunt distinguere septem peticiones oracionis dominice nec articulos fidei, tamen unusquisque curatus tenetur scire explicite dictos articulos fidei, septem peticiones oracionis dominice et Ave Maria et docere populum sibi comissium ut sciant premissa, hoc ideo presentium, serie monemus omnes curatos dicte nostre diocesis quatenus primo studeant intelligere et explicite scire predictas septem peticiones, salutaciones Virginis Marie et duodecim articulos fidei, illosque et illas explicite declarare perrochianis suis et omnie die festivo, antequam detur panis benedictus, dicatur saltem ter Pater Noster, Ave Maria et Credo, ita ut masculi et femine et parguli sciant reportare et etiam teneant scolas saltem ut doceant parvulos venire volendo, moneant que populum sibi comissum ut studeant scire predicta oracionis sub pena privacionis ecclesiastice sepulture et semper in confessionibus audiendis interrogent primo eorum perrochianos si sciant predictas oraciones; faciendo talem diligentiam circha premissa, ut de eorum regimine terratorii nostro valeant, bonam reddere racione anime.
(71) Curati moneant populum suum ut non teneant infantes lactantes in lecti sed in cunis.
Item, quod unusquisque curatus moneat populum suum, ut non teneant infantes in lectis ipsorum sed in cunis sive cunabulis et aliquam faciant oracionem seu devocionem, in cunis fine infantes signo crucis muniantur.
Item quod infra mensem notifficent adulteria publica et publice excommunicatos.
(72) Matrimonia clandestina non fiant.
Licet ab antiquo et tanto tempore quod hominum excedit memoriam, fuerit in nostre diocesi observatum quod contrahentes clandestina matrimonia et illis interescentes incurrerint excommunicacionis sentenciam ipso facto; multi tamen, ut intelleximus, de censura ecclesiastica non curantes, non solum reperiuntur contraxisse huiusmodi prohibita matrimonia, verum etiam reperiuntur persona mediatrices que seducentes puellas et iuvenes, in magnam displicencia [2] parentum, inducunt ad talia matrimonia contrahenda, ex quibus scandala plurima oriuntur; unde cupientes huic morbo congruam adhibere medullam et scandalis ac animarum periculis, quantum cum Deo possimus, sicut nostro incoabit officio obviari: statuimus et ordinamus ut talie clamdestina matrimonia de cetero contrahentes et illis interessentes, seducentes vel inducentes, ultra excomunicacionis sentencia, cui volimos ipso facto subiacere incurrant penam decem florinorum sabaudiorum, scilicet singuli contrahentes et pariter seducentes vel inducentes, singuli vero interessentes, florinorum quinque penam incurrant, tociens quociens contra premissa vel aliquid premissorum contraffecerint: quam penam solvere teneantur in manibus nostri procuratoris fiscalis, priusquam a predicta excomunicacionis sentencia absolvi possint; penis tamen per alias constituciones nostras seu predecessorum nostrorum contra excommunicatos edictarum in suo robore duraturis.