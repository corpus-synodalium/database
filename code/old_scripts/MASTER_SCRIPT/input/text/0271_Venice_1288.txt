In Christi nomine amen.
Anno eiusdem nativitatis millesimo ducentesimo octuagesimo octavo die sabbati sextodecimo intrante mense... S. Justine diocesis castellane, presentibus dominis fratre Johanne priore dicti loci S. Justine, fratre..., Johanne capellano infrascripti domini episcopi et aliis mulcis et coram universitate tocius clericatus civitatis... congregatis atque vocatis.
Ibique venerabilis pater dominus Bartholomeus Dei et apostolica gratia episcopus castellanus... nitus publicavit in hunc modum mandantes exinde fieri publicum instrumentum.
Nos Bartholomeus Dei et apostolica gratia episcopus castellanus [1]... secuntur generalia duximus ex nobis de consensu capituli nostri consuetudinibus tam matricis nostre castellane ecclesie quam... et diocesis castellane nobis et eidem ecclesie subiectarum adicienda et ea mandamus districte perpetuo in eisdem ecclesiis... vel alia nostro et successorum nostrorum arbitrio moderanda et imponenda.
(1) Inprimis siquidem volumus et mandamus quod concilium gradense celebratum per venerabilem patrem dominum fratrem Angelum de... et eius suffraganeos cum interpretationibus et declarationibus suis integraliter observetur.
(2) Item quod ordinarium ecclesie castellane, quod pertinet ad divinum officium, per omnia observetur cum infrascriptis adicionibus [2].
(3) Item volumus et mandamus quod a prima dominica post Pentecosten usque ad vigiliam Nativitatis Domini et ab octava Epiphanie usque ad quartam feriam maioris hebdomade, que [3] est ante Resurectionem, officium mortuorum sive pro mortuis comuniter in ecclesiis in choro celebretur voce submissa omnibus diebus, in quibus novem lectiones non leguntur [4].
(4) Item volumus et districte precipimus quod non solum in quadragesima set eciam omni tempore complectorium tam ferie quam S. Marie dicatur [5]... consuetudine cuiuscumque nostre ecclesie, que in hac parte dicenda erat verius coruptela, et dicatur cantatis vesperis vel facto officio [6]... vesperi longe ante oram debitam sicut fieri consuevit in maioribus festivitatibus vel quando dicuntur seu celebrantur vesperi in... Marie dicimus intelligimus eo tempore quo celebratur officium S. Marie.
(5) Item quod quando occurerit festum trium lectionum dicatur in matutino totum noturnum illius diei cum suis antiphonis et fiant lectiones, responsoria et laudes, prima [7] et tercia de sancto illius diei, nisi festum ipsum venerit inter duo Pasca, quo tempore dicuntur tantum tres psalmi secundum consuetudinem nostre ecclesie castellane modum [8].
(6) Item quod sacerdos et alii clerici legant lectiones et plebanus, si presens fuerit, vel qui erit maior in ecclesia, absente plebano corrigat lectores et ad correctionem [9] factam se emendent lectores, qui finem non faciant nisi ad mandatum plebani vel maioris, ut supra dicitur, absente plebano [10].
Quando cantatur introitus [11] Kirieleison, graduale, alleluia, tractus, offerenda, sanctus, agnus Dei, communio, responsoria et versus et quicquid aliud cantatur tam in diurno officio quam nocturno debeant [12] omnes clerici cantare stantes et non sedentes et quando incipiunt antiphonas, responsoria vel aliquam oram divinam deponant... num officium reverenter, sicut in concilio continetur tam ante altare quam in choro, deponendo cum ante altare cantant etiam cipel...
(7) Item quod semper sit candela accensa in altari quando divinum officium celebratur.
(8) Item volumus et districte mandamus quod semper semel in septimana ad minus septimanarius conficiant Corpus Christi pro infirmis et... mada et sint studuosi conficere de ostiis recentibus.
(9) Item dicimus quod, cum soli plebani habeant curam animarum anexam in suis parochiis, ipsi soli possunt dare licentiam p... sacerdoti cum viderint expedire et si plebanus fuerit extra terram recurant ad episcopum qui voluerint alieno sacerdoti confiteri [13]...
(10) Item volumus quod sacerdotes qui fuerint requisiti vel alii non requisiti de mandato plebani debeant missam celebrare sponsas ante missam maiorem si tunc fuerit petita [14] et si in illa die fuerit missa comunis, et ista sit comunis.
Candele quoque, que veniunt ad ipsam missam sint... omnium missarum comunium sint plebani.
(11) Item volumus et mandamus quod sacerdos qui fuerit requisitus ad sepeliendum parvulos vadat et si indefinite fuerit requisitus... unum de sacerdotibus vel clericis sicut ei videbitur convenire et, si plebanus abesset, fiat hoc ad iussum maioris dei col... hiis que date fuerint ante partem et si una sola data fuerit habeat eam, cetera dividantur inter plebanum et presbiteros et eum qui...
(12) Item volumus et ordinamus quod omnes denarii, qui dantur tam a parochianis quam extraneis pro missis specificatis, si fuerint denarii vi [15]... torio illius misse speicficate [16], que dici debeat illa die, si secundum cursum ecclesie dici poterit, alias dicatur quam cicius dic... illis misse quando dicetur; et si dati fuerint indifferenter pro missis,
scilicet ab uno grosso inferius sint omnium sacerdotum celebrantium... si autem dati fuerint post missam sint omnium celebrancium die sequenti; si vero denarii fuerint ab uno grosso et dat... dividantur inter sacerdotes et plebanum, si plebanus fuerit sacerdos et presens in terra... et si dati fuerint ab extraneis... eos esse tantum ipsorum dummodo a recipiente fraus aliqua non procuretur vel fiat et in hoc eorum consiencias ho... cum sociis si fraudem habuerint recipientes; si autem dati fuerint denarii tam a parochianis quam extraneis sine specificatione [17]... velint tantum eos esse illius cui dantur et a recipiente in hoc fraus aliqua non fiat et in hoc eodem more consiencias h... sint proprii confessoris cui dantur.
Ea vero que reliquuntur a parochianis indiferenter sacerdotibus alicuius ecclesie pro celebra... sive exprimatur certus numerus sacerdotum in testamento sive non, dividantur inter plebanum, sacerdotes et clericos sine dec... et aliquid per se aliis clericis; in quo casu stetur ordinationi testatoris.
Si vero relinquatur tam a parochianis quam ab extraneis [18]... cui relinquuntur et cum tunc presumatur intuitu persone esse relicta, dummodo in hoc fraus aliqua non procuretur.
Hec [19]... statuimus et ordinamus esse servanda.
(13) Item volumus et mandamus quod si aliquis sacerdos dixerit duas missas in die teneatur dividere maius offertorium unius illarum missarum...
(14) Item volumus et mandamus quod cerei qui accenduntur et veniunt in vesperis in die omnium sanctorum conicentur omnibus et si accendantur m [20]... et veniunt ad omnes missas in ipsa die mortuorum et qui veniunt ad manus presbiterorum et clericorum illis duobus diebus scilicet in vesperis...
(15) Item dicimus quod in festis translatis vel ordinarie vel auctoritate cuiuscumque superioris novem lectionum vel trium si fuerit inter duo p... medietatem offertorii vel duas partes secundum consuetudinem ecclesiarum; in octavis vero novem lectionum habeat tantum partem [21]... presbiteros diaconos et custodes secundum consuetudinem ecclesiarum, offertorium quoque quod percipitur in missis quadragesimalibus que cantantur... presbiteros diaconos et custodes, sicut fit in aliis missis comunibus ferialibus.
(16) Item quod quicquid percipitur pro benedictionibus domorum, puteorum, navium, barcharum et quorumcumque lignorum vel fundamentorum et quicquid percipitur ab in... passionem Domini vel quascumque orationes sit comune plebano, presbiteris, diaconis et custodibus sicut dividitur offertorium misse comunis ferialis... domibus defunctorum die mortis ipsorum sit illius qui vadit.
Illud autem quod datur in tribus diebus pascalibus et Pentecosten et Nativitatis Domini sacerdotibus [22]... ponatur in offertorio misse maioris illius diei et si aliquis sacerdos requisitus ire et non ierit, admittat partem tocius illius diei.
(17) Item quod quicquid offertur a noviciis et sociantibus eas sive missa, fuerit specialis noviciarum sive missa diei sive missa privata sive qua... nitum dividatur secundum morem ecclesiarum, platine vero et alia que mituntur a sponsis dividantur hoc modo: prima detur plebano... de inde revertatur ad plebanum si plebanus fuerit sacerdos.
(18) Item cum teneamur sanctis devote revereri in terris, quorum suffragia continuo flagitamus, ordinantes statuimus ut natalicia sanctorum vocabulis quorum ecclesie nostre [23] civitatis et diocesis nominantur sollempniter cum novem lectionibus celebrentur, maxime cum hoc mandatum sive ordinatom a nobis modo non sumat exordium, sed iam [24] dudum predecessori nostro domino P. Pino apostolica auctoritate meminimus fore delatum.
(19) Item statuimus quod homines ingnoti sive forinseci non prius admittatur ad nucias celebrandas et ad anullos benedicendos nisi prius in missa... et popullo octo diebus ante ipse nucie publicentur, ut sciri
possit si quid impedimentum ad contrahendum contrahentes impediat.
(20) Item quod omnes denarii qui perveniunt in administrationibus exequiarum mortuorum sacerdos si fuerit plebanus sive fuerit simplex sacerdos cum sociis suis... subdiaconis sive clericus cum aliis sociis suis dividant comuniter.
[25] Ego Bonifacius filius Felicis Inviciato civis Clugie imperiali auctoritate notarius publicus omnibus supradictis presens interfui et ea omnia rogatus atque de mandato dicti domini episcopi scripsi et in publicam formam redegi.