Gregorius episcopus servus servorum Dei, venerabilibus fratribus universis episcopis per Tusciam constitutis salutem et apostolicam benedictionem.
Ecce venit Deus sempiternus et Dominus qui fundavit terminos orbis terre, citans nos in vocem archangeli et in novissima tuba ad generale concilium ut universis impendat suorum stipendia meritorum; labia eius indignatione sunt plena et lingua ipsius quasi ignis devorans: quomodo dormientes et amantes sompnia iacentes in lectis eburneis et lasciventes in cubilibus suiis diem adventus eius cogitabunt aut flere poterunt ad videndum ipsum?
Cum revelabuntur omnia abscondita tenebrarum et infelix impiorum nuditas apparebit non erit locus ubi lateant miseri, nudi stantes ante tribunal Christi ut audiant vocem iudicii, qui ad vocem obturavere consilii aurem suam, ad confusionem igitur perpetuam evitandam declinandos sempiternos ardores ac cruciatos eternos oportet omnes qui assumpti sunt ad agrum dominicum excolendum granum a pallea flagello debite correctionis excutere et a fruge dominica çiçania separare, ne electos contagium tante corruptionis inficiat et filios Dei cum filiis mundi huius hora repentine calamitatis involvat.
Quocirca fraternitati vestre in virtute obedientie per apostolica scripta districte precipiendo mandamus quatinus omni mora et occasione postpositis, primo incipientes a vobis ipsis torporem desidie et negligentie teporem omnimodo deponentes ne bovis stercore lapidatos incipiat vos Dominus vomere de ore suo, arma spiritualia gladium et ignem viriliter assumentes incipiatis parietem fodere ut appareant genimina viperarum et radius lucis vibretur interius et ad vindictam exigat umbram mortis, moniales et monachos et clericos seculares efficaciter corrigentes tam in capite quam in menbris.
Cum autem prelati [1] ecclesiarum sepe propter occupationes multiplices seu occasiones alias non sufficiant ministrare populo verbum Dei et statutum ad hoc fuerit in generali concilio ut ad sanctum predicationis officlium salubriter exequendum viri assumantur ydonei potentes in [2] opere ac sermone qui plebes sollicite visitantes eas verbo edificent et exenplo, nos ad exequendum plenius officii vestri debitum aliquos de fratribus ordinis predicatorum, ex quorum approbata religione magnus in ecclesia Dei fructus iam provenisse dignoscitur, curabimus destinare, qui vestri cooperatores et coadiutores in quibus expedit existentes tam verbo predicationis quam visitationis officio vobis suffragium convenienter impendant, ut vestram et ipsorum sollicitudinem muri Jerhusalem et templum Domini reparentur.
Si vero quicquam difficultatis emerserit quod videatur per vos expediri non posse, illud ad sedem apostolicam referatis.
Nos enim in hiis pro melius oportunum fuerit vobis efficaciter assistemus [3] et necessarium impendemus auxilium et favorem; quod [4] si super hiis que mandamus fueritis negligentes cum securis ad radicem infructuose arboris sit ponenda gravem penam poteritis tamquam qui ex hoc vos reperitis [5] culpabiles non inmerito formidare, quare [6] volumus et mandamus ut per vos et fratres eosdem ad nos quantumque feceritis plenius referatur.
Datum Anagnie, v kalendas augusti, pontificatus nostri anno primo.
Et in anno Domini millesimo ducentesimo xxvii, indictione xv die vi kalendas septembris hoc rescriptum recepit Senensis episcopus et cum preposito Senense et magistro Ricardo fratre ordinis predicatorum istas constitutiones que secuntur [7] precepit et ordinavit:
In nomine Domini.
Amen.
(1) Ad reformationem Ecclesie Senensis de mandato et auctoritate domini pape Gregorii viiii, statuimus et ordinamus quod canonici maioris ecclesie Senarum debeant incedere secundum consuetudinem ipsius ecclesie que talis est [8]: quod canonicus in ecclesia, in claustro et in refectorio et ubicumque fuerit in civitate [9] sit in capa clausa vel cocta vel camiscia clausa superana cum pellibus et manctellis [10] afiblatis retro vel ante [11] pectus, extra civitatem [12] ad minus habeat vestimenta [13] superiora clausa, et... quod officia et cetra spiritualia in ecclesia cum devotione faciat sine confabulatione et principiis [14] intersit officiorum et perseveret ad istum modum super officiis sicut et [15] ceteri clerici remaneant [16].
(2) Item ordinamus quod plebani, priores [17] et ecclesiarum prelati qui habent curam animarum habeant indumenta [18] clausa vel cottam vel camisiam clausam superanam cum pellibus et mantellis affiblatis sicut dictum est in ecclesia [19] claustro et refectorio, alibi [20] ad minus [21] habeant vestimenta superiora clausa que [22] habeant et teneant subdiaconus et diaconus secundum facultatem ecclesie et non tonsuratos... non
adsumant... [23] qui incipiunt officia sint in capa vel cocta alii habeant vestimenta superiora clausa cum pellibus afiblatis sicut dictum est tam in ecclesia quam in claustro et refectorio; et ad legendum epistulam vel lectiones vel ad serviendum altari in plebibus, canonicis vel capellis civitatis nisi sit tonsoratus et in capa vel cocta nullus adcedat.
(3) Item nullus prelatus de cetero recipiat aliquam in oblatam vel conversam sine convinentia episcopi; de receptis autem de quibus suspetio est vel oriri potest removeantur de toto cimiterio et circuitu ecclesie, sed illas ex quibus filios vel filium procreaverunt removeant de tota parochia, alias vero mulieres nullo modo admittant ad servitia sua in domibus suis nisi invalida sine [24] gravi infirmitate.
(4) Item precipimus quod nullus clericus portet [25] vestem de viridi panno vel rubro.
(5) Item precipimus quod nullus clericus neget hospitalitatem pauperibus secundum facultates sue ecclesie.
(6) Item precipimus quod nullus clericus recipiat tutelam vel curam nec intersit coreis vel comestionibus nuptiarum.
(7) Item precipimus quod nullus clericus ludat ad tabulas vel quoquomodo cum taxillis vel ad scacos in plateis vel in viis publicis et qui contrafecerit sit interdictus et si perseveraverit excomunicetur.
(8) Item precipimus quod nullus clericus portet arma mortifera nec etiam arma defensionis sine licentia sui episcopi, et quod nullus clericus sine iusta et rationabili causa sit nocturnus et quod nullus clericus fideiubeat pro aliquo sine licentia episcopi.
(9) Item precipimus quod nullus clericus intret tabernas vel loca [26] suspecta unde [27] honestati clericali possit rationabiliter detrhai.
(10) Item precipimus quod nullus clericus faciat compatrignum sine licentia sui episcopi speciali.
(11) Item precipimus quod nullus sacerdos recipiat aliquam mulierem ad confessionem, nisi in loco publico in ecclesia, et quod non plures simul, sed sigilatim audiat quamlibet et examinet diligenter.
(12) Item precipimus quod omnes clerici et precipue qui sunt in sacris ordinibus constituti tonsiones et corone suis ordinibus deferant competentes.
(13) Item statuimus quod nullus clericus patiatur joculatores tempore officii in ecclesia vel circa ecclesiam ioculare, nec cum clericis in mensa comedere.
(14) Item precipimus in virtute obedientie plebanis et prioribus qui habent cappelanos publice tenentes focarias, ut infra xv dies postquam sciverint [28] debeant istum denuntiare nobis et si post trinam admonitionem eas non reiecerint, ab ecclesia eiciamus eos.
(15) Item precipimus quod nullus prelatus retineat clericum alterius episcopatus sine litteris commendatitiis.
(16) Item precipimus quod nullus clericus vel scolaris ad festivitatem vadat nisi invitatus ad canendum.
(17) Item precipimus quod nullus clericus aliquas divinationes occultim faciat et suspitioso medichamine non... [29] cuidam mulieri, precipue in minoribus [30].
(18) Item precipimus quod quolibet sacerdos ad minus adiscat cognoscere peccata mortalia et modum penitentie ut sciat discernere inter lepram et lepram et solvere ac ligare.
(19) Item statuimus ut altaris vestimenta sint munda et palle ac corporalia saltem bis in anno laventur.
Corpus Christi [31] Domini in mundo et tuto loco ponatur et non sub capa sed publice cum reverentia deportetur ad comunicandos infirmos.
(20) Item precipimus quod prelati libros habeant competentes et alios circa cultum altaris et ornatum ecclesie, prius potius quam corporum suorum vel aliarum divinarum [32] solliciti, ita ut Deo, qui totum dat, saltem aliqua pars reddatur.
(21) Item precipimus ut Sacramentum immolationis [33] Christi et redemptionis nostre in medietate [34] conficiatur altaris, nam Christus pro toto oblatus est mundo.
Ad quod sacramentum consulimus ut quiquam sacerdos si non dignus non tamen indignus accedat [35], quia Dominus est.
(22) Item precipimus quod sacerdotes noviter [36] ordinati non faciant invitationes ad primam missam suam, vero [37] ea pro questu in sequentem diem dominicum differant [38] vel in festum.
(23) Item precipimus quod nullus sacerdos vel clericus loquatur cum rumore [39] super altare vel circa, nec etiam in choro tempore officiorum nisi causa corectionis [40].
(24) Item precipimus quod nullus clericus ecclesiam manu recipiat laicorum.
(25) Item precipimus quod nullus prelatus faciat aliquam venditionem alicuius possessionis sine licentia episcopi.
(26) Item precipimus quod nullus clericus faciat aliquam relationem super vulneribus alicuius vel a p...natione [41] nec recipiat aliquem vel aliquam in egritudine de [42] nec det aliquam potionem acutam [43] nec vadat per domos respiciendo urinas [44] vel dando aliquas potiones vel exercitando aliter medicina [45].
(27) Item precipimus quod quilibet clericus supradictas ordinationes legat semel in mense ut adiscat [46].
(28) Item precipimus clericis universis supradictis constitutiones servare, qui... illas presumpti fuerint contempsores indignationem... incurrent... et se beneficii... noverint removendos [47].
Item precipimus.