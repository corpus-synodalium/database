In nomine Sancte individue Trinitatis Patris et Filii et Spiritus Sancti amen.
Hec sunt constitutiones sinodales edite per reverendum in Christo patrem dominum Ubertum Dei gratia episcopus iporiensis.
In conspectu regis eterni placidos, et in ecclesiis hominum gratiossos, id per grande id quasi precipuum fore dignoscultur ut circa commissi sibi gregis reformationem solempniter intendant et hac si quidem nos frater Ubertus apostolice sedis [1] gratia episcopus iporiensis et comes, considerationis ratione commoti, infrascriptas constitutiones et ordinationes et statuta, ad honorem Omnipotentis Dei et Beate Marie Virginis salutifferorum et reformationes intendant.
(1) Eucharestiam corporis Domini debita reverentia a sacerdotibus exhibeatur [2] et populi devotis augeatur; statuimus, volumus et mandamus cum consacratum corporis dominicum contingerit ad infirmum deferri illud in vasse mundo decenti [3] vellamine supposito, et clerico seu scolari cota inducta, cum campanella et lumine precedenti defferatur; contrarium vero facentes nostro arbitrio puniantur et dampnanda teneritas illorum qui mulieribus et aliis qui pro maleficiis [4] exercendis exhibere et vandere non formidant, penitus compescatur, hac constitutione firmiter prohibemus ne quis consecratas hostias vel crisma seu oleum benedictum pro aliquibus venefitiis exercendis tradat; contrafacientes ex nunc prout ex tunc, presentis constitutionis auctoritate, sententiam excommunicationis incurrant; et ne temeraria manus ad ea possit estendi sacerdos quilibet sub fideli costodia clavibus adibitis ea servet... dentur pro prohibitione facti crismatis que fit vilibus personis multa et enormia intervenere delicta, ad evitandum talia et tanta pericula, statuimus et ordinamus quod sanctum crisma non detur nisi sacerdotibus... teneantur expansis titullanorum suorum mittere pro dicto sacro crismate capiendo et defferendo, tantummodo presbiteros aut clericos in sacris ordinibus constitutos qui plebani, post monitionem titullanis suis exhibitis... clericis fide dignis in sacris ordinibus constitutis tantummodo et non aliis impenendo.
Contrarium [5] vero facientes ab officio per mensem se noverint esse suspensos.
(2) Item presenti constitutione decrevimus quod quilibet clericos civitatis et diocesis existat, ad sinodum vocatum personaliter accedere teneatur, nisi fuerit in infirmitate vel alio iusto impedimento detentus et tunc per litteras vel nunc infirmitatem vel impedimentum huiusmodi denuntiare procuret; qui contrarium faciat sit suspensus per mensem.
(3) Clamdestina matrimonia penitus inhibemus prohibere expresse; nequisse sacerdos talibus interesse presumat statuimus ut; cum matrimonia fuerint contraenda in ecclesiis [6], presbiteri publice proponant competenti termino preffinito ut infra illum qui voluerit opponere legitimum impedimentum opponat et etiam ipsi presbiteri nichilominus investigant utrum aliquod impedimentum obsistat.
Cum autem probabilis apparuerit coniectura contra copulam contrahendam, contractus impediatur expresse donec qui fieri debeat super eo manifestis constituerit [7] documentis; si autem in computatus graduum aliqua dubitatio emerserit, in hoc deffinitum equum requiratur, nec sacerdos quisquam audeat in casu dubio perficere matrimonium episcopo inconsulto, sed ad ipsum reservat quibus emerxerint questiones super matrimoniis; semper prohibeant sacerdotes [8] in initiis nuptiis sortilegia; et hec nostra constitutio per sacerdotes sepe populo exponatur.
(4) Si quis autem ad impediendam legitimam copulam malitiose obiecerit impedimentum;
(5) et qui matrimonia nisi in face ecclesie contraxerit sit ipso facto excommunicatus [9].
Mandamus, constituimus et ordinamus quod quilibet sacerdos in nostra diocesi constitutus, ab odierna die in antea, singulis diebus dominicis teneatur et debeat predictam constitutionem factam super matrimoniis contraendis in ecclesia publicare...
(6) octavam Pentecostes prohibeatur: et a festo Sancti Stephani proximo usque ad diem post diem cinerum proximum subsequentem et sub pena excommunicationis.
(7) Item volentes nostris et nostrorum officialium delegatorum... prevalere quia multi litigantes in nostra curia sepe et sepius falsitates committunt et notarios sive tabeliones, extra officiales nostros ad scribenda acta iudiciaria [10] deputatos, aducunt publice... agentur [11] vel agi debent per nostros officiales extranei conficiant instrumenta contraria veritati propter quas causas nobis et partibus nostris maxima gravamina inferuntur.
(8) Cum ad officium iudicis ordinarii vel dellegati... non ad partes, monemus publice pro primo secundo et tercio et peremptorie in nostro consistorio, omnes et singulos litigantes vel litigare volentes, in curia nostra quod a predictis se debeant abstinere et nullum... que agentur fient coram nobis in posterum seu in curia nostra propter officiales nostros ad hoc officium deputatos, aliquis alius actus aliquos vel aliqua cuiuscumque generis instrumenti conficere debeant vel confici facere... notarios publicos vel privatos ne de hiis que agentur coram nobis vel officialibus vel delegatis nostris, proprio motu vel ad istantiam alicuius seu aliquorum, debeat conficere cuiuscumque generis instrumenta vel iudicii acta nisi de nostra... notarium curie nostre scriptam.
(9) Cum multoties audivimus in nostro foro et alibi quosdam utentes quibusdem instrumentis dicentes se per nos in clericos designatos vel alios ordinatos, quos numquam... se dicentes absolutos ab excommunicationibus et irregularitatibus, absolutionum et dispensationum ostendentes minus veraciter instrumenta; cum numquam eos absolverimus vel dispensaverimus cum eisdem; propterea... si qui contrarium fecerint ducendo notarios extraneos extra officiales nostros de aliquibus actis, sive sint appellationes, sive sententie, sive denuntiationes, sive alii actus vel contractus, in ipsum sive in ipsos qui duxerint... vel in illos qui scripserint, vel dicaverint vel auxilium seu consilium prestaverint, in predictis excommunicationis sententia proferimus in hiis scriptis.
Alia nichilominus pena mulcendos prout nobis et officialibus nostris... appellationes protestationes, denuntiationes, sententie seu processus, quocumque nomine censeantur, iudiciales vel extraiudiciales, cassamus [12] et irritamus et suspecta et falsa esse pronuntiamus et... fore decernimus firmiter... excommunicationis sententiam... et omnia suprascripta in aliquis vel aliqua pro ignorantiam se valeant excusare, publice promulgamus et de predictis pro quemlibet officialem nostrum instrumentum confici volumus et mandamus.
Et ut... negotia comprehendit, si de hiis in alio iudicio contingerit, deseptari.
(10) Item ordinatum est per clerum civitatis et diocesis iporiensis ut omnis prelatus, plebanus, sacerdos et minister seu rector perrochialium ecclesiarum in nativitate Domini et in Pascha, Pentecostes, faciat monitionem generalem in ecclesia sua, coram populo suo, et eos moneat ut unusquisque eorum de omnibus fructibus possessionum et terrarum suarum decimas et primitias offerant [13] secundum ius et bonam consuetudinem Ecclesie et diocesis iporiensis.
Alii contra facientes vel qui non obtemperaverint predictis, postquam ab eo petita fuerint decima vel primitia, si infra terciam diem post petitionem numquam obtemperaverint, presentis constitutionis autoritate sancimus [14] excommunicationis vinculo innodari.
Ita quod eas persona, que reperta fuerit culpabilis in premissis, nominatim extra Ecclesiam teneatur et ab omnibus tamdiu evitetur donec rubore confussa plenarie satisfecerit... voluntariis quas omnes faciunt altari, vel in manu sacerdotis quatenus moneantur parrochiani a suo prelato seu sacerdotes, ut saltem in maioribus solemnitatibus anni et in diebus dominicis... ipsorum parrochianorum aliquid dicte Ecclesie conferatur, iuxta verbum illud non apparebit vacuus in conspectu meo, quod si non ab aliquibus vel ab aliqua persona contrarium factum fuerit, prelatus seu sacerdos parrochianorum ipsorum... in predictis fuerit satisfactum.
Ita tamen quod talis delegatio vel suspensio sacramentorum prius fieri non possit nisi de consilio et licentia habita et obtenta a venerabili patre domino suo episcopo seu eius vicario.
Qui secundum... constitutiones per me, notarium infrascriptum, in predicta sinodo de mandato dicti domini episcopi, anno Domini Millesimo [15] CCCXXIIII., indictione .VII., die secundo mensis martii.
