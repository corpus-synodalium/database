<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Autun</title>
                <recordID>0145</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1317-11-11</origDate>
                <dateNotes/>
                <origPlace>Autun</origPlace>
                <diocese>Autun</diocese>
                <province>Lyons</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 145</p>
                <p>Year: 1317</p>
                <p>Month: 11</p>
                <p>Day: 11</p>
                <p>Circa: None</p>
                <p>DatingNotes: None</p>
                <p>Place: Autun</p>
                <p>Diocese: Autun</p>
                <p>Province: Lyons</p>
                <p>CountryModern: France</p>
                <p>Latitude: 46.951667</p>
                <p>Longitude: 4.299444</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Elie Guidonis</p>
                <p>IssuingAuthorityAlt: Elias Guidonis</p>
                <p>RegnalStart: 1309</p>
                <p>RegnalEnd: 1322</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Martene, Thes, IV, coll. 495-98</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Anno Domini M. CCC. XVII. die ueneris post festum omnium Sanctorum addiciones facte per dominum Eliam.</p>
                </div>
                <div>
                    <head>Capitulum 1</head>
                    <p>STatuimus, uolumus et precipimus quod si quis clericus uel presbyter, uel alia persona ecclesiastica, cuiuscumque condicionis aut status existat, dicat gracias pro comestione, quod ipse cum gratiis dicat istum psalmum De profundis et istam oracionem Fidelium Deus omnium.</p>
                </div>
                <div>
                    <head>Capitulum 2</head>
                    <p>Item, districte et sub pena excommunicacionis inhibemus omnibus et singulis personis, cuiuscumque condicionis aut status existant, et in nostra diocesi Eduensi constitutos monemus una monicione peremtoria pro omnibus, ut ipsi aut aliquis ipsorum consocios seu procuratores uenientes aut uenire uolentes ad nostram curiam Eduensem molestare non presumant, nec eciam iura nostre curie audeant impedire in aliquo, seu et perturbare: [1] quod si secus attentauerint, excommunicacioni se nouerint subiacere.</p>
                </div>
                <div>
                    <head>Capitulum 3</head>
                    <p>Item, cum sacris canonibus caueatur expresse, quod clerici arma portantes excommunicentur, quorumdam clericorum uiolentie peruerse temeritatis audacia eo processit, quod ipsi honestati et ordini clericali non minimum derogantes, sacre constitucioni super hoc edite immemores, in eorum animarum et corporum periculum et scandalum plurimorum, arma deferunt in ciuitate nostra Eduensi et aliis locis quampluribus nostre Eduensis diocesis, et maxime causa nocendi, iniurias irrogandi, ex quo iam multa homicidia et mutilaciones membrorum exinde fuerint subsecuta, prout rerum experiencia docuit euidenter.</p>
                    <p>Nos igitur uestigiis bone memorie domini BARTHOLOMEI predecessoris nostri quondam episcopi Eduensis inherentes, et malitiis hominum, siue periculis animarum paterna sollicitudine salubriter obuiare curantes, ex communi canonicorum consensu iustis de causis duximus demandandum.</p>
                    <p>Quamobrem auctoritate nostra ordinaria inhibemus omnibus et singulis clericis nostre diocesis, maxime in sacris ordinibus constitutis, cuiuscumque condicionis aut status, et ipsos in generali monemus una monicione peremtoria pro omnibus, ne ipsi uoluntarie, et maxime causa nocendi arma de cetero deferant quoquomodo, nisi causa racionabilis id deposcat.</p>
                    <p>Et tunc eciam non deferant absque nostra licencia speciali.</p>
                    <p>Quod si secus attentare presumserint, extunc post spatium unius diei a tempore huius constitucionis numerandi, ipso facto, excommunicacioni se nouerint subiacere.</p>
                </div>
                <div>
                    <head>Capitulum 4</head>
                    <p>Item, cum membra se debeant capiti tamquam digniori merito conformare, querimonia multorum subditorum nostrorum frequentius excitati, qui asserunt quod officiales archidiaconorum nobis subditorum ab excommunicatis eorum auctoritate immoderatas et importabiles emendas leuent, et pro sue libito uoluntatis in ipsorum subditorum perniciem et iacturam, zelo cupiditatis accensi percipiunt, antequam excommunicati predicti pro contumacia, pro re confessa seu adiudicata, in dicta permanserint sentencia per triginta dierum spatium, prout in nostra curia Eduensi fieri consueuit: a conformitate nostre curie Eduensis temere recedendo.</p>
                    <p>Quamobrem statuimus, et precipimus, aut eciam inhibemus, ne de cetero ab excommunicatis auctoritate eorum ultra solitum dierum numerum et diutius obseruatum in nostra curia Eduensi leuent seu recipiant officiales predicti uel eorum sigilliferi emendas ab excommunicatis predictis.</p>
                    <p>Quod si secus attentauerint, nos contra ipsos arctius procedemus quod ius erit.</p>
                </div>
                <div>
                    <head>Capitulum 5</head>
                    <p>Item, precipimus districte, et sub pena excommunicacionis, et in uirtute sancte obedientie iniungimus, ut archipresbyteri, et eorum uices gerentes, et rectores ecclesiarum mandata synodalia noua et uetera edita a predecessoribus nostris, et specialiter constituciones conciliorum prouincialium Matisconensis et Anse penes se habeant: et si penes se non habent, quod non credimus, infra mensem a tempore presentis synodi penes se habeant, et ipsa sibi conscribi faciant indilate: et quod archipresbyteri eisdem rectoribus et eorum uicariis et capellanis aliis quibuscumque in eorum archipresbyteratibus predicta mandata synodalia et constituciones in suis conuocacionibus propter hoc in proximo faciendis legant lingua latina, et exponant, ne in hiis ignoranciam pretendere ualeant quoquo modo. Quod si premissa a nobis iniuncta et precepta adimplere noluerint, et neglexerint, nos ipsos de inobediencia et transgressione mandatorum nostrorum grauiter puniemus: eisdem archipresbyteris nihilominus iniungentes ut nomina rectorum ecclesiarum in suis ecclesiis non residentium antequam recedant nobis tradant in scriptis.</p>
                </div>
                <div>
                    <head>Capitulum 6</head>
                    <p>Item, apercio et publicacio testamentorum seu ultimarum uoluntatum personarum ecclesiasticarum nostre diocesis ad nos spectat de iure et antiqua consuetudine diutius obseruata in nostro episcopatu Eduensi:</p>
                    <p>Precipimus et iniungimus rectoribus uniuersis et ceteris personis ecclesiasticis ciuitatis et diocesis Eduensis et eorum executoribus seu heredibus ut testamenta seu ultimas uoluntates personarum ecclesiasticarum et rectorum dicte diocesis, cuiuscumque condicionis, status, uel auctoritatis existant, decedentium, nobis aut officiali nostro Eduensi deferant et apportent, et presentari faciant in curia Eduensi, nec de execucione et bonis decedentium se aliquatenus intromittant, donec predicta testamenta dictorum decedentium fuerint, ut premittitur, publicata, et per nos aut dominum officialem approbata.</p>
                    <p>Aliter contrarium attendentes grauiter puniemus.</p>
                </div>
                <div>
                    <head>Capitulum 7</head>
                    <p>Item, sepe contingit, quod uariis ex causis fiunt conuocaciones per archipresbyteros, ad quos curati uel eorum loca tenentes uenire et comparere, ut tenentur, negligunt, contumaciter contemnunt, cessante impedimento legitimo, notam inobedientie temere incurrendo.</p>
                    <p>Quare huic morbo nos congruo remedio occurrentes, statuimus, et iniungimus firmiter sub uirtute sancte obedientie, et sub pena quadraginta solidorum in pios usus secundum nostrum uel episcopi qui pro tempore fuerit arbitrium conuertendorum, quod de cetero curati personaliter, si presentes fuerint; si autem impediti impedimento canonico fuerint, eorum loca tenentes, cum litteris excusacionis plenum mandatum habentibus speciale de adimplendo et tenendo que in conuocacionibus fient compareant fideliter et deuote, que in ipsis fient conuocacionibus adimpleant, ut tenentur.</p>
                </div>
                <div>
                    <head>Capitulum 8</head>
                    <p>Religiosi quicumque exemti, qui noualium aut alias decimas ecclesiis parochialibus debitas, ad eos ex aliqua causa [2] appropriare sibi presumserint, aut exquisitis fraudibus siue coloribus usurpare, seu qui de animalibus familiarium et pastorum suorum uel aliorum eciam animalium ipsa earum gregibus immiscentium, seu qui de animalibus que in fraudem ecclesiarum in pluribus locis emunt, emtaque tradunt uenditoribus uel aliis ab ipsis tenenda, seu qui de terris quas tradunt aliis excolendas decimam solui ecclesiis non permiserunt aut prohibuerunt: nisi post requisicionem per eos quorum intererit super hoc eis factam a premissis destiterint infra mensem, aut si de iis que usurpare contra premissa, uel retinere presumserint, infra duos menses damnificatis ecclesiis emendam non fecerint competentem, sint, et tamdiu maneant ab officiis et administracionibus et beneficiis suis suspensi, donec destiterint et satisfecerint, ut superius est expressum.</p>
                    <p>Et si religiosi huiusmodi administraciones uel beneficia non habeant, eo casu quo alii subditi suspensi sunt, ipsi sentenciam excommunicacionis incurrant, nisi satisfaciant nullatenus absoluendi priuilegiis non obstantibus quibuscumque.</p>
                    <p>Ceterum premissa extendi uolumus ad animalia, que per religiosorum ipsos donatos seu oblatos tenentur, dum tamen illis religiosis eisdem cum effectu donauerint aut obtulerint se et sua.</p>
                </div>
                <div>
                    <head>Footnotes</head>
                    <p>[1] Ed &quot;pertubare&quot;?</p>
                    <p>[2] Gap marked with &quot;. . . .&quot;.</p>
                </div>
            </div>
        </body>
    </text>
</root>
