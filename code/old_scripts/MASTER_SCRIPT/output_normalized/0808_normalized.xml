<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Angers</title>
                <recordID>0808</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1269</origDate>
                <dateNotes/>
                <origPlace>Angers</origPlace>
                <diocese>Angers</diocese>
                <province>Tours</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 808</p>
                <p>Year: 1269</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: Saint Luke</p>
                <p>Place: Angers</p>
                <p>Diocese: Angers</p>
                <p>Province: Tours</p>
                <p>CountryModern: France</p>
                <p>Latitude: 47.473612</p>
                <p>Longitude: -0.554167</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Nicolas Gellent</p>
                <p>IssuingAuthorityAlt: Nicholaus Gelant</p>
                <p>RegnalStart: 1260</p>
                <p>RegnalEnd: 1291</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Avril, Statuts, III, 98-101</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Idem in synodo sancti luce eodem anno.</p>
                </div>
                <div>
                    <head>Capitulum 1</head>
                    <p>Licet iamdiu sit in synodo constitutum ne archipresbiteri et decani a synodo recedant, nisi primitus habitis ab eisdem statutis immediate synodi celebrate, quia hactenus dictum statutum adimplere minime curauerunt, lege repetita statuimus quod quilibet eorumdem infra octo dies a celebracione synodi, ne nimia breuitate temporis uideantur arctari, prefata statuta habeant et recipiant et conscribi faciant.</p>
                    <p>Hoc eis in uirtute obediencie firmiter iniungentes et sciant quod negligentes et remissos pena inobediencie puniemus.</p>
                </div>
                <div>
                    <head>Capitulum 2</head>
                    <p>Sacris canonibus est statutum et a nobis diu est in sancta synodo innouatum, ne, pro sacramentis ministrandis seu impendendis, aliquid exigatur.</p>
                    <p>Uerum intelleximus nouum genus exaccionis exortum quia si aliquando parrochianus aliquis in aliena parrochia matrimonium contrahat in nostra diocesi uel eciam aliena et a sacerdote suo postulet, qui status ipsius habet noticiam, litteras sibi concedi, quod persona sua sit libera ad contrahendum, nunquam sacerdotes eas concedere uolunt, nisi prius pro dicta littera concedenda, eis a postulante aliquid conferatur, uel certissime promittatur.</p>
                    <p>Insuper cum contrahentes matrimonium a suis sacerdotibus prius petunt certam diem prefigi ad suas benedicciones nupciales celebrandas, nunquam diem possunt certam a suis sacerdotibus obtinere, nisi prius certum eis aliquid promittatur uel donetur, que manifeste ex auaricie radice procedunt.</p>
                    <p>Propter quod prohibemus, ne ob dictas causas aliquid ab aliquo de cetero exigatur uel petatur, sed libere predicte littere concedantur et dies nupciarum pure et simpliciter assignentur.</p>
                    <p>Si quem uero contra hoc uenire nouerimus, ipsum tanquam inobedientem animaduersione debita puniemus.</p>
                </div>
                <div>
                    <head>Capitulum 3</head>
                    <p>De residencia archidiaconorum et decanorum.</p>
                    <p>Iniungimus in uirtute obediencie omnibus archipresbiteris et decanis ut ipsi continuam et personalem residenciam faciant in suis archipresbiteratibus et decanatibus, in suis ecclesiis residentes, prout cura beneficiorum suorum exigit, exceptis archipresbiteris et decanis canonicis Andegauensibus, qui Andegaui in ecclesia habent facere residenciam, alioquin ipsos a beneficiis suis suspendemus.</p>
                </div>
                <div>
                    <head>Capitulum 4</head>
                    <p>De capis archidiaconorum, decanorum, archipresbiterorum.</p>
                    <p>Scriptum est per Apostolum: Filii, obedite parentibus, licet itaque archidiaconis, archipresbiteris et decanis, sub pena suspensionis iniunxerimus in synodo celebrata in festo sancti Luce anno Domini MCCLXIV, quod, in suis archidiaconatibus, archipresbiteratibus et decanatibus, capis non utentur manicatis uel tabardis, sed capas clausas deferent, ipsi nobis minime obedientes, dictum statutum obseruare contempnunt.</p>
                    <p>Sed quia uenerabilis pater Albananensis episcopus, apostolice Sedis legatus, grauiter redarguendo nobis precepit quod circa hoc consilium salubre apponeremus, ita quod capas clausas seu rotundas, ut eorum dignitates et personatus exigunt, deferrent.</p>
                    <p>Nos dicti patris correccioni obedire uolentes, ut tenemur, iniungimus ipsis omnibus et singulis, quatenus capas clausas siue rotundas deferant in suis archidiaconatibus, archipresbiteratibus et decanatibus, saluo quod eisdem liceat, si temporis qualitas hoc exigat, super capas ipsas aliud induere uestimentum, temporis necessitate durante.</p>
                    <p>Et super his ipsos ex abundanti monemus, significantes eisdem quod nisi predicto statuto plene obtemperauerint, nos in ipsos suspensionis et excommunicacionis sentencias proferemus.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
