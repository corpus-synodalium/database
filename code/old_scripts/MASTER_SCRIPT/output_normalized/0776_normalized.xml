<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Cambrai</title>
                <recordID>0776</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1315-10-01</origDate>
                <dateNotes/>
                <origPlace>Cambrai</origPlace>
                <diocese>Cambrai</diocese>
                <province>Reims</province>
                <country>Belgium</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 776</p>
                <p>Year: 1315</p>
                <p>Month: 10</p>
                <p>Day: 1</p>
                <p>Circa: None</p>
                <p>DatingNotes: None</p>
                <p>Place: Cambrai</p>
                <p>Diocese: Cambrai</p>
                <p>Province: Reims</p>
                <p>CountryModern: Belgium</p>
                <p>Latitude: 50.175579</p>
                <p>Longitude: 3.2345</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Pierre de LÃ©vis-Mirepoix</p>
                <p>IssuingAuthorityAlt: None</p>
                <p>RegnalStart: 1309</p>
                <p>RegnalEnd: 1324</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: Tilburg, Universiteitsbibliotheek (olim Bibliotheek Theologische Faculteit), MS 15, fol. 41rv</p>
                <p>SourceOther: None</p>
                <p>Edition: Gousset, APER, II 502-504</p>
                <p>EditionOther: None</p>
                <p>SourceNotes: https://books.google.com/books?id=L9U-AAAAcAAJ</p>
                <p>TranscriptionNotes: None</p>
                <p>BaseText: WebDownload</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>Titulo de execucione statutorum synodalium.</p>
                    <p>Quia plerumque ex dilata execucione mandatorum uel statutorum nostrorum synodalium scandala prouenerunt, statuimus, mandamus et precipimus, ut ubicumque per statuta nostra synodalia cessandum fuerit a diuinis, cessetur ibidem iuxta statuta predicta, absque alterius nostri uel officialis nostri Cameracensis expectacione mandati.</p>
                </div>
                <div>
                    <head>Capitulum 2</head>
                    <p>In titulo de exequiis mortuorum, et ea tangentibus.</p>
                    <p>In paragrapho: Item, si terris ecclesie ab ipsis excultis, etc. post uerba: Decedant inter festa, addimus ista: uel in aliqua alia parte anni, dum tamen fructus aliquos non perceperint.</p>
                    <p>Item, denunciantur excommunicati auctoritate concilii prouincialis...</p>
                </div>
                <div>
                    <head>Capitulum 3</head>
                    <p>Item titulo de matrimonio.</p>
                    <p>Quia in quibusdam partibus nostre Cameracensis diocesis, quod dolentes referimus, nonnulli tam uiri quam uxores simul matrimonialiter copulati, ad suggestionem diaboli, qui semper in hoc mundo parat discordias, et non cessat zizania seminare, Christique fideles ab unitate fidei separare, ex quadam displicencia seu discordia, sua temeritate propria, et absque Ecclesie iudicio, contra preceptum Domini et apostolicas sancciones sese ab inuicem separant et diuidunt, de facto diuortium inter se ad sui libitum celebrando, uiri scilicet, dimissis suis uxoribus propriis, alias uxores eciam uiris aliis coniugatas, et uxores alios uiros sibi damnabiliter associant et coniungunt, alter alteri in domo, loco et aliis, quasi uir et uxor coniugati, penitus adherendo, et in Dei et Ecclesie scandalum publice et luxuriose uiuendo.</p>
                    <p>Nos ergo tantis in Ecclesia Dei scandalis tantisque erroribus et subditorum nostrorum animarum periculis, prout ex debito tenemur officii, occurere cupientes, statuendo precipimus, ne aliqui de cetero, tam uiri quam uxores, absque Ecclesie iudicio, sese ab inuicem separent aut diuidant, causa diuortii inter eos faciendi.</p>
                    <p>Qui uero contrarium fecerint, in excommunicacionis sentenciam, quam in ipsos ferimus, incidant ipso facto.</p>
                </div>
                <div>
                    <head>Capitulum 4</head>
                    <p>Item titulo de testamentis.</p>
                    <p>Quia in quibusdam uillis nostre diocesis Cameracensis sunt nonnulli laici, tam iudices quam non iudices, asserentes et sustinere nitentes ultimas decedentium uoluntates ac eorum testamenta non aliter ualere, tenere, aut habere roboris firmitatem, nisi in predictorum confeccione scabini loci, aut saltem duo de ipsis presentes interfuerint ad hoc uocati specialiter et rogati, asserentes secundum suum usum, quem pretendunt, quod per alios testes quam scabinos probari non ualeat ultima disposicio testamentorum.</p>
                    <p>Nos igitur attendentes quod predictus abusus euidenter est contrarius racioni, quodque per predictum abusum, si toleraretur de cetero, predictas defunctorum uoluntates sepe et sepius indebite contingeret irritari, statuendo precipimus et firmiter inhibemus ne quis occasione abusus huiusmodi predicta defunctorum testamenta, aut eorum uoluntates ultimas, aliter tamen rite factas, impedire aut impugnare presumat.</p>
                    <p>Qui uero contrarium fecerit, in excommunicacionis sentenciam incidat ipso facto.</p>
                </div>
                <div>
                    <head>Capitulum 5</head>
                    <p>Item eodem titulo.</p>
                    <p>Item, quia in quibusdam locis et uillis nostre Cameracensis diocesis, nonnulli laicalis iustitie asserunt et sustinere nituntur, quod secundum usum suum, legata et donaciones causa mortis, quas faciunt decedentes, non ualeant nec habeant roboris firmitatem, nisi testator delecto mortis consurgens, extra domum in qua iacet, per XL. pedum spatium pedes uadat, et ibidem de bonis suis ordinet et disponat.</p>
                    <p>Sunt eciam aliqui laici iudices asserentes quod non ualent, nec tenent legata, donaciones et eleemosine defunctorum, nisi de datis et relictis testator in uita sua, propria manu legatariis et donatariis propriam possessionem tradiderit et saisinam, ad iniquitatem suam et maliciam tollendam quemdam abusam nefandissimum pro consuetudine pretendentes.</p>
                    <p>Nos igitur attendentes quam pie, quam fauorabiles sunt ultime uoluntates, ex quantoque cupiditatis et malitie fomite hec pretensio [1] sumpserit fundamentum, statuimus ut legata, donaciones et eleemosine defunctorum ualeant et teneant, siue in lecto mortis, siue in domo facta fuerint, et si defunctus de predictis datis et legatis legatariis et donatariis in uita sua possessionem non tradiderit uel saisinam, dicto abusu contrario non obstante; dum tamen non supersit alia causa legitima, propter quam possint et debeant impugnari; inhibentes ne quicumque iudices occasione dictorum abusuum uel alicuius eorumdem, dicta legata aut legaciones fraudulenter impediant aut impugnare presumant.</p>
                    <p>Qui uero contrarium facere presumpserint, in excommunicacionis sentenciam incidant ipso facto.</p>
                    <p>Item, precipimus et mandamus firmiter iniungendo omnibus et singulis parochialium ecclesiarum curatis Cameracensis diocesis, ut hec statuta in sancta synodo facta per nos, singulis diebus dominicis in ecclesiis suis coram populo in materna lingua publicent et exponant.</p>
                    <p>Qui uero in his exequendis repertus fuerit negligens uel remissus, pro sua negligencia grauiter se senciat puniendum.</p>
                    <p>Excommunicatos a canone nunciamus eos, qui exempti et non exempti, interdicti tempore, in casibus non concessis a iure, uel excommunicatos publice, uel nominatim interdictos, uel usurarios manifestos scienter in cimiteriis fuerint ausi sepelire.</p>
                </div>
                <div>
                    <head>Capitulum 6</head>
                    <p>Item, titulo de matrimonio.</p>
                    <p>Excommunicatos a canone nunciamus eos qui in gradibus consanguinitatis uel affinitatis aut in sacris ordinibus constituti uel religionem professi, scienter, contrahere non uerentur, quorum nomina per curatos locorum ubi moram trahant, cum ad ipsorum noticiam peruenerit, notificari uolumus absque mora, ut contra tales, prout iustum fuerit, procedere ualeamus.</p>
                </div>
                <div>
                    <head>Capitulum 7</head>
                    <p>Item, titulo de sentencia excommunicacionis.</p>
                    <p>Excommunicatos a canone nunciamus omnes et singulos religiosos, tam exemptos quam non exemptos, qui in ciuitate Cameracensi, uillis aut castris Cameracensis nostre diocesis, in quibus cathedralem uel matricem ecclesiam loci auctoritate statutorum prouincialium uel synodalium interdictum seu cessacionem sciuerint obseruari in suis... [2] ab illo statutum quod incipit.</p>
                    <p>Item, sacerdotes excommunicent et nuncient excommunicatos omnes illos, etc. illa uerba excommunicatos denuntient subtrahimus, et post illa uerba in fine dicti statuti contenta, uidelicet publice uel occulte statuendo addimus hec uerba: Quos eciam ex tunc ipso facto excommunicamus, necnon omnes et singulos consilium, auxilium, mandatum, aut fauorem dantes circa conspiracionem huiusmodi, sub qua et per quam intelligimus et declaramus contineri alligaciones, confederaciones, ac duraciones expensarum, seu casuum contribuciones.</p>
                </div>
                <div>
                    <head>Capitulum 8</head>
                    <p>Item titulo de execucione statutorum synodalium.</p>
                    <p>Nonnulli presbyteri et capellani scientes seu scire debentes se teneri ad obseruacionem statutorum synodalium, statuta huiusmodi in causa cessacionis non obseruant, sed potius statutis huiusmodi spretis et contemptis, ignoranciam in hoc casu affectantes, seu fingentes, celebrare, ubi cessari debet, et aliter quam de iure permissum est, scienter presumunt.</p>
                    <p>Nos cupientes contra hec statuendo adhibere remedium optimum, tales ipso facto, ex tunc a diuinis suspendimus, et si suspensi huiusmodi per sex dies non se abstinuerint, excommunicamus eosdem, et excommunicatos mandamus publice nunciari.</p>
                </div>
                <div>
                    <head>Capitulum 9</head>
                    <p>Item eodem titulo.</p>
                    <p>Absolucionem seu relaxacionem a sentencia excommunicacionis, supensionis seu interdicti, in his statutis antiquis uel nouis contenta, si quis eas incurrerit, nobis, aut episcopo Cameracensi, seu eius locum tenenti, aut officiali Cameracensi, specialiter, preterquam in mortis articulo, reseruamus.</p>
                </div>
                <div>
                    <head>Footnotes</head>
                    <p>[1] Originalli [hec pretensio].</p>
                    <p>[2] Note in edicion: Hic laceratum est folium.</p>
                </div>
            </div>
        </body>
    </text>
</root>
