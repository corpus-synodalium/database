<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Arras</title>
                <recordID>1272</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1296-10-16</origDate>
                <dateNotes/>
                <origPlace>Arras</origPlace>
                <diocese>Arras</diocese>
                <province>Reims</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1272</p>
                <p>Year: 1296</p>
                <p>Month: 10</p>
                <p>Day: 16</p>
                <p>Circa: None</p>
                <p>DatingNotes: None</p>
                <p>Place: Arras</p>
                <p>Diocese: Arras</p>
                <p>Province: Reims</p>
                <p>CountryModern: France</p>
                <p>Latitude: 50.289722</p>
                <p>Longitude: 2.780833</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Gerard Pigalotti</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Avril, Statuts, IV, 217-22</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Incipiunt statuta facta a uicariis Attrebatensis episcopi Gerardi.</p>
                    <p>Hec sunt statuta synod alia facta per discretos uiros uicarios reuerendi patris domini Gerardi Dei gracia Attrebatensis episcopi in sancta synodo, de mandato et ordinacione dicti patris anno Domini M CC nonagesimo sexto, feria tercia post festum beati Dionisii, ceteris in suo robore remanentibus.</p>
                </div>
                <div>
                    <head>Capitulum 1</head>
                    <p>Primo statuimus ne aliquis se ingerat ad coronam uel litteras dimissorias habendas nisi secum ferat litteras sui sacerdotis parochialis, quod sit legitime natus, nec filius usurarii, nec aliquod aliud canonicum impedimentum obsistat.</p>
                </div>
                <div>
                    <head>Capitulum 2</head>
                    <p>De clericis.</p>
                    <p>Item quod quicumque dicunt se recepisse coronas a domino episcopo qui nunc est, et non habent litteras dicti domini sigillo proprio sigillatas, uel sigillo curie Attrebatensis, usque ad mensem ueniant ad uicarios, adducentes probaciones conuenientes quod coronas receperunt, et recipiant litteras sigillatas sub sigillo curie Attrebatensis, alias sciant se pro clericis non defendi.</p>
                </div>
                <div>
                    <head>Capitulum 3</head>
                    <p>Item de clericis.</p>
                    <p>Item statuimus quod nullus clericus portet pannos uirgatos uel partitos diuersorum colorum, nec arma sine licencia curie Attrebatensis sub pena decem solidorum parisiensium.</p>
                </div>
                <div>
                    <head>Capitulum 4</head>
                    <p>De clericis et personis beneficiatis.</p>
                    <p>Item prohibemus sub pena amissionis beneficii ne aliquis clericus habens beneficium teneat secum filium uel filios proprios quos genuit ex quo beneficium habuit.</p>
                </div>
                <div>
                    <head>Capitulum 5</head>
                    <p>Item statuimus ne aliqua persona ecclesiastica, sacerdos aut clericus beneficiatus, de bonis ecclesiasticis, possessionem uel aliqua bona liberis suis naturalibus uel concubinis acquirat uel acquiri faciat per se uel per alium quoquomodo; qui uero contra fecerint, ipso facto sentenciam excommunicacionis incurrant.</p>
                </div>
                <div>
                    <head>Capitulum 6</head>
                    <p>De abbatibus et abbatissis.</p>
                    <p>Item precipimus ut abbates et abbatisse in prioratibus suis debitum ponant numerum monachorum uel monialium sicut ab antiquo fuit consuetum; qui uero contra fecerint, ipso facto sentenciam excommunicacionis incurrant.</p>
                </div>
                <div>
                    <head>Capitulum 7</head>
                    <p>Item prohibemus sub pena suspensionis et excommunicacionis quas ex nunc in contrafacientes prout ex tunc ferimus ne aliquis abbas, prior uel prelatus quicumque, capitulum, uel conuentus, faciat aliquam uendicionem ad uitam uel perpetuo uel alienacionem de bonis ecclesie sue inrequisito episcopo uel eius uicariis, et si que fient, eas decernimus nullas esse.</p>
                </div>
                <div>
                    <head>Capitulum 8</head>
                    <p>De prelacionibus.</p>
                    <p>Item precipimus sub pena suspensionis et excommunicacionis quas in hiis scriptis in contrafacientes ferimus ne aliquis se ingerat ad aliquam curam, uel prelacionem, uel beneficium uel dignitatem, uel custodiam, uel coneccionem, nec eis utatur, nec ea teneat sine uoluntate illius qui debet dare de iure, et qui tenent, resignent usque ad mensem, alias ex nunc prout ex tunc sciant et se sentenciam excommunicacionis incurrisse.</p>
                </div>
                <div>
                    <head>Capitulum 9</head>
                    <p>De nunciis, uel questuariis.</p>
                    <p>Item precipimus omnibus presbiteris parochialibus, uel eorum uices gerentibus, ne aliquos questuarios ipsorum negocia permittant exponere, uel predicare, uel ostiatim indulgencias deferre, nec eis pulsatis campanis uel processionaliter concurrant, uel ferias indicant, uel permittant fieri in eorum aduentu.</p>
                    <p>Sed ipsi presbiteri exponant fideliter et proponant fideliter secundum tenorem litterarum eorum, negocia, uel eorum uices gerentes, eciamsi littere de contrario faciant uel facient nocionem.</p>
                    <p>Et qui contrafecerint, sciant quod curie Attrebatensi emendabunt condigne, dumtaxat exceptis nunciis uel questuariis Beate Marie Attrebatensis nostre matris ecclesie, et Sancti Nicasii Attrebatensis.</p>
                </div>
                <div>
                    <head>Capitulum 10</head>
                    <p>De mandatis iudicum delegatorum.</p>
                    <p>Item ut falsitas litterarum et maliuolorum astutie possint uitari, prohibemus sacerdotibus et aliis ecclesiarum prelatis, et omnibus clericis et aliis quibuscumque sub pena excommunicacionis quam in eos ex nunc ferimus si contra fecerint, ne exequantur mandata iudicum delegatorum, nisi prius uiso scripto auctentico domini pape bullato, uel de mandato curie Attrebatensis.</p>
                </div>
                <div>
                    <head>Capitulum 11</head>
                    <p>De mandatis curie Remensis.</p>
                    <p>Item precipimus sub pena eadem omnibus presbiteris ne aliqua mandata curie Remensis recipiant uel exequantur, sine assensu episcopi uel eius uicariorum, uel saltern ea predictis ostendantur antequam exequantur.</p>
                </div>
                <div>
                    <head>Capitulum 12</head>
                    <p>De resignacionibus.</p>
                    <p>Item prohibemus ne fiant resignaciones beneficiorum siue ecclesiarum nisi in manu episcopi uel uicariorum; alias qui recipiunt et qui resignant sciant de beneficio non gaudere, et si que fiant, eas decernimus esse nullas.</p>
                </div>
                <div>
                    <head>Capitulum 13</head>
                    <p>De absolucione excommunicatorum.</p>
                    <p>Item sacerdotes excommunicatos non habeant pro absolutis, nisi eis bene et legitime de absolucione eorum constiterit per litteras de iure patentes absolucionis.</p>
                </div>
                <div>
                    <head>Capitulum 14</head>
                    <p>De sortilegiis et maleficiis.</p>
                    <p>Item prohibemus sub pena excommunicacionis quam in hiis scriptis in contrafacientes ferimus ne aliquis uel aliqua de sortilegiis, diuinacionibus uel maleficiis se intromittat uel ad hoc operam det, et tales episcopo uel eius uicariis a decanis et presbiteris mandamus in uirtute sancte obedientie denunciandos.</p>
                </div>
                <div>
                    <head>Capitulum 15</head>
                    <p>De testamentis.</p>
                    <p>Preterea cum plures tam religiose quam alie persone nostre diocesis in locis diuersis diuersas pecuniarum summas seu diuersos redditus aut bona ex testamentis fidelium ad opus capellaniarum seu beneficiorum perpetuorum legata, data et collata, sibi retinere presumant et presumpserint, et emolumentum exinde ueniens super hoc dampnabiliter suis usibus applicando, uidelicet quod a capellanis conductoriis aut aliis missas fecerint a suis subditis uel aliis sacerdotibus quibuscumque pro modica pecunie quantitate uel precarie celebrari, contra uoluntatem, ordinacionem et placitum testatorum, statuimus sub interminacione excommunicacionis quod qui talia faciunt uel detinent, uel sciunt facientes uel detinentes, indicent episcopo uel uicariis, alias sciant se sentenciam excommunicacionis ipso facto incurrisse.</p>
                </div>
                <div>
                    <head>Capitulum 16</head>
                    <p>De executoribus testamentorum.</p>
                    <p>Item quia executores testamentorum, alii ex negligencia, alii maliciose bona defunctorum detinent et utuntur, et hec et similia debent diligencia episcopi commendari, precipimus omnibus et singulis cuiuscumque condicionis et status sub pena excommunicacionis quam in hiis scriptis in contra facientes ferimus ut quicumque aliquas execuciones testamentorum habent et habebunt pre manibus plusquam per annum, eas exequantur usque ad mensem, uel ostendant episcopo uel uicariis legitimum impedimentum, et nichilominus qui contra uenerint, tali execucione sint priuati.</p>
                </div>
                <div>
                    <head>Capitulum 17</head>
                    <p>De execucionibus testamentorum.</p>
                    <p>Item sub eadem districcione precipimus ne aliqui uel alique se intromittant de execucionibus testamentorum, nisi sint testamentarii, sine licencia episcopi uel eius uicariorum, uel talia sibi usurpent uel procurent, et qui prohibent testamenta fieri sine eorum presencia, uel nisi fiant testamentarii, uel eis aliquid distribuendum relinquatur, uel eorum ordinacioni relictum, sint excommunicati.</p>
                </div>
                <div>
                    <head>Capitulum 18</head>
                    <p>De illis qui iniuste detinent aliqua bona episcopatus.</p>
                    <p>Excommunicamus in hiis scriptis omnes habentes aliquid de bonis episcopatus feodalibus uel aliis, qui iniuste alienauerunt, uel sciunt habentes uel alienantes, uel sciunt frustata uel alienata, et non resignant uel reuelant uicariis usque ad mensem a noticia predictorum.</p>
                </div>
                <div>
                    <head>Capitulum 19</head>
                    <p>De impedientibus iurisdiccionem curie Attrebatensis.</p>
                    <p>Item precipimus singulis sacerdotibus sub pena excommunicacionis quod singulis dominicis diebus et festiuis, candelis accensis, campanis pulsatis, publice ac solempniter excommunicent omnes illos et illas qui perturbant iurisdiccionem curie Attrebatensis, et qui impediunt quod dicta curia iurisdiccione sua non utatur sicut usa est in temporibus antiquis, et exponant presbiteri in ecclesiis suis coram populo quibus et quot modis intelligatur iurisdiccionem dicte curie perturbari, uidelicet interdicendo alicui et inhibendo, uel faciendo per alium inhiberi, ne in curia Attrebatensi causam suam prosequatur; item comminando eidem per se uel per alium; item capiendo uel capi faciendo per iusticiam secularem ilIum qui in curia Attrebatensi trahit in causam aduersarium suum uel nuncium, et ipsius litterarum portitorem, uel uerberando eumdem, uel ipsi comminando, uel aliquid faciendo per quod processus negotii ualeat retardari, in occulto uel in aperto, uel occasiones querendo aliquas, uel facta aliqua, antiqua uel noua, uel eidem imponendo quod ipsi non imponerent, si in curia Attrebatensi causam non moueret; et exponant publice quod ipsi qui agunt talia, auctoritate dicti domini episcopi sentenciam excommunicacionis incurrant.</p>
                </div>
                <div>
                    <head>Capitulum 20</head>
                    <p>De mandato quod presbiteri habeant hec statuta.</p>
                    <p>Item licet presbiteri statuta synodalia teneantur habere de iure, nichilominus precipimus quod omnes presbiteri parochiales sub pena suspensionis infra mensem habeant hec statuta et de hiis et aliis publice legant aliquid et exponant hora misse post euangelium in ecclesiis suis.</p>
                </div>
                <div>
                    <head>Capitulum 21</head>
                    <p>De hiis qui se dicunt graciam aliquam a domino episcopo recepisse.</p>
                    <p>Item statuimus quod quicumque dicunt se habere aliquam graciam uel commissionem a domino episcopo uel eius uicariis uerbo uel scripto, infra quindenam eas ostendant uicariis, alias ex nunc prout ex tunc tali gracia uel commissione sciant se esse priuatos.</p>
                </div>
                <div>
                    <head>Capitulum 22</head>
                    <p>De excessibus subditorum.</p>
                    <p>Item mandamus omnibus prelatis et presbiteris et maxime decanis in uirtute sancte obedientie ut excessus suorum subditorum clericorum uel laicorum quos ipsi non possint corrigere, episcopo uel eius uicariis denuncient fideliter et sine mora, ut circa hoc remedium apponatur opportunum.</p>
                </div>
                <div>
                    <head>Footnotes</head>
                    <p>[1]</p>
                    <p>[2]</p>
                </div>
            </div>
        </body>
    </text>
</root>
