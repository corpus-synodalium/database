<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Bordeaux</title>
                <recordID>0663</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1263</origDate>
                <dateNotes/>
                <origPlace>Bordeaux</origPlace>
                <diocese>Bordeaux</diocese>
                <province>Bordeaux</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 663</p>
                <p>Year: 1263</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: Winter</p>
                <p>Place: Bordeaux</p>
                <p>Diocese: Bordeaux</p>
                <p>Province: Bordeaux</p>
                <p>CountryModern: France</p>
                <p>Latitude: 44.837912</p>
                <p>Longitude: -0.579541</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Pierre de Roncevault</p>
                <p>IssuingAuthorityAlt: None</p>
                <p>RegnalStart: 1262</p>
                <p>RegnalEnd: 1270</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Avril, Statuts, V, 28-30</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: Yes</p>
                <p>Transcription: Reviewed </p>
                <p>GeneralNotes: []</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Incipiunt constituciones synodales domini Petri Burdigalensis archiepiscopi, acte anno Domini Mo CCo LXIIIo, in synodo hiemali.</p>
                </div>
                <div>
                    <head>Capitulum 1</head>
                    <p>Cum unusquisque manere debeat in ea uocacione in qua uocatus existit, statuimus ut rectores ecclesiarum parochialium alias ad firmam non presumant recipere uel tenere; hecque sub pena amissionis proprii beneficii fieri prohibemus, nisi hec procederent ex nostra licencia speciali.</p>
                </div>
                <div>
                    <head>Capitulum 2</head>
                    <p>In eadem.</p>
                    <p>Cum secundum iura pensiones noue ecclesiis imponi non debent, sic non sint olim imposite augmentande, ipsas prohibemus augeri, sed precipimus tam eas, quam illas, quas illi imposuisse dicuntur ad quos ecclesie pertinent pleno iure esse, ut olim licite imposite, pensatis ecclesiarum facultatibus, existerunt, nisi forte postea adeo ecclesiarum excreuerint uel decreuerint facultates, quod debuerint uel debeant merito diminui uel augeri.</p>
                </div>
                <div>
                    <head>Capitulum 3</head>
                    <p>In eadem.</p>
                    <p>Prohibemus ne aliquis capellanus alicui portandi funus ad locum sepulture licenciam concedat, quousque, ut est moris, ad parochialem ecclesiam fuerit deportatum, cum melius sciatur ibi quam alibi an defunctus interdictus uel excommunicatus existat.</p>
                    <p>Qui si ob culpam propriam interdicti uel excommunicati fuerint, et per annum in huiusmodi sentencia permanserint, prohibemus in terra uel in tumbis lapideis, eciam extra cimiterium sepeliri.</p>
                    <p>Inhibemus similiter ne quisquam secularis uel religiosus funus sibi delatum ad sepeliendum suscipiat, nisi per capellanum proprium eidem fuerit presentatus, cum condiciones personarum huiusmodi melius noscant proprii capellani.</p>
                </div>
                <div>
                    <head>Capitulum 4</head>
                    <p>In eadem.</p>
                    <p>Nullus capellanus, parochialem regens ecclesiam, cum alio commoretur, sed domos habeant huiusmodi capellani in loco congruo, ubi assidue commorentur, et ualeant inueniri, ut exinde per eos commodius necessitatibus petentium occurratur, presertim cum de bonis ecclesiarum ipsarum per constitucionem nostram eisdem satis congrue sit prouisum.</p>
                </div>
                <div>
                    <head>Capitulum 5</head>
                    <p>In eadem.</p>
                    <p>Cum constituciones olim a predecessoribus nostris contra decimarios promulgate, in ciuitate ista, uillis et castris istius diocesis minime obseruentur, imo in dictis locis decimarii et alie persone in dictis constitucionibus contente, propter hoc quia proprii capellani ipsos decimarios esse ignorant, indistincte ad sacramenta et sacramentalia admittantur, precipimus sub pena anathematis quod capellani parochialium ecclesiarum infra principium instantis carnipriuii nobis uel mandato nostro omnes decimarios sue parochie manifestent, ut nos in illos, ubicumque sint, constituciones predictas et sentencias in ipsis contentas faciamus expresse et inuiolabiliter obseruari.</p>
                </div>
                <div>
                    <head>Capitulum 6</head>
                    <p>In eadem.</p>
                    <p>Pro certo comperimus constitucionem olim super decimis noualium promulgatam, cum propter incuriam et negligenciam rectorum ecclesiarum, tum propter fauorem quem ipsi ad decimarios habere noscuntur, in multis locis istius diocesis effectum aliquem hactenus minime habuisse.</p>
                    <p>Unde tam sub pena anathematis quam amissionis beneficiorum, predictis</p>
                    <p>rectoribus iniungimus quod ipsi ex nunc sic exigere studeant et satagant decimas anteclictas, quod eorum predicti defectus per consequencia perfectissime expientur.</p>
                </div>
                <div>
                    <head>Capitulum 7</head>
                    <p>In eadem.</p>
                    <p>Statuimus et firmiter inhibemus quod tam capellani quam ceteri rectores ecclesiarum, qui ecclesias suas dant ad firmam, procuraciones et cetera ex eisdem nobis ac subditis nostris debita super se non recipiant, sed ultra id quod dicti rectores percipient ex eisdem, ad seruitores ipsarum ecclesiarum et onera integre pertineant antedictis.</p>
                </div>
                <div>
                    <head>Capitulum 8</head>
                    <p>In eadem.</p>
                    <p>Cum ex compaternitate clericorum et presertim religiosorum, quedam intellexerimus euenisse que ad presens silenda censemus, inhibemus ne clerici, religiosi, seu clerici beneficiati aliquibus compatres efficiantur, preterquam sibi consanguinitate uel affinitate coniunctis, uel nisi baptizandum ipsimet baptizarent.</p>
                </div>
                <div>
                    <head>Capitulum 9</head>
                    <p>In eadem.</p>
                    <p>Cum signo crucis uiuifice omnimoda reuerencia debeatur, statuimus et firmiter inhibemus ut nullus in solo, lapide uel ligno, uel alias signum crucis ponat, sculpat uel pingat, ubi desuper sederi possit, uel ipsa crux pedibus conculcari; et qui sic posite sunt abradantur totaliter infra mensem.</p>
                </div>
                <div>
                    <head>Capitulum 10</head>
                    <p>In eadem.</p>
                    <p>Cum olim deliberacione prouida duxerimus statuendum quod illi, ad quos in aliquibus ecclesiis istius ciuitatis et diocesis ius pertinet patronatus, rectoribus ipsarum ecclesiarum de bonis suis pro uictu suo CCC solidos annui redditus assignarent, et ipsi hoc non curauerint adimplere, mandamus iterato et districte precipimus eisdem ut infra instans festum beati Michelis assignacionem faciant antedictam, alioquin ex tunc qui presentabuntur ab eis ad ipsas ecclesias minime admittemus; sed iure nostro, preter presentacionem ipsorum, conferentes easdem, per nos de bonis ipsorum assignacionem faciemus predictam, eis super hoc ulterius minime requisitis.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
