<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Tarragona</title>
                <recordID>2083</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1332</origDate>
                <dateNotes/>
                <origPlace>Tarragona</origPlace>
                <diocese>Tarragona</diocese>
                <province>Tarragona</province>
                <country>Spain</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 2083</p>
                <p>Year: 1332</p>
                <p>Month: None</p>
                <p>Day: None</p>
                <p>Circa: Yes</p>
                <p>DatingNotes: None</p>
                <p>Place: Tarragona</p>
                <p>Diocese: Tarragona</p>
                <p>Province: Tarragona</p>
                <p>CountryModern: Spain</p>
                <p>Latitude: 41.115697</p>
                <p>Longitude: 1.249594</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Aguirre, Collectio maxima, t. 3, 582-83</p>
                <p>EditionOther: None</p>
                <p>SourceNotes: https://books.google.com/books?id=NINEAAAAcAAJ</p>
                <p>TranscriptionNotes: None</p>
                <p>BaseText: Data Capture</p>
                <p>OCR: None</p>
                <p>Transcription: Reviewed </p>
                <p>GeneralNotes: 5 decrees</p>
                <p>BiblioRefs: Peltier, Dictionnaire, II, 929</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>De administracionibus sede uacante, et de testamentis Prelatorum et rectorum, et de prouisionibus successorum.</p>
                    <p>UT hi quibus administracio bonorum Archiepiscopalis uel Episcopalis dignitatis competi sede uacante ex consuetudine uel statuto, uel qui ad hoc per capitulum eliguntur, sciant se solam administracionem et custodiam dictorum bonorum habere; statuimus, ultra remedia iam prouisa, quod ille qui administracionem huius exercebit, ad palatium seu hospitium dignitatis predicte, nisi de expresso consensu totius capituli, se non conferat ad morandum, nec de chartulario seu archiuo, uel alio loco ubi teneantur priuilegia, instrumenta, seu regesta, libros, seu alias scripturas abstrahat, nisi ipsis pro dicta administracione indiguerit, et tunc de consensu capituli, et presentibus duobus uel tribus canonicis per ipsum capitulum deputatis; et statim cum ipsis non indiguerit, in loco unde abstracte fuerat restituat seu reponat, nec pro eius expensis aliquid de dictis bonis recipiat uel expendat, nisi ipsi pro negotiis ipsius dignitatis oporteat de consensu capituli extra suum domicilium proficisci; in quo casu dumtaxat quamdiu circa expedicionem dictorum negociorum institerit, possit moderatas expensas recipere ac habere, et teneatur futuro ipsius Ecclesie Prelato de tota administracione quam citius commode poterit, fidelem reddere racionem: et quicquid apud ipsum racione reddita repertum fuerit superesse, necnon priuilegia, instrumenta, regesta, libros, et scripturas, aliasque, seu quas de chartulario seu archiuo uel alio loco abstraxerint, uel penes se scienter retinuerint, aut nunc habent, infra duos menses dicto Prelato restituant: alioquin nisi restitucionem huiusmodi fecerint de predictis, excommunicacionis sententie se nouerint subiacere, statutis et consuetudinibus contrariis non obstantibus quibuscumque.</p>
                    <p>Sane frequenter Archiepiscopus et Episcopi ex priuilegio sedis Apostolice testantur eciam de bonis intuitu Ecclesie acquisitis, uel alias, quantum eis a Iure permittitur, de bonis suis ordinant et disponunt.</p>
                    <p>Caueat dictus administrator et eciam capitulum diligenter, quod exsecucionem testamenti, uel ordinacionem seu disposicionem factam canonice non impediant uel perturbent, nec aliquid scienter maliciose uel dolose occupent uel faciant occupari de bonis defuncti Prelati; sed ea libere permittant exsecutoribus testamenti Prelati defuncti: alias si que de bonis ipsius defuncti, utpote dicitur, presumpserit occupare, uel hactenus presumpserint, et infra mensem ex quo fuerint requisiti plenarie non restituerint exsecutoribus supradictis, ipso facto sentenciam excommunicacionis incurrant.</p>
                    <p>Et quia ut plurimum successor Prelati defuncti qui condidit testamentum, petit de bonis defuncti prouisionem usque ad nouos fructus, ex quo semper sequuntur litigia, et dicta bona in litigiorum anni fructibus expenduntur; nos uolentes hoc euitare, decernimus, quod si successor Archiepiscopi uel Episcopi, aut cuiuslibet Prelati collegiate Ecclesie, uel rectoris seu uicarii perpetui Ecclesie parochialis fructibus post mortem predecessoris sui collectis, et postea colligendis, contentus esse noluerit, sed prouisionem de bonis sui predecessoris petierit; computentur fideliter omnes fructus, reditus, et prouentus dicte dignitatis, uel parochialis Ecclesie totius anni quo uacauit, qui annus incipiat a Kal. Maii, et diuidantur inter defunctum et successorem pro rata temporis illius anni quo quilibet prefuit dicte dignitati uel Ecclesie, et ipsius onera supportauit.</p>
                    <p>Hoc autem extendi nolumus ad alia Beneficia, cum eadem obtinentes non habeant tot onera supportare, sed seruetur in eis quod est de iure et statuto, uel consuetudine approbatis.</p>
                    <p>Huiusmodi uero prouisionem ad rectores uel uicarios perpetuos Ecclesiarum parochialium extendi non intendimus, in diocesibus ubi aliud de statuto uel racionabili consuetudine est obtentum.</p>
                </div>
                <div>
                    <head>Capitulum 2</head>
                    <p>Quod Prelati et clerici possint libere abstrahere de quolibet loco reditus suos, et quod non exigatur ad hominibus suis retro decima, per dominos temporales.</p>
                    <p>LIcet iniquum sit disposicionem bonorum suorum liberam ingenuos homines non habere, ut testantur expresse legitime sancciones; quorundam tamen temporale dominium obtinentium temeritas presumptuosa excreuit, quod fructus qui ex Beneficiis Ecclesiasticis proueniunt, seu habentur, de locis suo dominio seu iurisdiccioni subiectis extrahi non permittunt, nec clerici seu persone Ecclesiastice eisdem fructibus libere uti possunt, nec pro eorum utilitatibus, seu necessitatibus, liberam alienacionem facere de eisdem; immo ipsos quandoque in certis locis et certo precio, predicti, seu qui ex caussa empcionis, uel alias ipsos fructus percipiunt nomine eorundem, habent inuiti uendere, nec eosdem possunt de loco ad locum transferre libere, quod cedit in ipsorum clericorum, ac personarum Ecclesiasticarum, et Ecclesiarum eciam maximum detrimentum.</p>
                    <p>Nonnulli eciam eorundem retro decimam, seu aliam certam partem de fructibus, quos homines Ecclesiarum et locorum Ecclesiasticorum colligunt cum maximis laboribus et expensis, ab ipsis hominibus inuitis indebite exigunt et extorquent, in suarum graue periculum animarum.</p>
                    <p>Unde cum nostro incumbat officio, predicta que exemplo perniciosa sunt, ac periculosa eciam animabus, et contraria Ecclesiastice libertati, de Tarraconensi prouincia penitus exstirpare; sacro approbante Concilio ea de cetero fieri prohibemus, quoscumque qui aliquid fecerint de predictis, et dantes ad ea consilium, auxilium, uel fauorem, excommunicacionis sentencia innodantes.</p>
                    <p>Ordinariis nihilominus in uirtute sancte obedientie iniungentes, ut cum eis constiterit in predictam excommunicacionis sentenciam incidisse, eosdem excommunicatos faciant publice nunciari, nec eisdem Beneficium absolucionis impendant, donec a predictis destiterint, et de damnis per eosdem predictorum occasione illatis satisfecerint competenter.</p>
                    <p>Precipientes eciam, quod hoc statutum faciant per Ecclesias suarum diocesum, de quibus utilis eis uidebitur, solenniter publicari.</p>
                </div>
                <div>
                    <head>Capitulum 3</head>
                    <p>Quod Episcopi denuncient et faciant denunciari excommunicatos illos qui mandant usuras solui, uel impediunt ne reputantur.</p>
                    <p>PRo animarum salute prouisum exstitit in Concilio Generali, reprobando usurariam prauitatem, quod officiales quicumque, qui ut soluerentur usure, uel qui cum solute repererentur, non restituerentur plene ac libere, scienter presumerent iudicare, excommunicacionis sentenciam minime metuentes, immo predicta in ipso statuta Concilio contemnentes, in suarum graue periculum animarum, contra ea facere non formidant; et licet ob hoc contra tales ad denunciandum eosdem esset per Ordinarios procedendum; tamen plures ex eis circa hoc se exhibent negligentes.</p>
                    <p>Ideo nos huiusmodi submouere negligenciam cupientes, sacro approbante Concilio, omnibus Ordinariis Tarraconensis prouincie in uirtute sancte obedientie, et sub diuini obtestacione iudicii duximus iniungendum, ut cum eis constiterit aliquos officiales uel iudices infra eorum iurisdiccionem contra predicta fecisse, que in dicto Concilio salubriter sunt statuta; eosdem ut excommunicatos faciant publicari: ut sic predicti et a iudicandi officio excludantur, et ad reconciliacionis graciam facilius reducantur.</p>
                </div>
                <div>
                    <head>Capitulum 4</head>
                    <p>Quod Episcopus qui ad Concilium uenire non potest, procuratorem non faciat illum quem capitulum facit, uel e conuerso; et quod Abbates mittant procuratores sui Ordinis.</p>
                    <p>QUia interdum contingit, quod Episcopi qui ad Prouincialia Concilia uenire personaliter sunt adstricti, nisi prepedicione canonica fuerint prepediti, illos procuratores constituunt qui ad ipsa Concilia procuratores per eorum capitula transmittuntur; Abbates et predictos, uel alios seculares clericos procuratores constituunt ad predicta, ex hocque honor Tarraconensis Ecclesie et Concilii minuatur, et salubritas Concilii, que in multis consistit, potius quam in paucis, subtrahatur circa ea que in ipsis Conciliis imminent facienda; iccirco sub uirtute sancte obedientie predictis iniungimus, ut cum ipsi Episcopi uenire ad ipsa Concilia personaliter fuerint legitime impediti, procuratores constituant uiros prouidos et discretos, alios ab illis qui per earum capitula; et capitula alios ab illis qui per Episcopos fuerint constituti.</p>
                    <p>Et Abbates eciam in dicto casu religiosos sui Ordinis, uita et honestate probatos, qui salubre sciant dare consilium in agendis, si Dei et nostram uoluerit uitare ulcionem.</p>
                    <p>Et qui contrarium fecerit, ad arbitrium Archiepiscopi de inobediencia puniatur.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
