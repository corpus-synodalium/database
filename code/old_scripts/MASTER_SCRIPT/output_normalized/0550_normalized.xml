<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Canterbury</title>
                <recordID>0550</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1362-11-16</origDate>
                <dateNotes/>
                <origPlace>Canterbury</origPlace>
                <diocese>Canterbury</diocese>
                <province>Canterbury</province>
                <country>England</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 550</p>
                <p>Year: 1362</p>
                <p>Month: 11</p>
                <p>Day: 16</p>
                <p>Circa: Yes</p>
                <p>DatingNotes: 1361x1362; day known but year uncertain</p>
                <p>Place: Canterbury</p>
                <p>Diocese: Canterbury</p>
                <p>Province: Canterbury</p>
                <p>CountryModern: England</p>
                <p>Latitude: 51.275</p>
                <p>Longitude: 1.087</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: Simon Islip</p>
                <p>IssuingAuthorityAlt: None</p>
                <p>RegnalStart: 1349</p>
                <p>RegnalEnd: 1366</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Records of Convocation, vol. 3: Canterbury, pp294-95</p>
                <p>EditionOther: Wilkins, III, 50-51</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['Library Scan', 'Hard Copy Scan']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>De presbyteris annalia celebrantibus et aliis non curatis, ut curis deseruiant desolatis, et ad seruiendum curis huiusmodi compellendis [1]</p>
                    <p>Simon, permissione diuina Cantuariensis archiepiscopus, totius Anglie primas et apostolice sedis legatus, uenerabili fratri nostro, Domino Simoni, Dei gracia Londinensi episcopo, salutem et fraternam in Domino caritatem.</p>
                    <p>Effrenata generis humani cupiditas, cuius conatus nisi iusticia sua uirtute reprimeret, ita ex sibi innata malicia excresceret, quod caritas extra mundi terminos exularet.</p>
                    <p>Sane communis ad nos perduxit querela, et magistra rerum experiencia manifestat, quod moderni temporis sacerdotes adeo iam cupiditatis et accedie vicia infecerunt, quod stipendiis racionabilibus non contenti, pro labore salaria uendicant et recipiunt excessiua, salutariumque laborum spretis exercitiis, adeo delicatis student uoluptibus, quod ecclesiis, uel capellis parochialibus et curis animarum deseruire seu intendere, tanquam parochiales presbyteri, eciam oblatis sibi congruis salariis, recusant penitus et contemnunt, annalia pro uiuis et defunctis peculiari quodam ocio celebrantes.</p>
                    <p>Sicque parochie et capelle plures nostre prouincie inofficiate remanent, capellanis parochialibus, immo curatis propriis, non absque graui animarum periculo, destitute.</p>
                    <p>Sacerdotesque predicti sic delicati et cupidi, salariis excessiuis huiusmodi saturati euomunt, indomiti delirant et deficiunt, et post uentris ingluuiem et uarias carnis illecebras, spumant in libidinem, et tandem in malorum uoraginem penitus demerguntur, in uirorum ecclesiasticorum detestabile scandalum, et exemplum perniciosum laicorum.</p>
                    <p>Huic ergo morbo pestifero mederi salubriter et celeriter cupientes, de fratrum nostrorum consilio et assensu statuimus et ordinamus quod capellani quicunque non beneficiati presertim idonei curis animarum, ecclesiis seu capellis parochialibus, moderatis sibi constitutis salariis, postpositis priuatis seu peculiaribus obsequiis quorumcunque, ante omnia officiare et intendere teneantur, cum per loci diocesanum seu ordinarium iudicem in hac parte competentem fuerint requisiti.</p>
                    <p>Sub pena suspensionis ab officio, quam si sic requisiti [2] ut premittitur infra uiginti dierum spatium, cessante legitimo impedimento, non paruerint cum effectu, eo ipso se nouerint incursuros.</p>
                    <p>Statuimus eciam et ordinamus quod capellani et annuales missas celebrantes et ceteri curis animarum non intendentes, quinque marcis; ecclesiis uero seu capellis parochialibus et cure eisdem imminenti officiantes, sex marcis, pro stipendiis annuis debeant contentari; nisi locorum diocesani prpter amplioris parochie sollicitudinem, uel aliam causam legitimam, aliter pro suo arbitrio duxerint ordinandum.</p>
                    <p>Si quis uero sacerdotum huiusmodi nostre prouincie ampliorem summam quam ut prefertur, quouis exquisito colore, pro anno integro, seu rata temporis eiusdem receperit, nisi intra mensem fabrice ecclesie in qua diuina celebrauerit, summam ipsam excedentem restituerit, sentenciam suspensionis ab officio suo incurrat ipso facto; et soluens, si persona ecclesiastica fuerit, puniatur in duplum; et sic excessiue solutum in pios usus, iuxta arbitrium loci diocesani, conueniendum est.</p>
                    <p>Et ut amplius sacerdotibus euagandi materia subtrahatur, ipsorumque mores et uita certius cognoscantur, uolumus et ordinamus ne quis sacerdos de una diocesi ad aliam se transferens admittatur ibidem, nisi diocesano loci, ad quem se transtulerit, literas commendaticias ostendat episcopi, in cuius diocesi antea proximo morabatur.</p>
                    <p>Absolucionem uero ipsorum qui prefatas suspensionum sentencias incurrerint, nobis et confratribus nostris, locorum diocesanis, specialiter reseruamus, quos demum, post publicacionem debitam premissorum, iuxta canonum exigenciam, ligare, propter iuris ignaros et simplices, tenore presentium declaramus.</p>
                    <p>Fraternitati igitur uestre committimus et mandamus, firmiter iniungentes, quatenus premissa omnia et singula in diocesi nostra celeriter publicetis, et execucioni debite demandetis.</p>
                    <p>Et quid feceritis in hac parte, nos, citra festum purificacionis Beate Marie Uirginis proximum nunc futurum, certificare curetis, per literas patentes harum seriem continentes.</p>
                    <p>Date apud Lambeth, decimo sexto Kalendarum Decembris anno Domini 1362 et consecracionis nostre anno decimo tercio [3].</p>
                </div>
                <div>
                    <head>Footnotes</head>
                    <p>[1] (16 Nouember 1362) was here, in parentheses</p>
                    <p>[2] (ut premittitur) in parentheses</p>
                    <p>[3] [16 Nouember 1362] was here, in brackets</p>
                    <p>[Â…]</p>
                </div>
            </div>
        </body>
    </text>
</root>
