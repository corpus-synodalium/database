<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Trier</title>
                <recordID>1783</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1338-08-31</origDate>
                <dateNotes/>
                <origPlace>Trier</origPlace>
                <diocese>Trier</diocese>
                <province>Trier</province>
                <country>Germany</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Other</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1783</p>
                <p>Year: 1338</p>
                <p>Month: 8</p>
                <p>Day: 31</p>
                <p>Circa: None</p>
                <p>DatingNotes: None</p>
                <p>Place: Trier</p>
                <p>Diocese: Trier</p>
                <p>Province: Trier</p>
                <p>CountryModern: Germany</p>
                <p>Latitude: 49.7596</p>
                <p>Longitude: 6.6439</p>
                <p>PlaceNotes: None</p>
                <p>Classification: Other</p>
                <p>IssuingAuthority: Baldwin of Luxembourg</p>
                <p>IssuingAuthorityAlt: None</p>
                <p>RegnalStart: 1307</p>
                <p>RegnalEnd: 1354</p>
                <p>Delegated: None</p>
                <p>ClassificationNotes: Decretum commissariorum archiepiscopi &amp; and archepiscopal decree</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Blattau, Statuta synodalia, I, 168-172</p>
                <p>EditionOther: None</p>
                <p>SourceNotes: https://books.google.com/books?id=dow-AAAAcAAJ</p>
                <p>TranscriptionNotes: None</p>
                <p>BaseText: ['GoogleBooks', 'WebDownload']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: statutes revising provincial canons of 1310 concerning excommunication</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>Nos Bemundus Archidiaconus Treuirensis et Officialis curie Treuirensis necnon magister Nicolaus Scholasticus ecclesie sancti Paulini extra muros Treuirenses, Commissarii in hac parte a reuerendo in Christo patre et domino nostro, Domino Balduino, sancte Treuirensis Ecclesie Archiepiscopo, sacri Imperii per Galliam Archicancellario, deputati, uirtute commissionis nobis facte, cuius tenor talis est: Balduinus Dei gracia sancte Treuirensis Ecclesie Archiepiscopus, sacri Imperii per Galliam Archicancellarius.</p>
                    <p>Uniuersis et singulis Abbatibus, Prioribus, Prepositis, Decanis ac ceteris Prelatis, nec non pastoribus seu rectoribus ecclesiarum, plebanis, seu uiceplebanis, canonicis, uicariis, presbyteris, curatis et noncuratis, ceterisque personis ecclesiasticis suarum ciuitatis et diocesis Treuirensis, ad quos presentes litere peruenerint, salutem in Domino sempiternam.</p>
                    <p>Cum in conuocacionis Prelatorum et aliarum ecclesiasticarum personarum nostrarum ciuitatis et diocesis predictarum negocio, in instanti crastino decollacionis beati Ioannis Baptiste, cum quibusdam diebus sequentibus continue ex parte nostra et per nos deputato et assignato, in Treuiri interesse personaliter commode non possumus, arduis nostris et Ecclesie nostre Treuirensis negotiis prepediti, honorabili uiro Bemundo Archidiacono nostro Treuirensi et Officiali curie nostre Treuirensis nec non magistro Nicolao Scholastico ecclesie sancti Paulini extra muros Treuirenses in huiusmodi conuocacionis negocio et ipsum concernentibus committimus uices nostras, dantes ipsis aut duobus ex eis plenam et liberam potestatem, statuta nostri prouincialis Concilii Treuirensis et alia, nec non penas et sentencias per eadem statuta inflictas uice nostra tollendi, moderandi, interpretandi, declarandi et relaxandi, terminum seu terminos dictis personis ecclesiasticis ad conueniendum annuatim indicendi et assignandi, et super his, que salubria uidebuntur, ordinandi, tractandi et statuendi, ac omnia alia et singula faciendi, que in huiusmodi negocio et circa premissa fuerint quomodolibet opportuna, eciam si mandatum exigant speciale.</p>
                    <p>Uobis omnibus et singulis in uirtute sancte obedientie districte precipiendo mandamus, quatenus prefatis nostris commissariis in hac parte, uel duobus ex eis circa omnia et singula premissa ac ipsa contingencia intendatis et obediatis in omnibus et per omnia tanquam Nobis, si personaliter adessemus.</p>
                    <p>Datum Treuiris, anno Domini millesimo, tricentsimo trigesimo octauo in crastino beati Bartholomei Apostoli.</p>
                    <p>Obuiare cupientes animarum periculis sicut et obuiare cupit et intendit Dominus noster supradictus, illud statutum prouincialis Concilii Treuirensis, quod incipit: Item cum ante Sacramentale signum, quod per manus imposicionem imprimitur et infertur, nullus secundum beatum Isidorum dici debeat de sorte Domini etc.</p>
                    <p>Item capitulum, quod incipit: Item precipimus sub pena excommunicacionis late sententie omnibus nostris subditis ciuitatis, diocesis et prouincie Treuirensis, propter multorum abusum clandestinum etc.</p>
                    <p>Item illud capitulum, quod incipit: Item cum spiritualia nulli dato uel promisso, per quod priuata utilitas, seu lasciuia induci ualeat, sed pure et simpliciter conferri debeant, prout in antiquis sanctorum patrum sanccionibus continetur etc.</p>
                    <p>Item illud capitulum, quod incipit: Item sub excommunicacionis pena late sententie omnibus perpetuis uicariis ciuitatis, diocesis et prouincie Treuirensis inhibemus, ne aliquis alium uicarium etc.</p>
                    <p>Item illud capitulum, quod incipit: Item sub pena predicta firmiter precipimus, ne quecunque persona ecclesiastica nostre ciuitatis et diocesis ac prouincie grossos fructus ecclesiastici beneficii percipiat, nisi in eodem beneficio residenciam faceret etc.</p>
                    <p>Item illud capitulum, quod incipit: Sub pena excommunicacionis late sententie omnibus Canonicis, Presbyteris et Clericis in sacris ordinibus constitutis, et beneficia ecclesiastica obtinentibus, firmiter inhibemus, ne deinceps huiusmodi uestes rigatas etc.</p>
                    <p>Item illud capitulum, quod incipit: Item abusum damnabilem, qui in nostra ciuitate, diocesi et prouincia Treuirensi inoleuit, totaliter amouentes, omnibus personis nobis subditis sub pena excommunicacionis late sententie firmiter inhibemus, ne quis ante primam tonsuram etc.</p>
                    <p>Item illud capitulum, quod incipit: Item cum nihil magis debeatur hominibus, quam ut supreme uoluntatis liber sit stilus etc.</p>
                    <p>Item illud capitulum quod incipit: Districtius igitur precipimus, ne quis sub pena excommunicacionis late sententie coniuraciones, colligaciones, confratrias etc.</p>
                    <p>Item illud capitulum, quod incipit: Inhibemus sub pena excommunicacionis, ut nullus clericus uel laicus calices, uestes uel libros sacros, et alia ecclesiastica ornamenta etc.</p>
                    <p>Item illud capitulum, quod incipit: Illud quoque sub excommunicacionis pena prohibemus etc. quoad inuite tractos ac respondentes, ac in iudices seculares inuite consentientes, de quibus dictum statutum innuere uidetur duntaxat.</p>
                    <p>Item illud capitulum, quod incipit: Quia igitur nonnulli bona iura nostra et ecclesiarum predictarum spiritualia, ecclesiastica et temporalia modis uariis occupare etc.</p>
                    <p>Item illud capitulum, quod incipit: Eidem quoque excommunicacionis sententie decernimus subiacere eos, qui bona immobilia, feuda, iura, iurisdicciones et libertates quarumlibet ecclesiarum etc.</p>
                    <p>Item illud capitulum, quod incipit: Item sub pena excommunicacionis late sententie omnibus auctoritate imperiali notariis et tabellionibus publicis precipimus, ut quandocunque in causis spiritualibus et ecclesiasticis eos conficere instrumenta contingat etc.</p>
                    <p>Item illud capitulum, quod incipit: Et quia dilacio temporis obliuionem inducit, sub pena excommunicacionis late sententie omnibus Archipresbyteris et decanatuum Decanis et parochialibus Presbyteris precipimus etc.</p>
                    <p>Quantum ad penas excommunicacionis et interdicti latarum sentenciarum ibidem contentas certis ex causis dictum Dominum nostrum Archiepiscopum Treuirensem et nos mouentibus, tenore presentium penitus reuocamus, ipsis tamen statutis quantum ad cetera sub pena excommunicacionis ferende sententie uel suspensionis in suo robore duraturis.</p>
                    <p>Datum sub sigillo curie Treuirensis, quo nos commissarii supradicti utimur in hac parte, quod nos Officialis supradictus ad preces dictorum nostrorum collegarum et tam pro ipsis quam pro nobis his literis duximus apponendum in testimonium premissorum.</p>
                    <p>Anno Domini millesimo, tricentesimo trigesimo octauo, die ultima mensis Augusti.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
