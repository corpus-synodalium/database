<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Trier</title>
                <recordID>0733</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1338-04-08</origDate>
                <dateNotes/>
                <origPlace>Trier</origPlace>
                <diocese>Trier</diocese>
                <province>Trier</province>
                <country>Germany</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 733</p>
                <p>Year: 1338</p>
                <p>Month: 4</p>
                <p>Day: 8</p>
                <p>Circa: None</p>
                <p>DatingNotes: None</p>
                <p>Place: Trier</p>
                <p>Diocese: Trier</p>
                <p>Province: Trier</p>
                <p>CountryModern: Germany</p>
                <p>Latitude: 49.7596</p>
                <p>Longitude: 6.6439</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: Baldwin of Luxembourg</p>
                <p>IssuingAuthorityAlt: None</p>
                <p>RegnalStart: 1307</p>
                <p>RegnalEnd: 1354</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Blattau, Statuta synodalia, I, 161-163</p>
                <p>EditionOther: None</p>
                <p>SourceNotes: https://books.google.com/books?id=dow-AAAAcAAJ</p>
                <p>TranscriptionNotes: None</p>
                <p>BaseText: ['GoogleBooks', 'WebDownload']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Balduinus, Dei gracia, etc. Uniuersis Prelatis, Prepositis, Archidiaconis, Decanis, Scholasticis, nec non Clericis aliis et in sacris ordinibus constitutis suarum ciuitatis et diocesis, quibuscunque in Christo sibi dilectis salutem et sinceram in Domino charitatem.</p>
                </div>
                <div>
                    <head>Capitulum 1</head>
                    <p>Licet curis nobis undique affluentibus sollicitemur innumeris, ad illa tamen intuitum nostre consideracionis dirigimus intentius, per que actus et mores Clericorum, quorum uita et conuersacio aliorum sunt norma et exempla, in melius reformentur.</p>
                    <p>Sane iam dudum pro reformacione actuum et morum Clericorum nostrarum ciuitatis et diocesis Treuirensis, ac honesta conuersacione eorundem, que interioris mentis est indicium, nonnulla statuta salubria et sacris canonibus fulcita duximus publice promulganda: statuendo uidelicet, quod Clerici quicunque nostrarum ciuitatis et diocesis Treuirensis decenter incederent in habitu, calceis, caligis, corona et tonsura clericali; quodque nullus Canonicus aut beneficiatus, uel eciam quicunque Clericus in sacris ordinibus existens uestimentis uel capuciis utentur, quibus manice uel fimbrie aut alie extremitates, uel scissure uestimentorum, uel capuciorum, cum eisdem uestimentis seu capuciis in colore notabiliter discordarent: et specialiter ne capucia auro uel argento, uel aliis quibuscunque apposicionibus a panno diuersis componerentur seu scinderentur; et ne eciam wardecociis cum longis manicis, maxime ultra brachium procedentibus, uterentur; et quod wardecocia seu tunicas superiores breues, aut strictas nimium non haberent: sed quod wardecociis et tunicis superioribus saltem ultra medietatem sure seu musculi cruris procedentibus uterentur.</p>
                    <p>Quodque insuper cincti super uestem superiorem non incederent, nisi dum se ad iter prepararent uel essent in itinere constituti; et quod capillos disiunctos in medio frontis, aut longos nimis non deferrent: quod dicti eciam Canonici et Clerici in tunicis superioribus nodos a panno tunicarum in colore discrepantes non deferrent, maxima ante pectus et locis aliis Clericis inconsuetis.</p>
                    <p>Alioquin contrarium facientes certis penis artari precipimus et constringi.</p>
                    <p>Statuimus eciam et ordinamus nonnulla alia statum, salutem ac honestatem dictorum Clericorum respiciencia, prout in eisdem statutis per nos editis et solemniter publicatis uideri poterunt plenius contineri.</p>
                    <p>Uerum nonnulli ex predictis Canonicis et Clericis pretacta nostra statuta, quamuis ipsis salubria, parui pendentes eadem, prout per facti experienciam didicimus, obseruare hactenus minime curauerunt.</p>
                </div>
                <div>
                    <head>Capitulum 2</head>
                    <p>Igitur nos considerantes et attendentes, quod id solum bene agitur, si errantium hominum uita corrigatur, ac uolentes in iis negligentium defectum ulteriori execucione supplere: uobis et cuilibet uestrum precipimus et mandamus, quatenus predicta nostra statuta in omnibus et singulis suis capitulis, prout per nos edita sunt, et prout quemlibet uestrum respiciunt uel contingere possunt, studeatis firmiter obseruare, quodque uos Prelati, Prepositi, Archidiaconi, Decani et Scholastici, et quilibet uestrum Canonicos et alios Clericos uobis immediate subiectos ad hoc teneatis, coerceatis, nec non uiis et modis ac penis competentibus, potissime in dictis nostris statutis comprehensis, inducatis, ut eadem nostra statuta ipsorum salutem ac bonum respiciencia teneant et obseruent.</p>
                    <p>Alioquin tam contra uos quam dictos Canonicos et Clericos uobis subditos ac dictorum nostrorum statutorum transgressores per penas spirituales et temporales, prout opportunum nobis uisum fuerit, procedemus.</p>
                </div>
                <div>
                    <head>Capitulum 3</head>
                    <p>Preterea cum in tantum quorundam processerit ambicio, ut plures dignitates, personatus seu ecclesias parochiales, curam animarum habentes, contra sacrorum canonum instituta recipere et receptas illicite detinere non formident; et cum unius officium vix implere sufficiant, sibi stipendia plurimorum recipiunt: nos huic morbo, quamuis alias per sacros canones super hoc sufficienter prouisum existat, cum ulteriorum tamen execucione occurrere cupientes, statuimus et ordinamus ac precipimus inuiolabiliter obseruari, quod quicunque duas uel plures personatus, dignitates seu ecclesias parochiales, actu curam animarum habentes, sine dispensacione legitima, et contra constitucionem recolende memorie Domini Ioannis Pape uigesimi secundi, super hoc prolatam, que incipit: Execrabilis, qui tenuerit, easdem dignitates, personatus uel ecclesias infra mensem a publicacione presentium computandum in manibus superiorum resignent effectualiter et dimittant, regressum ad easdem dignitates, personatus uel ecclesias, seu aliquam eorum seu earum, sine noua presentacione, uel collacione minima habitaris.</p>
                    <p>Alioquin ipsos ad hoc faciendam per penas canonicas, et prout opportunum nobis uisum fuerit, compellemus.</p>
                    <p>Et ut inani huiusmodi dignitatum, personarum et ecclesiarum multitudini, quas quidam per ambicionis uitium recipere non formidant, que quidem multitudo canonibus inimica materiam dissolucionis et euagacionis inducit certumque continet periculum animarum, opportunius occurratur: statuimus et ordinamus, quod si aliquis habens aliquam parochialem ad aliam fuerit presentatus, ad illam, quam secundo fuerit presentatus, per Archidiaconum loci seu per Officialem eorum uel illos, qui ius inuestiendi habuerint, nullatenus inuestiatur uel admittatur, nisi prius in presencia eorundem iuret solemniter et promittat, quod postquam possessionem uel quasi illius ecclesie, ad quam secundo presentatus fuerit, pacifice fuerit adeptus, primam ecclesiam dimittat realiter et resignet.</p>
                </div>
                <div>
                    <head>Capitulum 4</head>
                    <p>Uolumus eciam et statuimus, quod si aliquis duas uel plures habens ecclesias, et eas sine dispensacione canonica contra predictam constitucionem execrabiliter tenens, ad terciam seu aliam fuerit presentatus, quod ille sic presentatus ad terciam seu aliam nullatenus inuestiatur, uel admittatur ad eam, nisi prius illas ecclesias, quas prius contra constituciones canonicas tenuit, et per quarum detencionem ad illas se inhabilem reddidit, effectualiter et realiter dimiserit, ac se habilitari ad alia beneficia consequenda per superiorem, ad quem hoc pertinuerit, procuraret: quod si secus per quemquam Archidiaconum nostrarum ciuitatum uel diocesis, seu aliquem alium, ad quem ius inuestiendi pertinuerit, factum fuerit, id ex nunc decernimus irritum et inane, et nihilominus contra ipsos hoc presens nostrum statutum non seruantes per penas canonicas procedemus.</p>
                    <p>Per premissa autem, que ad pretacti Cleri correccionem et emendacionem excessuum, qui in ipso ut communius irrepserant, specialiter statuenda prouidimus, ueniendi contra salutem sacrorum canonum uel eciam nostri Concilii Treuirensis instituta, habenas sibi non intelligant esse laxatas: imo eadem statuta, prout salubriter instituta noscuntur, per uniuersum Clerum nobis subiectum uolumus cum omni obediencia et reuerencia firmiter obseruari.</p>
                </div>
                <div>
                    <head>Explicit</head>
                    <p>Datum Treuiris anno Domini MCCCXXXVIII. die VIII. mensis Aprilis.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
