<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Verona</title>
                <recordID>1841</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1219-03-01</origDate>
                <dateNotes/>
                <origPlace>Verona</origPlace>
                <diocese>Verona</diocese>
                <province>Aquileia</province>
                <country>Italy</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1841</p>
                <p>Year: 1219</p>
                <p>Month: 3</p>
                <p>Day: 1</p>
                <p>Circa: None</p>
                <p>DatingNotes: None</p>
                <p>Place: Verona</p>
                <p>Diocese: Verona</p>
                <p>Province: Aquileia</p>
                <p>CountryModern: Italy</p>
                <p>Latitude: 45.433333</p>
                <p>Longitude: 10.983333</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Norandino</p>
                <p>IssuingAuthorityAlt: None</p>
                <p>RegnalStart: 1214</p>
                <p>RegnalEnd: 1224</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Bellotti, RIcerche intorno alle costituzioni, 53-56</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['Library Scan', 'Hard Copy Scan']</p>
                <p>OCR: None</p>
                <p>Transcription: Reviewed </p>
                <p>GeneralNotes: includes the entirety of the 1206 legislation, and portions of 1189 and 1192 legislation</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>S.T. Die Ueneris, primo intrante marcio, in Choro Ecclesie sancte Marie Maioris Ueronensis Ecclesie, in synodo presbyterorum et clericorum ciuitatis Uerone et episcopatus. In presencia domini magistri Alberti archipresbyteri eiusdem ecclesie, dominorum Bonisenioris et Herzonis magistrorum Museti et Stefani et Balzanelli Canonicorum suprascriptas ecclesie, dompni Riprandi abbatis monasterii sancti Zenonis, dopni Isnardi abbatis monasterii sancti Nazarii, domini Markisit [1] abbatis monasterii sancte Marie in Organis, dompni Warienti abbatis monasterii sanctorum Uiti et Petri de Calauena, et aliorum multorum presbyterorum et clericorum.</p>
                    <p>Ibique dominus Morandinus, Dei gracia Ueronensis Episcopus, fecit legere magistrum Castellinum suum cappellanum hec statuta que inferius leguntur :</p>
                </div>
                <div>
                    <head>Capitulum 1</head>
                    <p>Statuimus ut si quis in clericum tonsuratus et clericatus fuerit et tonsuram et rasuram clericalem conuenientem et decentem, postquam hec statuta infra octo dies ad eum peruenerit, et non fecerit nec portauerit, uel ecclesiam non dimiserit, tanquam rebellis et apostata, auctoritate omnipotentis Dei et nostra, sint suspensi ab officio et beneficio ; prelati uero ceterique fratres potestatem et auctoritatem habeant uiriliter resistendi eis et auctoritate Dei et nostra, si se beneficiis ecclesiasticis uiolenter inliserint, efficaciter contradicendi.</p>
                </div>
                <div>
                    <head>Capitulum 2</head>
                    <p>Item statuimus ut clerici deferant uestes ordini et honestati clericorum conuenientes et decentes, non habentes manicas [2], sed rotundas uel... rostratas, nec eorum... ad modum laicorum satis et ut... statum mentis et habitus corporis et Deo et hominibus placere studeant.</p>
                    <p>Si quis uero contra hoc fecerit et admonitus resipiscere noluerit, beneficio careat ecclesiastico.</p>
                </div>
                <div>
                    <head>Capitulum 3</head>
                    <p>Item statuimus quod nullus clericus ad diuinum officium celebrandum sine cappa uel cotta ex deliberato proposito uadat, et si quis post admonicionem sui prelati uel archipresbyteri hoc facere contenderit, ecclesiastico careat beneficio.</p>
                </div>
                <div>
                    <head>Capitulum 4</head>
                    <p>Item statuimus ut si quis clericus ad ludum azarii uel medii azarii aut ad uarretam luserit, sit excomunicatus et ab officio ecclesiastico priuatus.</p>
                </div>
                <div>
                    <head>Capitulum 5</head>
                    <p>Item statuimus ut si quis clericus arma interdicta sine licencia episcopi portauerit, aut usuram uel turpe lucrum exercuerit aut illi [3] exerceat fraudulenter consilium dederit excomunicatus et anathema... sit.</p>
                </div>
                <div>
                    <head>Capitulum 6</head>
                    <p>Item statuimus et districtius inhibemus [4] ne clericus de villa in uillam ad alium remotum locum [5] sine licencia sui prelati uel archipresbyteri uadat; si quis contra hoc fecerit, prelatus uel archipresbyter potestatem habeant et auctoritatem suspendi eum tot diebus a beneficio quot diebus ecclesia eius caruit obsequio denunciamus.</p>
                </div>
                <div>
                    <head>Capitulum 7</head>
                    <p>Item de focariis... et concubinis ordinamus et statuimus, et sub pena officii et beneficii districtius inhibemus [6], tam sacerdotes quam clerici, monachi quoque omnes ecclesiastice persone, concubinas et focarias quas detineent, infra XV. dies in harum constitucionum termino [7] abiiciant, neque aliis adhereant, quia non potest clericus cum Deo habitare qui feminarum accessibus copuletur.</p>
                </div>
                <div>
                    <head>Capitulum 8</head>
                    <p>Item statuimus et ordinamus ut si quis clericus uel aliqua de ecclesiasticis personis in suis prediis ad laborandum iuerit, uel prediis filiorum uel fratrum uel nepotum uel aliorum laboribus ad ecclesiam non pertinentibus, uel matutinis et Missarum celebracionibus et uespertino officio, nisi iusta causa interueniente, non interfuerit, ecclesiastico beneficio careat illo die et ubi laborat ibi manducet.</p>
                    <p>Hancque constitucionem archipresbyter uel prelatus uel ecclesie capitulum execucioni mandet ; iamdictus exsecutoribus contradicere nullus audeat.</p>
                </div>
                <div>
                    <head>Capitulum 9</head>
                    <p>Item dicimus atque precipimus ne aliquis sacerdos uel clericus filium uel filiam suam in ecclesia secum teneat, ne forte incontinentie testimonium.... ita presencialiter alloquatur, et quicumque tenuerit nouerit se esse suspensum.</p>
                </div>
                <div>
                    <head>Capitulum 10</head>
                    <p>Item nullus sacerdos, clericus uel prelatus presumat calicem uel thuribulum uel crucem seu tetreuangelium, libros uel apparatos ecclesie pignori obligare, et quicumque fecerit beneficio illius ecclesie sit priuatus, nisi hoc fecerit pro utilitate ecclesie et de beneplacito fratrum.</p>
                </div>
                <div>
                    <head>Capitulum 11</head>
                    <p>Item statuimus et statuendo decernimus quod si aliquis in fratrem receptus fuerit in aliqua ecclesia ed ammonitus ut coronam, et tonsuram recipiat et ille facere recusauerit uel ecclesiam non dimiserit, illum excomunicatum iudicamus, beneficio ecclesiastico penitus carere decernimus.</p>
                </div>
                <div>
                    <head>Capitulum 12</head>
                    <p>Ad hec nihilominus censemus quod nullus clericus teneat in officiis bindam neque infulam in ecclesia.</p>
                </div>
                <div>
                    <head>Capitulum 13</head>
                    <p>De bonis autem ecclesiarum non diuidendis. Cum sit alienum a uenerabilium patrum sanccionibus et profetica littera et scriptura ait : quam bonum et quam iucundum habitare fratres in unum, dicimus et statuimus et sub pena officii et beneficii et excomunicacionis districtius inhibemus ut fratres ecclesiarum a XV. die postquam eis preceptum fuerit, communiter uiuant et simul comedant ; hospitalitatem et elemosinarum largicionem iuxta possibilitatem ecclesiarum et prouentuum facultatem cum omni hilaritate exhibeant.</p>
                </div>
                <div>
                    <head>Capitulum 14</head>
                    <p>Item clerici de ciuitate presertim ad cadauera mortuorum sine cappa uel toga [8] non morentur in Missis.</p>
                </div>
                <div>
                    <head>Capitulum 15</head>
                    <p>Preterea sub eadem interminacionis districcione precipimus et mandamus ut nullus clericorum, abbatum uel monachorum, seu conuersorum, alium clericum uel ecclesiasticam personam, sub aliquo pretextu seu uelamine, apud iudicem secularem pro aliqua causa trahere uel accusare sine licencia episcopi presumat, quia legitur in canonibus : si quis clericus accusans clericum in curiam introierit anathema sit.</p>
                </div>
                <div>
                    <head>Capitulum 16</head>
                    <p>Item statuimus atque decernimus ut qui translatus fuerit de una ecclesia ad aliam, nihil habeat commune cum priore, nisi fuerit cum licencia episcopi.</p>
                </div>
                <div>
                    <head>Capitulum 17</head>
                    <p>Item statuimus et sub pena excomunicacionis distinctius inhibemus ne aliquis uel aliqui facere presumat clandestinas uel particulares elecciones, et quicumque facere presumpserint, sint suspensi et excomunicati.</p>
                    <p>Perlectis suprascriptis statutis a suprascripta magistro Castellino, suprascriptas dominus Episcopus dixit: Alia uice fecimus legere suprascripta statuta et precepimus sub pena officii et beneficii et excomunicacionis quod omnes clerici de ciuitate Uerone et de toto episcopatu suprascripta statuta rata et firma habeant et teneant et non contraueniant ; et adhuc precipimus, sub pena officii et beneficii et excomunicacionis quod omnes clerici de ciuitate et episcopatus quod suprascripta statuta rata et firma habeant et teneant et non ueniant contra et suprascripta statuta confirmamus.</p>
                    <p>Anno a Natiuitate Domini millesimo ducentesimo nonodecimo, indiccione septima.</p>
                    <p>S.T. Ego Bonawisa Domini Federici Romanorum Imperatoris notarius interfui et hanc cartam rogatus scripsi et subscripsi [9].</p>
                </div>
                <div>
                    <head>Footnotes</head>
                    <p>[1] Ed. &quot;(?)&quot;</p>
                    <p>[2] Ed. &quot;(la... tas ?)&quot;</p>
                    <p>[3] Ed. &quot;(qui illud ?)&quot;</p>
                    <p>[4] Ed. &quot;(iibemus ?)&quot;</p>
                    <p>[5] Ed. &quot;(?)&quot;</p>
                    <p>[6] Ed. &quot;(?)&quot;</p>
                    <p>[7] Ed. &quot;(?)&quot;</p>
                    <p>[8] Ed. &quot;(?)&quot;</p>
                    <p>[9] Ed. &quot;(?)&quot;</p>
                </div>
            </div>
        </body>
    </text>
</root>
