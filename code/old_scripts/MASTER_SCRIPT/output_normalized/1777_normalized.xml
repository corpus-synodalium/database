<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Mainz</title>
                <recordID>1777</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1225-12-10</origDate>
                <dateNotes/>
                <origPlace>Mainz</origPlace>
                <diocese>Mainz</diocese>
                <province>Mainz</province>
                <country>Germany</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Legatine</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1777</p>
                <p>Year: 1225</p>
                <p>Month: 12</p>
                <p>Day: 10</p>
                <p>Circa: None</p>
                <p>DatingNotes: None</p>
                <p>Place: Mainz</p>
                <p>Diocese: Mainz</p>
                <p>Province: Mainz</p>
                <p>CountryModern: Germany</p>
                <p>Latitude: 49.98</p>
                <p>Longitude: 8.2791</p>
                <p>PlaceNotes: was originally to be held at Cologne</p>
                <p>Classification: Legatine</p>
                <p>IssuingAuthority: Conrad of Porto</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Hartzheim, Concilia III, 520-25</p>
                <p>EditionOther: Mansi 23, cols. 1-10</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: Hartzheim etc. divided it into two sessions (Concilium Germanicum and Concilium Moguntinum); in fact it was a single council that met in several sessions over the course of a week (see Pixton, Watchmen, 346; timing first established by Binterim, Concilien, IV, 465)</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>LIcet multa super continencia Clericorum, sanctorum Patrum hactenus emanauerint instituta: quia tamen adhuc nonnulli Clerici lumbos suos cingulo continentie, ut accipimus, non precingunt, in anime sue periculum, et scandalum plurimorum: non attendentes, quoniam scriptum est: Sancti estote quoniam ego Sanctus sum Deus uester: nos, qui nunc demum circa horam undecimam missi sumus, ut nocua de uinea Domini Sabaoth, ex officio nobis iniuncto, quantum ipse dederit, exstirpemus; quia zelus nos comedit domus eius, huius sacri approbacione Concilii duximus statuendum.</p>
                    <p>Precipimus igitur, ut Clerici continenter et caste uiuere studeant uniuersi, et maxime in ordinibus sacris constituti, quatenus in conspectu Dei Omnipotentis puro corde et mundo corpore ualeant ministrare.</p>
                </div>
                <div>
                    <head>Capitulum 2</head>
                    <p>Si quis autem Clericorum deinceps fuerit deprehensus incontinentie vicio laborare detinendo publice concubinam: nisi post admonicionem canonicam illam a se prorsus expulerit, ex tunc tam beneficio, quam et officio spolietur.</p>
                    <p>Si uero nec sic fetorem sue libidinis curauerit euitare, quia crescente contumacia crescere debet et pena, anathematis sentencia feriatur.</p>
                    <p>Qui uero obscoenis uoluptatibus inhiantes, Concubinas usque ad hec tempora publice tenuerunt, ne delictum preteritum transeat impunitum, eos sub penitenciam duximus redigendos: ut: si canonici fuerint, quadraginta diebus in Claustris suis in quadragesimali cibo ieiunent.</p>
                    <p>Si autem hec agere contempserint, Prepositis et Decanis et Capitulis Ecclesiarum sub anathemate prohibemus, ne prebendarum fructus eis ministrent, nec ad chorum uel ad consortium capituli eos admittant, nisi incepta dicta penitencia et peracta, et prestito iuramento, quod eas ulterius non resumant.</p>
                    <p>Qui uero remotas resumere presumpserint, decreuimus eos beneficiis esse priuatos: ut illi, ad quorum collacionem eorum beneficia pertinent, ea idoneis personis assignent intra tempus in generali Concilio comprehensum: alioquin proximus superior ex tunc ea studeat assignare.</p>
                    <p>Si uero Decani uel alii eorum confratres, excessum eorum scientes, dissimulare presumpserint, eos denunciamus excommunicacionis uinculo subiacere.</p>
                </div>
                <div>
                    <head>Capitulum 3</head>
                    <p>De Clericis ruralibus Concubinariis expressus rigor superius obseruetur: quorum Archi-Diaconi, si eos in iniquitatibus uoluerint confouere, uel eorum dissimulare excessus, sciant ab officio se suspensos, et si in suspensione permanserint, eos precipimus per Episcopos suos a dignitatibus remoueri: que dignitates per eosdem Episcopos uel alios, ad quos earum spectat collacio, personis idoneis assignentur.</p>
                </div>
                <div>
                    <head>Capitulum 4</head>
                    <p>Quante temeritatis et presumpcionis existat, quod, qui seruare debent canonicas sancciones, in quibus aperte continetur, quod nullus aliquem sine racionabili causa excommunicare presumat, eas frangere non formidant: plures non amore iustitie, sed liuore odii, uel fauore aduersariorum, excommunicacionis uinculo innodatos, nullus prorsus ignorat.</p>
                    <p>Quare firmiter prohibemus, ne in aliquem excommunicacionis sentenciam, nisi competenti admonicione premissa, et presentibus personis idoneis, per quas, si necesse fuerit, possit probari admonicio, promulgare presumat: et si Prelatus contra hoc fecerit, et admonitus errorem suum non reuocauerit, per mensem ab ingressu Ecclesie sit exclusus.</p>
                </div>
                <div>
                    <head>Capitulum 5</head>
                    <p>Ad abolendam de domo Domini consuetudinem, uel potius corruptelam seu temeritatem, qua Clerici [1] qui signum prudentie debent ostendere Laicis, quibus positi sunt in exemplum [2] in argumentum finalis sue impenitentie, fructus prebendarum suarum concubinis uel spuriis suis legant in ultima uoluntate contra eos rigor Ecclesiasticus exerceri debet.</p>
                    <p>Quare sub anathemate prohibemus, ne de cetero Clerici gracia testandi abutentes, cum de rebus Ecclesie nullum possint condere testamentum, fructus beneficiorum Ecclesiasticorum spuriis suis uel concubinis suis dimittant.</p>
                    <p>Qui uero contra hanc inhibicionem uenire presumpserint, in signum sue perdicionis Ecclesiastica careant sepultura: [3] et quibus taliter fructus legantur, eis careant ipso iure.</p>
                    <p>Qui autem testamentum tale manutenere uoluerint, et per quorum manus personis illis fructus prebende fuerint ministrati, ipso facto sciant se excommunicacionis uinculo innodatos: et quamdiu fructus huiusmodi contra hanc institucionem ministrati fuerint, Ecclesia ipsa sit sub interdicto posita.</p>
                </div>
                <div>
                    <head>Capitulum 6</head>
                    <p>Cum scriptum sit in lege ueteri, quod quicumque non obtemperasset Sacerdotibus, aut extra positus lapidaretur a populo, aut gladio ceruice supposita expiaret cruore contemptum; et in primitiua Ecclesia inobedientes cuncti de Ecclesia rabido ore demonum traherentur: multi nomine Sacerdotes, censuram Ecclesiasticam contemnentes, excommunicati uel suspensi a Prelatis ipsorum, exigentibus culpis suis, et immemores, quod Episcopis et Prelatis clauium Regni Coelestis collata sit potestas, attrectare sibi interdicta misteria non uerentur: contra quos rigorem Ecclesiasticum uolumus exerceri.</p>
                    <p>Statuimus igitur, ut tales sine spe restitucionis, ab officiis et beneficiis deponantur, et infames et intestabiles sint, et de cetero ad beneficia Ecclesiastica nullatenus admittantur: nisi per penitenciam approbatam et conuersionem laudabilem, Sedis Apostolice graciam meruerint obtinere.</p>
                </div>
                <div>
                    <head>Capitulum 7</head>
                    <p>Preterea sunt nonnulli qui crassam pretendentes ignoranciam [4] que cum non excuset a culpa, nec eos a pena poterit excusare [5] coram his Diuina celebrare presumunt, qui excommunicacionis uinculo sunt innodati: dicentes, quod eis excommunicacio nec per litteras, nec per nuncios fuerit denominata: cum ipsi excommunicati impediant sepe, nec possit ad eos denunciacio uel citacio peruenire, uel maliciose se occultent.</p>
                    <p>Et cum talis sit merito contumax censendus, statuimus, ut postquam tales excommunicati fuerint, et in uicinis locis publice denunciati, Sacerdos qui coram eis celebrauerit, simili pena puniatur.</p>
                </div>
                <div>
                    <head>Capitulum 8</head>
                    <p>Si Episcopus aliquem excommunicauerit certa de causa, denuntiet uicinis Episcopis per suas patentes litteras, ut excommunicatum denunciari faciant, et euitari: et tunc sine difficultate aliqua uicini Episcopi excommunicatum faciant publice denunciari, et in Diocesibus suis arctius euitari.</p>
                    <p>Si uero Episcopi fuerint negligentes, excommunicatis scienter communicauerint, tamdiu cathedralium Ecclesiarum Canonici eis non communicent, quamdiu huic salubri sanccioni contempserint obedire.</p>
                </div>
                <div>
                    <head>Capitulum 9</head>
                    <p>Quoniam in quibusdam locis Alemannie fundatores Ecclesiarum, uel heredes ipsorum, potestate, in qua eos Ecclesia hucusque sustinuit, abutuntur, partem decimam, uel aliarum obuencionum Ecclesiasticarum, in quibus ius obtinent patronatus, sibi retinentes ex pacto, representant Clericos ad easdem: huic uulneri cancroso et simoniaco censure ferrum apponimus: decernentes, ut ex quo constiterit patronum huiusmodi flagitium perpetrasse, anathemate feriatur, et eius terra supponatur Ecclesiastico interdicto, donec Ecclesiam liberam cum suo iure dimittat: saluo iure patronatus, quod eis de misericordia reseruamus, qui possunt per iuris excusari ignoranciam.</p>
                </div>
                <div>
                    <head>Capitulum 10</head>
                    <p>Qui uero ceca cupiditate ducti taliter a Patronis presentacionem receperint, officio, beneficioque priuentur: nec ad beneficium uel actus Ecclesiasticos admittantur, nisi cum eis per Sedem Apostolicam fuerit dispensatum.</p>
                </div>
                <div>
                    <head>Capitulum 11</head>
                    <p>Episcopo uero et Archi-Diaconi, qui talibus scienter curam animarum commiserint, ab institucione et collacione perpetuo sint suspensi.</p>
                    <p>Statuimus eciam quod nullus Clericus ad curam animarum ab Episcopo uel Archi-Diacono admittatur, nisi prius iurauerit, quod nullam in adepcione beneficii, ad cuius curam presentatur, commiserit simoniam.</p>
                </div>
                <div>
                    <head>Capitulum 12</head>
                    <p>Quia enormis quedam consuetudo in quibusdam Alemanie partibus contra Canonicas sancciones inualuit, ut ponantur in Ecclesiis conductitii Sacerdotes uicarii temporales: ne id fiat de cetero, auctoritate legacionis, qua fungimur, omnibus modis inhibemus.</p>
                    <p>Sed cum uicarius poni debet et potest, perpetuo instituatur, idque assensu et auctoritate Diocesani et Archi-Diaconi loci illius: nec Episcopus uel Archi-Diaconus talem instituat, nisi ei de bonis Ecclesie coram eo tantum fuerit assignatum, unde iura Episcopi et Archi-Diaconi possit persoluere, et congruam et sufficientem sustentacionem habere.</p>
                </div>
                <div>
                    <head>Capitulum 13</head>
                    <p>Licet contra nefandos insidiatores Sacrarum Uirginum pudicitie pene grauissime sint institute tam Canonice quam Legales: quidam tamen relaxatis uoluptatem habenis, in lacum miserie, et in lutum fecis se immergunt, ut salutis eterne coronam, honestatis normam, earumque pudiciciam interpellare presumant.</p>
                    <p>Contra quos neruum rigoris apponimus statuentes, ut quicumque pudiciciam sanctimonialium, cuiuscumque habitus, ausu sacrilego sollicitare presumpserit: ab officio, si Clericus fuerit; si Laicus, a percepcione corporis Domini nouerit se suspensum.</p>
                    <p>Qui uero Sacrilegium uel temerarium carnis commercium cum talibus habuerit, ipso facto excommunicacionis sentencia se nouerit innodatum.</p>
                    <p>Sanctimonialis uero seu canonica, que huiusmodi crimen flagiciosum perpetrauerit ulterius ad officium aliquod in Monasterio nullatenus admittatur: sed in signum iniquitatis sue, ultima tam in claustro maneat, quam in choro.</p>
                </div>
                <div>
                    <head>Capitulum 14</head>
                    <p>Quoniam memoria hominum dilabitur, cum tempore dilabente, ne quis ex nostrarum constitucionum ignorancia uelamen inposterum excusacionis assumat; in uirtute sancte obedientie, et sub pena excommunicacionis districte precipimus: ut Archi-Episcopi, Episcopi, Archi-Diaconi et Decani, in suo singuli Concilio annis singulis celebrando eas publicari faciant et seruari, penam trangressoribus infligendo.</p>
                    <p>Quas eciam Abbates et alii Ecclesiarum et Monasteriorum Prelati conscribi faciant, et in suis Capitulis frequentibus publicari, ut tam ab ipsis quam a suis subditis inuiolabiliter obseruentur.</p>
                    <p>Acta sunt hec anno MCCXXV. IV. Idus Decembris.</p>
                </div>
                <div>
                    <head>Footnotes</head>
                    <p>[1] open round brackets here.</p>
                    <p>[2] close round brackets here.</p>
                    <p>[3] Ed. sepulura</p>
                    <p>[4] open round brackets here.</p>
                    <p>[5] close round brackets here.</p>
                </div>
            </div>
        </body>
    </text>
</root>
