<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Montpellier</title>
                <recordID>2047</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1195-12</origDate>
                <dateNotes/>
                <origPlace>Montpellier</origPlace>
                <diocese/>
                <province>Narbonne</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Legatine</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 2047</p>
                <p>Year: 1195</p>
                <p>Month: 12</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Montpellier</p>
                <p>Diocese: None</p>
                <p>Province: Narbonne</p>
                <p>CountryModern: France</p>
                <p>Latitude: 43.6119</p>
                <p>Longitude: 3.8772</p>
                <p>PlaceNotes: None</p>
                <p>Classification: Legatine</p>
                <p>IssuingAuthority: Michele</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: legate of Celestine III</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Mansi 22, col. 668-72</p>
                <p>EditionOther: Baluze, pp28-38</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: promulgates Lat3 canons, among others</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>ANNO Dominice Incarnacionis MCXCV. mense Decembri, cum uenerabiles pontifices, quorum nomina subscribuntur, et alii prelati ecclesiarum prouincie Narbonensis, de mandato Magistri Michelis uenerabilis apostolice sedis legati apud Montempessulanum pro celebrando concilio per seipsos et internuncios conuenissent: ipse legatus, de assensu omnium, uniuersa que sequuntur ita instituit.</p>
                    <p>In primis, ut pax in tota Narbonensi prouincia, sicut iurata fuerat antea de uoluntate domini comitis Tolosan. et postmodum in presencia eiusdem legati, apud sanctum Egidium, a uenerabilibus Uticensi et Nemausensi episcopis, et abbate sancti Egidii pro se et omnibus terris iuramento firmata, sine omni malo ingenio et cum bona fide seruetur, nec aliquis eam uiolare presumat.</p>
                    <p>Hoc siquidem instituit iuxta decretum antiquum quo dicitur:</p>
                    <p>[1] Precipimus ut episcopi ad solum Deum et salutem populi habentes respectum, omni tepiditate seposita, ad pacem firmiter tenendam mutuum sibi consilium et auxilium prebeant, neque hoc alicuius amore uel odio pretermittant.</p>
                    <p>Quod si quis in hoc Dei opere tepidus inuentus fuerit damnum proprie dignitatis incurrat. [2]</p>
                    <p>Idipsum quoque in Lateranensi concilio fuit residente bone memorie Alexandro papa statutum in illo capitulo quod incipit:</p>
                    <p>Treugam ab occasu Solis, etc.</p>
                    <p>Ipse uero legatus, authoritate qua fungebatur, supradictam pacem in cadem Narbonensi prouincia stabiliens, confirmauit: supponens omnem illam personam ecclesiasticam siue secularem excommunicacioni, et totam terram eius nihilo minus interdicto, que pacem aliquatenus uiolabit, donec, sicut in statutis pacis continetur, pacem uiolatam emendet.</p>
                    <p>Huic siquidem constitucioni totum concilium fauorem prestitit et assensum.</p>
                    <p>Adiecit eciam legatus de communi assensu, ut quecumque ecclesiastica secularisue persona pacem infregerit, et commonita noluerit emendare, quicumque sacramento ei aut fide tenetur quantum ad hominium uel fidelitatem, sint, donec satisfaciat, absoluti.</p>
                    <p>Rursus omnes hereticos, Aragonenses, familias que mainate dicuntur, piratas quoque, et illos qui deferunt arma seu armamenta uel lignamina galearum aut nauium Sarracenis, de consensu omnium sub anathemate posuit, et constitucione Lateranensis concilii, que contra huiusmodi emanauit, in omnibus obseruata, constituit ut bona huiusmodi pestilentium hominum publicentur, et ipsi nihilominus seruituti subdantur.</p>
                    <p>Constituit eciam, ut quicumque princeps secularis ab ecclesiastico monitus, iurisdiccionem temporalem in eos non curauerint exercere, sit cum eis simul uinculo anathematis innodatus: quemadmodum statutum est in predicto Lateranensi concilio, et in synodo quam predictus Dominus Alexander apud Montempessulanum dinoscitur celebrasse.</p>
                    <p>Ad hec eciam legatus idem ex parte domini pape districte precepit, ut Narbonensis archiepiscopus et episcopi suffraganei eius, omnes illos qui mainatas receperint, uel fouerint, siue defenderint, aut eis uendere, seu ab ipsis emere, uel equos eorum ferrare presumpserint, in singulis parochianis ecclesiis, omnibus diebus Dominicis et precipuis solemnitatibus, excommunicent et anathematizent, pulsatis campanis, et candelis accensis.</p>
                    <p>Item legatus ipse dacreuit, quod si aliqui illorum qui in Hispaniam ibunt, iuramento uel fide prestita teneantur astricti ut usuras exoluant, cogantur illi censura ecclesiastica per episcopum loci ad iuramenta laxanda et fideiussores penitus absoluendos, qui a debitoribus iuramentum uel fidem aut fideiussores recepisse noscuntur.</p>
                    <p>Quod beate memorie Dominus Papa Gregorius octauus, remoto appellacionis obstaculo, statuit emendari.</p>
                    <p>Uerum si iam persoluisse noscuntur usuras, competat eis repeticio usurarum, sicut iam dictus Alexander statuit et decreuit.</p>
                    <p>Rursus sepe dictus legatus statutis adiecit, ut omnes presbyteri, clerici, monachi, scholares, conuersi, peregrini, mercatores, rustici, euntes, et redeuntes, et in agricultura existentes, et animalia quibus arant, et que portant semen ad agrum, iuxta decretum eiusdem Domini Alexandri congrua securitate letentur.</p>
                    <p>Nec quisquam alicubi nouas pedagiorum exacciones statuat, aut statutas tenere, aut ueteres augmentare ullo modo presumat.</p>
                    <p>Si quis autem contra hoc fecerit, et commonitus non destiterit, donec satisfaciat, communione careat Christiana.</p>
                    <p>Ad hec, secundum constitucionem Nicolai pape consequenter instituit ut illi qui peregrinos uel oratores cuiuscumque sancti, siue clericos, siue monachos, uel feminas, aut inermes pauperes fuerint depredati, uel bona eorum rapuerint, uel in malum eis obuiauerint, nisi digne emendauerint, anathematis uinculo innodentur.</p>
                    <p>Et qui treugam siue pacem infregerit, seruatis omnibus supradictis excommunicacionis subdatur.</p>
                    <p>Decreuit eciam, ut Iudei siue Sarraceni nullam super Christianos habeant potestatem, nec eos Christianis preficere quiquam presumant, neque sub alendorum puerorum obtentu, nec pro seruicio, nec alia qualibet causa, in domibus suis seruientes Christianos aut Christianas permittantur habere.</p>
                    <p>Excommunicauit autem illos, iuxta Lateranense concilium et alia sacrorum canonum instituta, qui contra hec uenire presumpserint, et commoniti noluerint emendare.</p>
                    <p>Si quis preterea ad fidem Deo inspirante se conuerterit Christianam, iuxta memoratum Lateranense concilium a possessionibus suis nullatenus excludatur: cum melioris condicionis esse oporteat conuersos ad fidem, quam antequam fidem susciperent, habebantur.</p>
                    <p>Si autem secus factum fuerit, principibus et potestatibus eorumdem locorum, ubicumque sint sub pena excommunicacionis iniunxit, ut conuersorum eorumdem porcionem hereditatis atque bonorum ex integro eis faciant exhiberi, eosque in omni benignitate et caritate pertractent, si dasiderant excommunicacionis laqueum euitare.</p>
                    <p>Ecclesiarum nihilominus prelatis in hoc suam exercentibus potestatem.</p>
                    <p>Recepit denique sub proteccione beatorum Petri et Pauli apostolorum, domini Celestini Pape, dominorum cardinalium, uniuersorum archiepiscoporum, episcoporum, et aliorum prelatorum sancte ecclesie, ac sua legatus ipse, omnes illos de prouinciis legacionis sue, qui conuersi fuerint de Iudaismo uel paganismo ad fidem catholicam, ex quo ipse Roma exiuit, aut conuertentur adhuc donec ad ecclesiam Romanam reuertatur: et sub excommunicacione districte prohibuit, ne quis eos aut bona eorum aliqua temeritate perturbet.</p>
                    <p>Decreuit eciam, immo decretum renouauit antiquum, ut qui oblacione defunctorum aut negant Ecclesiis, aut difficile reddunt, tanquam necatores egentium, secundum canones per episcopos locorum excommunicacione notentur.</p>
                    <p>Usurarios siquidem manifestos, qui utique nec caritatem Dei nec proximi habere noscuntur, si laici fuerint, illa sentencia innodauit que in synodo Lateranensi statuta fuisse dinoscitur: ut uidelicet ad communionem non admittantur altaris, oblacionem eorum nullus accipiat, nec Christianam, si in hoc peccato decesserint, recipiant sepulturam, cum id faciant aliis quod sibi fieri nolunt.</p>
                    <p>Si uero clerici fuerint, uel alicui religioni constricti, suspensionem ecclesiastici officii paciantur, sicut stabilitum fuit in concilio Turonensi: deposicionis sentencia secundum apostolorum canones innodandi, si in hoc contumaces apparuerint aut rebelles.</p>
                    <p>Item legatus ipse in synodo plena decreuit, ut, sicut in antiquis et nouis canonibus continetur, quicumque sunt titulo clericalis militie insigniti, tonsuram habeant et habitum clericalem, competentibus calciamentis deinceps utantur, manicas uestimentorum suorum cotidiano filo non consuant, nec argenti uel alicuius metalli laminas ipsis apponant, ludos alearum et taxillorum prorsus euitent.</p>
                    <p>Illi quoque qui sunt in sacerdocio constituti, clausa semper ferant indumenta, nisi in equitando aliud facere compellantur.</p>
                    <p>Confirmauit eciam nihilominus idem legatus consuetudinem locorum illorum, et ne intermitteretur sub anathematis interminacione prohibuit, quibus clerici, eciam in minoribus subdiaconali et diaconali ordinibus constituti, clausa consueuerunt hactenus uestimenta deferre.</p>
                    <p>Prohibuit preterea sub omni seueritate ecclesiastice discipline, ne quis monachus, uel canonicus regularis, aut alius religiosus, ad seculares leges uel phisicam legendas accedat.</p>
                    <p>Alioquin iuxta decretum sub domino Alexandro in concilio apud Montempessulanum et Turonis super hoc articulo promulgatum, et diocesanis episcopis canonice puniantur.</p>
                    <p>De his autem qui contra hec uenire presumpserint, que de clericorum mutandis in melius moribus decernuntur, dominus Gregorius octauus Papa recolende memorie in Parmensi concilio statuit, ut episcopum suum remoto appellacionis obstaculo cer....r, [3] et immunitatis ipsius interim fiant extorres, que pro tutela clericorum et coercenda uiolencia laicorum noscitur instituta.</p>
                    <p>Cuius utique constitucionem legatus ipse per omnia comprobauit, et ut seruetur districte precepit.</p>
                    <p>Uiri quoque clerici, siue laici, incisas uestes siue linguatas ab inferiori parte non habeant: et mulieres uestibus sumptuosis et proprii corporis longitudinem superflue excedentibus amodo non utantur; sed in habitu honesto et moderato incedant, qui nec lasciuiam notet, nec iactanciam uanitatis ostendat.</p>
                    <p>Cum enim Dominus, sicut ei placuit, in amissione Ierosolimitane terre et in inuasione cuiusdam partis Hispanie, totam Christianitatem duplici contricione contriuerit, nonnisi per emendacionem uite nostre in iis et aliis nostri dignabitur misereri.</p>
                    <p>Adiecit autem ipse legatus in hoc specialiter instituto quod de clericis emanauit, ut si secus factum fuerit, episcopus loci, sicut desiderat proprium et affectat honorem, clericum quemlibet aliter facientem officio ecclesiastico beneficioque suspendat.</p>
                    <p>Stabiliuit preterea legatus idem, quod quia Peccato saturitatis Isreliticus populus ab hostibus legitur superatus, et eos in parua postmodum manu, placato per ieiunium Domino, superauit: et multiplicitas ferculorum, que boni uiri sensum obtundit et meliora cogitare non finit, de clericorum menda precipue subtrahatur: et duobus ferculis carnium uel piscium ad plus, preter uenaciones et exenia gratis oblata, contenti iuxta uerbum Iesu Christi, omnes episcopi et clerici, attendant ne corda eorum crapula uel comessacionibus aggrauentur.</p>
                    <p>Si uero clerici has instituciones uoluerint obseruare, hoc tempore maxime quo Ierosolimitana terra Saracenorum dominio subiacet ancillata, et Hispania solito acrius infestatur ab ipsis: episcopus loci, eos canonica censura compescat.</p>
                    <p>Statuit eciam predictus legatus, ut matrimonia non nisi secundum scita canonum contrahantur.</p>
                    <p>Posuit eciam in excommunicacione omnes illos, immo confirmauit sentenciam iam latam in ipsos de Capertagno uel ultra, qui dominum R. Lodouensem episcopum ceperunt, et usque ad redempcionem male tractarunt: terram eorum nihilominus subiiciens interdicto, donec satisfaccionem exhibeant competentem.</p>
                    <p>In fine quoque omnium addidit, ut quia in pluribus locis prouincie Narbonensis, heretici sunt, in consilio archiepiscopi et episcoporum sit, qualiter pro eorum, que superius statuta sunt, transgressione, interdicta debeant promulgari: ne occasione generalis et diutini interdicti, hereticis occasio pateat ad simplices catholice fidei supplantandos.</p>
                </div>
                <div>
                    <head>Footnotes</head>
                    <p>[1] Quotacion marks in margin start here.</p>
                    <p>[2] Quotacion marks in margin end here.</p>
                    <p>[3] Sic.</p>
                </div>
            </div>
        </body>
    </text>
</root>
