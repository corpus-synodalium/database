<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Kromeriz</title>
                <recordID>1288</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1253</origDate>
                <dateNotes/>
                <origPlace>Kromĕříž</origPlace>
                <diocese>Olomouc</diocese>
                <province>Prague</province>
                <country>Czech Republic</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1288</p>
                <p>Year: 1253</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Kromĕříž</p>
                <p>Diocese: Olomouc</p>
                <p>Province: Prague</p>
                <p>CountryModern: Czech Republic</p>
                <p>Latitude: 49.298889</p>
                <p>Longitude: 17.393056</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Bruno of Schaumberg</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: promulgated after the synod (rather than at it)</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Krafl, Synody, 247-49</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>Dei gracia Olomucensis episcopus, dilectis in Christo filiis uniuersis archidiaconis, archipresbyteris, decanis et aliis ecclesiarum rectoribus per Olomucensem ciuitatem et diocesim constitutis salutem et benediccionem.</p>
                    <p>Meminimus nos nuper in sinodo nostra, quam in Cremsir celebrauimus, generali in uestra presencia ordinasse, ut simulacioni et decepcioni eorum, qui non premissa suorum confessione peccatorum nec absolucione recepta indigni singulis annis presumunt accedere ad recipiendum dominici corporis sacramentum in suarum dispendium animarum, deberemus summopere precauere.</p>
                    <p>Propter quod decretalem illam, uidelicet: Omnis utriusque sexus, et cetera [1], in qua continetur, ut singuli parrochiani semel in anno saltim suis sacerdotibus confiteantur, mandauimus publicari, uolentes, ut singuli uestrum suos parrochianos hortari debeant, ut secundum dicte decretalis tenorem adminus semel in anno adirent proprios sacerdotes et facta eis confessione suorum peccatorum absolucionem reciperent ab eisdem.</p>
                    <p>Addidimus eciam, ut si qui uestrum ordinacionem nostram peruertere uel decretalem ipsam aliter, quam sonat, exponere uel aliquid superaddere presumerent, excommunicacionis sentenciam, quam in eos tulimus, incurrerent ipso facto.</p>
                    <p>Sed quidam ex uobis, prout intelleximus et dolemus, precepti et sententie nostre inmemores et forsitan contemptores, minus prouide adtendentes, quod nostre intencionis non erat, per huiusmodi ordinacionem nostram dilectis in Christo ac religiosis uiris fratribus minoribus ac predicatoribus in aliquo derogare, quin secundum graciam eis a Deo datam auctoritate sedis apostolice, qua funguntur, et nostra uerbum Dei proponere et confessiones libere audire possint et debeant et iniungere penitencias salutares tamquam boni et fideles cooperatores uestri et supportatores oneris, quod ex cura animarum uobis et nobis incumbit, quos in uestrum auxilium Deus misit et sedes apostolica deputauit, dixerunt, sicut audiuimus, publice et priuate ipsorum fratrum familiaribus insultantes, quod causa penitencie ipsos fratres adire ulterius non deberent et quod ipsi fratres non possent iniungere penitencias, cum non sint eorum proprii sacerdotes, quod nobis graue extitit et molestum, eo quod tales adinuenciones inducant scandalum et multorum corda perturbent.</p>
                    <p>Uerum cum predicti fratres et eorum ordines, qui sciencie dono, conuersacionis merito et uirtutis exemplo dinoscuntur in ecclesia Dei precipue insigniti, suis meritis promouendi sint et extollendi omni gracia et fauore, presertim cum ipsi in predicacionibus et confessionibus, quos audierint, proponant firmiter suadere, ut singuli semel in anno saltem suis sacerdotibus parrochialibus confiteantur et ab eisdem recipiant ecclesiastica sacramenta, necnon inducere eos uelint ad deuocionem uestram et ecclesiarum uestrarum et ut uobis et eisdem ecclesiis debitam exhibeant reuerenciam et honorem, dignum fore censemus et uobis decreuimus iniungendum, ut debitam eisdem fratribus uicissitudinem impendentes, parrochiales uestros inducere studeatis, ut ad fratres ipsos tamquam ad peritos et salubres medicos animarum pro consiliis et confessionibus frequenter accedant, recepturi ab eis suorum medelam peccatorum.</p>
                    <p>Et uos eciam ipsi, ut subiectum uobis populum regere et eorum offensas in foro penitentie tutius iudicare possitis, frequenter fratres ipsos requirere et per eos instrui debeatis, ut ex mutua familiaritate, quam ex huiusmodi prouidencia contraxeritis uos et ipsi, nutriatur in uobis dileccio, pax et concordia in uestris et eorum cordibus perseueret.</p>
                    <p>Quocirca uniuersitati uestre precipiendo mandamus, quatenus, si contra predictos fratres uel in eorum scandalum huiusmodi uel alia quacumque occasione per aliquos uestrum in populo nunciata uel disseminata sunt, penitus reuocantes, nuncietis per ecclesias uestras populo uniuerso, quod ad fratres ipsos pro confessionibus et penitenciis possint accedere libere sicut prius.</p>
                    <p>Uolumus eciam, ut populo ipsi nuncietis, ut in qualibet quadragesima pro confessionibus faciendis et penitenciis recipiendis semel ad minus ad suos sacerdotes parrochiales, qui eorum consciencias scire debent, et quilibet sui pecoris uultum cognoscere, accedere non postponant.</p>
                    <p>Quod si forte id facere neglexerint aut contempserint, uobis licitum sit eosdem parrochiales per subtraccionem eucharistie et aliorum sacramentorum premissa ammonicione congrua cohercere.</p>
                    <p>Datum in Moderiz anno millesimo CCo LIIIo in Aduentu Domini.</p>
                </div>
                <div>
                    <head>Footnotes</head>
                    <p>[1] 'Omnis utriusque sexus, et cetera' in quotacions.</p>
                </div>
            </div>
        </body>
    </text>
</root>
