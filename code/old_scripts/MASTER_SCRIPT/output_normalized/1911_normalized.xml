<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Paris</title>
                <recordID>1911</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1248</origDate>
                <dateNotes/>
                <origPlace>Paris</origPlace>
                <diocese>Sens</diocese>
                <province>Sens</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1911</p>
                <p>Year: 1248</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Paris</p>
                <p>Diocese: Sens</p>
                <p>Province: Sens</p>
                <p>CountryModern: France</p>
                <p>Latitude: 48.24754</p>
                <p>Longitude: 3.287659</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Mansi 23, coll 765-768</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>STatuimus ut abbates et priores conuentuales, qui non uenerunt ad concilium, nec se excusauerunt, pretendendo canonicum impedimentum, per mensem ab ingressu ecclesie sint suspensi [1].</p>
                    <p>Et hec pena, quantum ad hoc concilium statuta est sub comminacionis maioris pena, si alias super hoc culpabiles inueniantur.</p>
                </div>
                <div>
                    <head>Capitulum 2</head>
                    <p>Statuimus, ut illi qui ad concilium prouinciale uenire tenentur, si per impedimentum remaneant, se excusent per idoneum nuncium litteratorie destinatum, quod possit fidem facere de canonico impedimento, supra quo uolumus ipsum facere mandatum.</p>
                </div>
                <div>
                    <head>Capitulum 3</head>
                    <p>Statuimus ut in locis siue prioratibus ubi conuentus solet esse, si facultates ipsius ecclesie suppetant, conuentus ibi restituatur.</p>
                </div>
                <div>
                    <head>Capitulum 4</head>
                    <p>Statuimus, quod in domibus, siue locis ubi solet esse prioratus, si facultates sufficiant, monachi siue canonici regulares ad diuinum ibidem celebrandum seruitium reducantur.</p>
                </div>
                <div>
                    <head>Capitulum 5</head>
                    <p>Monemus abbates et priores et conuentuales, quod tot seruitores in abbatiis et prioratibus sibi subditis instituant, si ad hoc facultates locorum sufficiant, quot solent deseruire; et ne pensiones siue censum exigant ab eisdem, quem non solent exigere ab antiquo; nisi forte alicui ex iusta causa ab episcopo suo permittatur.</p>
                </div>
                <div>
                    <head>Capitulum 6</head>
                    <p>Statuimus, ut abbates, abbatisse, priores priorisse, et alii obedienciarii de singulis prouentibus, redditibus et expensis singulis annis computent in capitulo diligenter, et ut status abbaciarum et prioratuum conuentualium a claustralibus cognoscantur, et computus redigatur in scriptis: ita quod conuentus penes se unum scriptum habeat, et abbas siue prior aliud.</p>
                    <p>Abbates uero coram senioribus ecclesie sue computent, et in genere exponant in capitulo statum monasterii sui.</p>
                </div>
                <div>
                    <head>Capitulum 7</head>
                    <p>Nullus abbas siue abbatissa, prior uel priorissa conuentuales mutuo recipiant pecuniam, sine capituli sui uel maioris et sanioris partis licencia, ultra summam ab episcopo suo taxandam, secundum monasterii facultates; qui contra per episcopum suum puniatur.</p>
                </div>
                <div>
                    <head>Capitulum 8</head>
                    <p>Precipimus abbatibus et abbatissis, prioribus, et priorissis, ut ipsi uestibus suo ordini congruentibus utantur; et si abbas uel abbatisse de his obseruandis, uel suis subditis corrigendis sint negligentes, per suos episcopos puniantur.</p>
                </div>
                <div>
                    <head>Capitulum 9</head>
                    <p>Statuimus, ne prior conuentualis ultra quadraginta solidos, sine licencia abbatis sui uel episcopi, si abbas non fuerit, mutuo pecuniam recipiat: quod si sorte fecerit abiiciatur a prioratu; nec denuo ualeat prioratum adipisci, quousque per prouinciale concilium fuerit restitutus.</p>
                    <p>Eidem pene subiaceat prior, qui quamcumque summam pecunie recepit a Iudeo.</p>
                </div>
                <div>
                    <head>Capitulum 10</head>
                    <p>Propter scandala, que ex monialium conuersacione proueniunt, statuimus de monialibus nigris, ne aliquod depositum recipiant in domibus suis ab aliquibus personis, nisi de licencia episcopi sui, maxime arcas clericorum uel eciam laicorum causa custodie.</p>
                </div>
                <div>
                    <head>Capitulum 11</head>
                    <p>Item, quod omnes comedant in refectorio communiter, in dormitorio dormiant, nisi ex causa iusta et necessaria ex indulgencia abbatisse aliter fieri permittatur.</p>
                    <p>Item, camere monialium omnes destruantur, nisi alique per inspeccionem episcopi necessario retineantur ad infirmariam faciendam, uel alia de causa, que episcopo iusta et necessaria uideatur.</p>
                </div>
                <div>
                    <head>Capitulum 12</head>
                    <p>Item, quod moniales exire non permittantur, uel extra pernoctare, nisi forte ex magna causa et raro: et abbatissis iniungatur, ne aliter egredi permittant.</p>
                    <p>Et, si quando abbatissa ex iusta causa alicui permittat, eidem iniungat quod sine mora reuertatur.</p>
                    <p>Ostia suspecta et superflua obstruantur.</p>
                    <p>Circa hoc autem episcopi diligenciam adhibeant et curam per se et per ministros suos, et uitas et conuersaciones earum restringant, et per eorum diligenciam scandala que in presenti de uita ipsarum proueniunt, sopiantur.</p>
                </div>
                <div>
                    <head>Capitulum 13</head>
                    <p>Moneantur capitula secularium personarum, maxime cathedralia, ut ipsi conueniant et tractent, quod in ecclesiis suis die ac nocte per se et clericos ecclesiarum diuinum seruitium competenter secundum numerum institutorum et facultates ecclesiarum celebretur; et circa diuinum officium diligenciam adhibeant efficacem, precipue circa psalmodiam; tractatim et per pausaciones congruas in medio uersuum psalmos dicant; nec uersum incipiat pars chori psallitura nondum alio finito, et quod a confabulacionibus, precipue in choro abstineant, similiter cum diligencia, moneantur.</p>
                </div>
                <div>
                    <head>Capitulum 14</head>
                    <p>De capitulis uero, que uocata fuerint, et consueuerint ad concilium euocari, et que sufficienter non miserunt, persone et canonici non residentes per octo dies a quotidianis distribucionibus suspendantur, que in usus pauperum et fabrice maioris ecclesie per episcopum diocesis loci erogentur.</p>
                </div>
                <div>
                    <head>Capitulum 15</head>
                    <p>Statuimus, ut litere quas habent presbiteri uel persone ecclesiarum aut capellaniarum de requisicione reddituum conscribantur, et conscripta penes se retineant, et deponant litteras illas de consensu diocesani uel archidiaconi in arca, et hoc faciant infra mensem.</p>
                </div>
                <div>
                    <head>Capitulum 16</head>
                    <p>Statuimus, ut rectores ecclesiarum in uicarios et capellanos de assensu diocesani, uel archidiaconi, uel officialis, seu decanorum instituant in ecclesiis: qui uero secus egerit, puniatur.</p>
                </div>
                <div>
                    <head>Capitulum 17</head>
                    <p>Statuimus, quod in causis minimis non obseruetur illa solemnitas iudiciorum, que est de peticione scribenda, uel induciis dandis, nisi controuersia de re que excedat summam uiginti solidorum; uel nisi de uoluntare partium procedatur, uel nisi iudex aliud ex causa uiderit faciendum.</p>
                </div>
                <div>
                    <head>Capitulum 18</head>
                    <p>Statuimus, ut ea que debentur uel legantur ecclesiis ad emendos redditus, illi, ad quos pertinent, recipiant a debitoribus, ut deponantur cum aliis, in utilitatem ecclesiarum conuertenda, non in usus proprios sacerdotum conuertantur.</p>
                </div>
                <div>
                    <head>Capitulum 19</head>
                    <p>Statuimus, ut nullus, qui propter questum ueniat, recipiatur ad publicum sermonem faciendum, nec reliquias exhibeat, sine testimonio diocesani episcopi.</p>
                </div>
                <div>
                    <head>Capitulum 20</head>
                    <p>Antiquum statutum concilii renouantes statuimus, ut si quis per annum et diem excommunicacionem sustinuerit publicatam, moneatur potestas secularis ut excommunicatum ad unitatem ecclesie per suam potestatem uenire compellat, mittendo manum in ipsum et res eius, et nihilominus tales excommunicati per diocesanum citentur ad prouinciale concilium, tamquam de fide suspecti responsuri, quorum nomina in sequenti concilio referantur.</p>
                </div>
                <div>
                    <head>Capitulum 21</head>
                    <p>Statuimus, ut ille ad quem unius pluriumue iudicum mandatum dirigitur, siue de citacione facienda, siue de aliquo faciendo, non faciat quod mandatur, nisi in ipso mandato contineantur expresse, et designentur nomina locorum diocesis et partium, et eciam cognomina, uel alie tales circumstantie, per quas, que et unde sint possit agnosci, et nisi eciam exhibeant authenticum, cuius auctoritate procedit mandatum, uel authentici transcriptum, sub sigillis authenticis et notis.</p>
                </div>
                <div>
                    <head>Capitulum 22</head>
                    <p>Statuimus, ut singuli episcopi per suas dioceses prouideant uiros prouidos et discretos, qui super execucionibus testamentorum per suas dioceses uacaciones, requirant, et uoluntates defunctorum per executores et alios, ad quos ea res pertinet, faciant execucioni demandari.</p>
                </div>
                <div>
                    <head>Capitulum 23</head>
                    <p>Statuimus, et in uirtute obedientie precipimus, ut omnes abbates et priores conuentuales, ac eciam nuncii capitulorum presentis statuta concilii recipiant, ac ea in suis capitulis habeant, legant, et publicent infra mensem.</p>
                </div>
                <div>
                    <head>Footnotes</head>
                    <p>[1] gap marked with &quot;.....&quot;.</p>
                </div>
            </div>
        </body>
    </text>
</root>
