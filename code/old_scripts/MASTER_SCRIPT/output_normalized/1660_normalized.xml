<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Laneham</title>
                <recordID>1660</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1311-07-18</origDate>
                <dateNotes/>
                <origPlace>Laneham</origPlace>
                <diocese>York</diocese>
                <province>York</province>
                <country>England</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1660</p>
                <p>Year: 1311</p>
                <p>Month: 7</p>
                <p>Day: 18</p>
                <p>Circa: None</p>
                <p>DatingNotes: None</p>
                <p>Place: Laneham</p>
                <p>Diocese: York</p>
                <p>Province: York</p>
                <p>CountryModern: England</p>
                <p>Latitude: 53.28</p>
                <p>Longitude: -0.78</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Wilkins II, 409-15</p>
                <p>EditionOther: None</p>
                <p>SourceNotes: https://books.google.com/books?id=FRtUAAAAcAAJ</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>WILLIELMUS, permissione diuina archiepiscopus Eborum, Anglie primas, ad perpetuam rei memoriam futurorum.</p>
                    <p>Inter alia, que nostris incumbunt humeris, ex iniuncta nobis officio regiminis pastoralis, illud debet cordi nostro non mediocriter insidere, ut in curia nostra Eborum, ad quam undique confluunt subditi nostrarum ciuitatis, diocesis, et prouincie, pro iusticia in suis causis et negotiis fiducialiter obtinenda, exclusis fraudibus, et cautelis, dilacionibus superuacuis, et aliis quibuslibet impedimentis, que in personis ministrorum, causis, negotiis, et processibus dicte curie contigerunt hactenus, uel contingere poterunt, intendentes pro uiribus amputare; quedam, ad omnipotentis Dei laudem, celerioris iustitie exhibicionem, et subditorum nostrorum alleuiacionem in laboribus et expensis, communicato peritorum consilio, prouide duximus statuenda; que per officiales nostros, et successorum nostrorum, necnon ministros quoslibet curie nostre predicte futuros, perpetuis temporibus ordinamus, statuimus, ac iniungimus inuiolabiliter obseruari.</p>
                </div>
                <div>
                    <head>Capitulum 1</head>
                    <p>De iuramento officialis, commissarii, et presidentium.</p>
                    <p>Inprimis autem a personis, tanquam a dignioribus, inchoantes, statuimus, ut tam officialis, quam suus commissarius generalis, qui pro tempore fuerint, in inicio suscepti regiminis, uel officii, corporale prestent ad sancta Dei euangelia iuramentum, quod absque omni personarum delectu, uel acceptacione, odii, fauoris, et questus cuiuslibet intencione depulsa, in omnibus et singulis articulis officium suum contingentibus, Deo inspectore adhibito, diligenter et fideliter pro uiribus se habebunt; quodque iura, et laudabiles consuetudines dicte curie, una cum statutis nostris presentibus, quantum ad eos pertinet, obseruabunt, et ab aliis ministris eiusdem curie diligenter ac fideliter facient obseruari.</p>
                </div>
                <div>
                    <head>Capitulum 2</head>
                    <p>De examinatoribus, registrariis, et clericis registrariorum, ac numero et officio eorundem.</p>
                    <p>De examinatoribus dicte curie siue consistorii statuimus, quod duo sint tantummodo, quorum unus sit ipsius officialis commissarius generalis; et unus duntaxat clericus, ad registrum curie conseruandum.</p>
                    <p>Hii autem cum ceteris clericis, ad faciendum copias, ac eciam ad scribendum responsiones partium, et dicta testium deputatis, quantum ad eos pertinet, iuramento simili sint astricti, quod fideliter facient, ut premittitur, que ipsorum incumbunt officio, statuta et consuetudines obseruabunt, et, quatenus in ipsis erit, eadem facient obseruari; nec se prebebunt in adeundo difficiles, nec erunt onerosi mercedum, uel sumptuum exactores.</p>
                </div>
                <div>
                    <head>Capitulum 3</head>
                    <p>De salario examinatorum, et in causis communibus.</p>
                    <p>Statuimus siquidem, quod examinatores predicti, in causis communibus, pro singulis testibus, 12d. tantum exigant; et si multi fuerint articuli, secundum numerum linearum, quelibet linea decem pollices in longitudine continebit; ita quod pro duodecim lineis huiusmodi originalium attestacionum, unus tantum denarius exigatur; pro copiis autem earundem, uel eciam processuum recipiatur tantum unus denarius, pro 24. lineis longitudinis antedicte, et omnia in aperta et legibili litera, cum congruo interlineari spacio conscribantur.</p>
                </div>
                <div>
                    <head>Capitulum 4</head>
                    <p>De salario eorundem in causis maioribus.</p>
                    <p>In melioribus uero causis recipiant examinatores predicti, pro arbitrio presidentis.</p>
                    <p>Clericus autem, pro membrana, quam inueniet, et scriptura, habeat terciam partem salarii eorundem; et si contingat, quod partes, de iure suo dissidentes, uel adinuicem transigentes, ante aperturam attestacionum, a lite discedant, ad satisfaciendum eisdem examinatoribus nihilominus compellantur.</p>
                </div>
                <div>
                    <head>Capitulum 5</head>
                    <p>De salario eorundem in causis pauperum.</p>
                    <p>In causis uero pauperum et miserabilium personarum, examinet intuitu charitatis, dum tamen partes, que ad satisfaciendum impotentes existunt, fidem faciant proprio iuramento.</p>
                </div>
                <div>
                    <head>Capitulum 6</head>
                    <p>De salario pro copiis attestacionum.</p>
                    <p>Item clericus consistorii se non reddat difficilem in copiis faciendis; sed in causis communibus, pro singulis testibus, recipiat sex denarios; et in aliis, ubi maior scriptura requiritur, pro arbitrio presidentis.</p>
                    <p>In causis uero pauperum et miserabilium personarum copiam faciat intuitu charitatis.</p>
                </div>
                <div>
                    <head>Capitulum 7</head>
                    <p>De numero aduocatorum et procuratorum.</p>
                    <p>Item statuimus, quod in consistorio nostro sint tantummodo 12. aduocati, qui curie consuetudines per annum uideant, et addiscant, priusquam ad postulacionis officium, secundum discrecionem presidentis, prout possibilitas assumendi occurrerit, admittantur.</p>
                    <p>In eodem autem consistorio octo procuratores, et sex notarios duntaxat esse uolumus, iuxta presidentis arbitrium assumendos.</p>
                    <p>Aduocati uero de nouo admittendi et admissi, singulis annis, in proximo consistorio post festum S. Michelis, coram presidente tactis sacrosanctis euangeliis, corporale prestent iuramentum, formam continens subsequentem.</p>
                </div>
                <div>
                    <head>Capitulum 8</head>
                    <p>De iuramento aduocatorum.</p>
                    <p>Forma iuramenti.</p>
                    <p>[1] Ego N. iuro ad hec sancta Dei euangelia, quod in omnibus causis, quarum patronus sum et ero in hoc consistorio, uel coram domino archiepiscopo, uel ipsius spiritualibus commissariis, fidele patrocinium prestabo; quodque omni opere ac diligencia id, quod iustum et uerum estimauero, meis clientibus in suis causis et negotiis procurabo, et circa hoc, quatenus est mihi possibile, fideliter laborabo; nec aliquid dicam, proponam, uel faciam, seu per alium dici, proponi, uel fieri, quantum in me est, scienter et maliciose permittam, ad partis alterius iusticiam auferendam, uel eciam indebite differendam; nec eciam contra Eborum ecclesie iurisdiccionem, aut Eborum curie consuetudines, uel statuta; ita quod si in quacunque parte iudicii mihi innotuerit clientulos meos malam, seu iniustam causam fouere, seu defendere, que mihi uisa fuerit desperata, amplius non patrocinabor eidem, nec in eadem prestabo consilium, uel auxilium clam uel palam: Sic me Deus adiuuet, et hec sancta Dei euangelia. [2]</p>
                </div>
                <div>
                    <head>Capitulum 9</head>
                    <p>De salario aduocatorum et procuratorum.</p>
                    <p>Item salarium aduocati in una causa, per annum, ad quinquaginta solidos; salarium uero procuratoris ad decem solidos tantummodo se extendant.</p>
                    <p>Et si aduocati, uel procuratores se reddunt difficiles, et plus a partibus extorqueant, uel in fraudem conueniant per dies singulos, ut sic maius salarium extorqueant; super hoc conuicti, illud, quod illis amplius extorquere contigerit, suis clientulis restituere compellantur; et nihilominus a postulacionis, seu procuracionis officio suspendantur, donec graciam obtineant presidentis.</p>
                </div>
                <div>
                    <head>Capitulum 10</head>
                    <p>De presencia et mora eorundem, et punicione absentium.</p>
                    <p>Item aduocati, et procuratores horis debitis, per presidentem statutis, ad consistorium conueniant, quibus presentibus, officialis, uel eius commissarius non recedat, nisi de ipsius presidentis licencia speciali; quod se secus fecerint, per unum consistorium a postulacionis et procuracionis officio suspendantur.</p>
                </div>
                <div>
                    <head>Capitulum 11</head>
                    <p>De pena tumultuantium.</p>
                    <p>Item caueant aduocati et procuratores, ne tumultum faciant in consistorio, dum officialis, uel eius commissarius presentes fuerint in eodem.</p>
                    <p>Si uero aliquis tumultuosus, uel litigator, improbus uel probus, per presidentem monitus, non destiterit, sibi audiencia denegetur, et tamdiu maneat sic suspensus, donec per nos, uel successores nostros congrua satisfaccione premissa fuerit restitutus.</p>
                </div>
                <div>
                    <head>Capitulum 12</head>
                    <p>De pena attemptantium contra iurisdiccionem ecclesie Eborum.</p>
                    <p>Item si quis aduocatus, uel procurator contra iurisdiccionem ecclesie nostre, clam uel palam, quicquam in suo officio attemptasse deprehensus fuerit, uel conuictus, eo ipso, a postulacionis et procuracionis officio, cum nota infamie, per totam nostram diocesin, perpetuo sit suspensus.</p>
                </div>
                <div>
                    <head>Capitulum 13</head>
                    <p>De penaimpedientium causarum deuolucionem.</p>
                    <p>Item aduocati uel procuratores in causis seu negotiis, per uiam appellacionis uel querele, ad Eborum curiam deuoluendis, contra ipsas deuoluciones nullatenus cauillentur, aut iniuste uel friuole se opponant; quod si fecerint, a postulacionis et procuracionis officio sint suspensi, quousque nostram et successorum nostrorum graciam consequantur.</p>
                </div>
                <div>
                    <head>Capitulum 14</head>
                    <p>De postulacione et procuracione contra officium prohibitis.</p>
                    <p>Item statuimus, quod nec aduocati, nec procuratores in reddicione computorum, uel correccionibus excessuum subditorum nostrorum, seu aliis articulis, uel negotiis, nostrum merum officium contingentibus, permittantur in nostro scaccario interesse, nec tumultum faciant, seu impedimentum aliquod proponant, quominus ministeriales nostri premissa, cum occurrerint, libere ualeant expedire; quodsi secus fecerint, a suis officiis sint suspensi, quousque nostram et successorum nostrorum graciam meruerint obtinere.</p>
                </div>
                <div>
                    <head>Capitulum 15</head>
                    <p>De regimine causarum, concepcione libellorum et posicionum.</p>
                    <p>Item nullus procurator regimen alicuius cause suscipiat, nec libellos, posiciones, seu excepciones faciat, absque consilio aduocati; quod si fecerit, et de hoc conuictus fuerit, per annum a procuratoris officio sit suspensus.</p>
                </div>
                <div>
                    <head>Capitulum 16</head>
                    <p>De exhibicione procuratoriorum generalium et specialium.</p>
                    <p>Item procuratores suorum procuratoriorum generalium, iudicialiter exhibitorum, copiam suis sumptibus scribant, uel scribi faciant, quam per clericum consistorii cum originali examinatam, ipso die exhibicionis, penes registrum dimittant, sub pena sex denariorum, fabrice nostre Eborum ecclesie soluendorum.</p>
                    <p>Procuratoria uero specialia penes curiam remaneant, sicut debent.</p>
                </div>
                <div>
                    <head>Capitulum 17</head>
                    <p>De modo scribendi posiciones et excepciones.</p>
                    <p>Item procuratores de bona litera et legibili scribant, uel scribi faciant posiciones, et excepciones, et alia instrumenta, et in fine posicionis cuiuslibet sufficiens spatium relinquatur, in quo responsiones faciende scribi ualeant distinctius et aperte; quod si non fecerint, eos puniri uolumus ad arbitrium presidentis.</p>
                </div>
                <div>
                    <head>Capitulum 18</head>
                    <p>De modo et tempore puniendi dilatorias excepciones.</p>
                    <p>Item, si termino ad deliberandum super libellis, et articulis assignato, contingat partem ream inter dilatorias excepciones, quas proponit aliquem uel aliquos protestari, ut dilaciones frustratorie amputentur, omnes protestate secundo die uel tercio immediate sequentibus, prout uisum fuerit presidenti, proponantur cum effectu, et super omnibus disputetur.</p>
                </div>
                <div>
                    <head>Capitulum 19</head>
                    <p>De pena recusantis litis contestacionem.</p>
                    <p>Si uero cassatis dilatoriis, et eis non obstantibus, officialis, uel eius commissarius litem forte decreuerit contestandum, ac procurator quicunque ad iussum presidentis litem recusauerit contestari, a procuratoris officio suspendatur, quousque dimidiam marcam soluerit, fabrice nostre Eborum ecclesie applicandam.</p>
                </div>
                <div>
                    <head>Capitulum 20</head>
                    <p>De tempore et modo proponendi factum contrarium.</p>
                    <p>Item pars rea factum contrarium, si quod sibi competit, secundo die post tradicionem articulorum, per partem actricem, in prima produccione testium proponat, ut probaciones concurrere ualeant hinc et inde, nec procuratori ad deliberandum cum domino suo ulterior dilacio concedatur, cum, priusquam litem contestetur, cum eo tractare debeat, et plene instrui super defensionibus cause.</p>
                </div>
                <div>
                    <head>Capitulum 21</head>
                    <p>Ut procuratores tempestiue premuniant aduocatos.</p>
                    <p>Item statuimus, quod procuratores, qui dies receperint ad proponendum excepciones aliquas, uel quecunque alia, que scribi debeant per eosdem, aduocatos suos premuniant tempestiue, ut ea cum deliberacione conficere ualeant, ita quod, die adueniente, in preconizacione cause, ipsa proponant continue bene scripta.</p>
                    <p>Procuratores autem negligentes in huiusmodi, donec dimidiam marcam ad fabricam ecclesie nostre persoluerint, sint suspensi.</p>
                </div>
                <div>
                    <head>Capitulum 22</head>
                    <p>In quibus causis non licet dilatoria proponere.</p>
                    <p>Item nulla dilatoria excepcio contra articulum porrectum, super exhibicione testamenti alicuius, per legatarium petita, proponatur, nisi sit excepcio excommunicacionis; nec contra articulum propositum per legatarium super legato, quod in testamento continetur; sed statim fiat contestacio ad eundem.</p>
                    <p>Et, si fiat contestacio sub hac forma:</p>
                    <p>[4] Dico narrata, prout narrantur, uera esse, sed petita fieri non debere: [5] ad proponendum omnes excepciones et defensiones, in proximo consistorio terminus assignetur, ultra quem nullatenus audiatur, sed statim fiat condemnacio in petitis.</p>
                </div>
                <div>
                    <head>Capitulum 23</head>
                    <p>Per quem fiet preconizacio citacionum.</p>
                    <p>Item statuimus, quod nullus, nisi clericus registri, literas citatorias faciat proclamari, nec per alium contra contumaces litere signentur; et si secus factum fuerit, tales contumacie nullatenus puniantur.</p>
                </div>
                <div>
                    <head>Capitulum 24</head>
                    <p>De assignacione consilii.</p>
                    <p>Item per officiales prouideatur solicite, quod, propter unius partis coram eo litigantis potenciam, uel fauorem, seu per quamcunque excogitatam maliciam, pars altera non sit consilio destituta.</p>
                </div>
                <div>
                    <head>Capitulum 25</head>
                    <p>Ne aduocati uel procuratores admittantur in testes.</p>
                    <p>Item aduocati, uel procuratores in causis quibuscunque testimonium non perhibeant in eisdem.</p>
                </div>
                <div>
                    <head>Capitulum 26</head>
                    <p>Ut constitucio [6] Quoniam, ut intelleximus, etc. [7] publicetur.</p>
                    <p>Item statuimus, quod salubris constitucio felicis recordacionis Bonifacii octaui, [8] Quoniam, ut intelleximus, [9] et [10] De immunitate ecclesiarum, [11] libro 6. publice legatur in consistorio bis in anno; uiz. in primo consistorio post festum S. Michelis, et in primo consistorio post Pascha.</p>
                    <p>Et si quis aduocatus, uel procurator, aut alius minister ipsius consistorii contra eandem constitucionem, in iurisdiccionis ecclesiastice preiudicium, clam uel palam fecisse, procurasse, consilium, uel auxilium prestitisse deprehensus fuerit, seu conuictus, in penam dicte constitucionis damnabiliter incidisse publice nuncietur; et nihilominus ab officio in dicto consistorio exercendo perpetuo sit exclusus.</p>
                </div>
                <div>
                    <head>Capitulum 27</head>
                    <p>De modo producendi in tuitoriis.</p>
                    <p>Item in tuitoriis negotiis processus, qui sequitur, obseruetur.</p>
                    <p>Inprimis pars appellans exhibeat literam certificatoriam sue suggestionis, et statim primo die negotium introducat, et testes suos producat, siue pars appellata sit presens, siue per contumaciam absens.</p>
                    <p>Si uero pars appellans sit absens, et certificatorium appareat, presente parte appellata, non fiat dimissio citra diem tertium a tempore, quo lecta fuit suggestio in iudicio.</p>
                    <p>Si certificatorium non appareat, porreccione litere curie nostre, facta illi, cui dirigitur, et requisicione de certificando summarie probata, uocetur certificans super contemptu personaliter, et fiat iterato citacio, secundum formam suggestionis; et mittatur illi, cui prius, uel alteri, pro uoluntate presidentis.</p>
                    <p>Nec potest negotium tuitorium introduci, donec constiterit partes habere diem ex forma certificatorii, nisi pars appellata se citatam fateatur, iuxta formam suggestionis.</p>
                    <p>Pars autem appellata, si presens sit in introduccione negotii, recepto articulo, habeat triduum, si uelit, ad proponendum factum contrarium, si quod habeat; ita quod in triduo illud proponat, die introduccionis negotii in triduo computato, et subducantur dies feriati, si in triduo incidant.</p>
                    <p>Et si contingat partem appellantem, loco probacionis, instrumenta exhibere, et testes non producere, remaneant penes iudicem, tanquam clausa, donec triduum labatur, nulla facta copia parti appellate, qui contra suggesta habet proponere factum contrarium.</p>
                    <p>Pars autem appellans, siue utatur testibus loco probacionis, siue instrumentis, usque ad pronunciacionem, instrumenta plura, si habeat, poterit exhibere.</p>
                    <p>Et si pars appellata, primo die ipsius tridui, uel secundo factum contrarium proponat, et testes suos producat, per se plures testes producere poterit pars appellans.</p>
                </div>
                <div>
                    <head>Capitulum 28</head>
                    <p>Qui possunt esse testes in tuitoriis.</p>
                    <p>Pars appellans in tuitorio non sit testis; nec eciam procurator, qui in tuitoriis occupat; omnes alii bene possunt; nec repellantur testes criminosi, nec excommunicati, nisi incontinenti appareat, absque excepcione aliqua, in scriptis proponenda, per publica, uel auctentica instrumenta ipsos fuisse excommunicatos, et publice nunciatos; nec repellantur procuratores uel aduocati, qui fuerint in causa principali, uel appellacionis.</p>
                </div>
                <div>
                    <head>Capitulum 29</head>
                    <p>Ut testes non refrenentur nec compellantur.</p>
                    <p>Item in tuitorio numerus testium nullatenus refrenetur.</p>
                    <p>Item in tuitoriis nulli testes compellantur, nisi pars appellans fidem faciat iuramento, quod per partem appellatam testes partis appellantis sint subtracti, duximus ordinandum.</p>
                </div>
                <div>
                    <head>Capitulum 30</head>
                    <p>Quod non detur dilacio nec appelletur.</p>
                    <p>Item nulle dande sunt dilaciones, sed uelo leuato, cum continuacione et prorogacione dierum sequentium procedatur, nisi de consensu partium, negotium sub spe pacis pendeat reformande.</p>
                    <p>Item in tuitorio non appelletur, et si appelletur, appellacio non recipiatur, et ad eam nullatenus rescribatur.</p>
                </div>
                <div>
                    <head>Capitulum 31</head>
                    <p>Quod licet factum contrarium proponere.</p>
                    <p>Item in tuitorio nulle excepciones proponantur, nisi duntaxat factum contrarium, super quo nullatenus disputetur, quousque attestaciones fuerint publice, ne per hoc contingat tuitorium negotium, quod celeritatem requirit, plus debito protelari.</p>
                </div>
                <div>
                    <head>Capitulum 32</head>
                    <p>Quando est tuicio concedenda uel neganda.</p>
                    <p>Item, probata uoce appellacionis, et eius causa, que si esset probata, debet legitima reputari; non tamen ipsius cause ueritate per duos testes, uel per unum sufficientem deposite, una cum iuramento procuratoris partis appellantis, uel per instrumenta concedatur tuicio, nisi per factum contrarium per duos testes, uel per plures bene probatum excludatur; et tunc, si tale factum probatum omnibus grauaminibus et appellacionibus suggestis obuiet, et ea excludat, tuicio denegetur.</p>
                    <p>Si uero aliquibus grauaminibus tale factum obuiet, et aliquibus non tunc concessa tuicione, reuocabuntur attemptata, nisi quatenus istud contrarium obuiat, et sic exclusa per factum contrarium non reuocabuntur, uirtute tuicionis concesse.</p>
                </div>
                <div>
                    <head>Capitulum 33</head>
                    <p>De reuocacione attemptatorum.</p>
                    <p>Item, si aliqua sint attemptata post suggestionem impetratam, inseri possunt in articulo, in tuitorio porrecto, et tanquam attemptata specialiter reuocari.</p>
                    <p>Item in tuitorio non est locus peticioni absolucionis, sicut in causis directarum appellacionum.</p>
                </div>
                <div>
                    <head>Capitulum 34</head>
                    <p>De reuocacione grauaminum.</p>
                    <p>Item, concessa tuicione, grauamina attemptata, post prouocacionem et appellacionem in genere, et quatenus probata sunt, in specie reuocabuntur.</p>
                    <p>Sed grauamina, propter que fuerit appellatum, non nisi in casibus subsequentibus; uiz. quando precessit prouocacio, grauamen, seu appellacio probata, ut supra cauetur, et quando consensum est de procedendo in principali per partes, uel saltem per partem appellantem, parte appellata consentire recusante; et si pars appellata consenciat de procedendo, in principali parte appellante, non denegetur tuicio parti appellanti.</p>
                </div>
                <div>
                    <head>Capitulum 35</head>
                    <p>De effectu tuicionis.</p>
                    <p>Effectus uero tuicionis concesse talis erit, ut, durante tempore ad prosequendum appellaciones appellantibus indulto, tueatur presidens appellantem in eo statu, in quo fuerit tempore appellacionis et prouocacionis interposite; adeo quod circa personas, ac res, circa quas uersatur appellacio, pendente tuicione, nihil penitus attemptetur.</p>
                    <p>Quodsi fiat minister tuicionis, facta fide summaria de eisdem, attemptante eciam non uocato, cum per hoc sibi non fiat finale preiudicium, penitus reuocentur.</p>
                    <p>Et sicut non currit tempus uacacionis Romane sedis, quoad prosecuciones appellacionum, nec appellantibus aliter legitime impeditis; sic nec currat effectus tuicionis temporibus antedictis.</p>
                </div>
                <div>
                    <head>Capitulum 36</head>
                    <p>De non-appellacione infra tempora.</p>
                    <p>Item, lapso tempore appellacionis prosequende de iure, parte appellante appellacionem suam directam in Romana curia non prosequente, nec infra tempus legitimum impetrante, pars apposita, seu iudex, a quo fuit appellatum, non procedet contra appellantem, tanquam appellacionem suam minime prosequentem, nisi prius citacio a curia nostra Eborum impetretur, ad citandum ipsam partem appellantem, quod ueniat in curiam nostram propositura, quare dimitti non debeat pars appellata.</p>
                    <p>Et si iudex, uel pars, non obtenta dimissione, contra partem appellantem procedat, pro contemptu grauiter puniatur.</p>
                </div>
                <div>
                    <head>Capitulum 37</head>
                    <p>Quod statuta seruentur et publicentur.</p>
                    <p>Hec igitur statuta salubria, ad Dei honorem, iustitie conseruacionem, et subditorum nostrorum utilitatem, per officialem nostrum, qui pro tempore fuerit, ac per omnes et singulos officiales successorum nostrorum, quos Eborum curie presidere contigerit in futurum; necnon per quoscunque alios ipsius consistorii ministros, seu gerentes aliquod officium in eodem, uolumus et precipimus perpetuis futuris temporibus inuiolabiliter obseruari, ac per ipsum officialem, qui pro tempore fuerit, omni anno, in proximo consistorio post festum S. Michelis, seriatim et distincte legi, et solenniter publicari.</p>
                    <p>Ea siquidem diligenter et fideliter obseruantes, omnipotentis Dei, et nostram benediccionem, una cum gracia, et ulteriori cumulo meritorum futuris temporibus consequantur, et fiant participes omnium suffragiorum et beneficiorum, que in nostra Eborum ecclesia, et aliis piis locis nostre iurisdiccionis, ex donacione fidelium, contigerit exhiberi; prestante Domino nostro Iesu Christo, cui est honor et gloria, in secula seculorum, Amen.</p>
                </div>
                <div>
                    <head>Explicit</head>
                    <p>Actum et datum apud Lanum 18. die Iulii, anno Domini M.CCC.XI. et pontificatus nostri sexto.</p>
                    <p>Willielmus, permissione diuina Eborum archiepiscopus, Anglie primas, dilecto filio officiali Eborum nostro, salutem, graciam, et benediccionem.</p>
                    <p>Cupientes in nostro consistorio quibuslibet causas tractandas, uel expedienda negocia habentibus in eodem, iuxta iuris exigenciam, celerem iusticiam exhiberi, nostros subditos a laboribus et excessiuis sumptibus releuari; quedam statuta salubria, circa personas ministrorum dicti consistorii, necnon causas et negocia in eodem tractanda, de clericorum nostrorum et aliorum peritorum consilio, duximus ordinanda; mandantes uobis, et in uirtute obedientie firmiter iniungentes, quatenus eadem statuta, que sub sigillo nostro uobis inclusa transmisimus, in proximo consistorio, quod post recepcionem presentium contigerit uos tenere, faciatis solenniter publicari, et inposterum obseruari inuiolabiliter et publicari.</p>
                    <p>Uale.</p>
                    <p>Datum apud Lanum 16. die Iulii, pontificatus nostri anno sexto. [12]</p>
                    <p>Auctoritate Dei Patris omnipotentis, et Filii, et Spiritus Sancti, et beatissime uirginis Marie, matris Dei, et omnium sanctorum Dei, denuncio excommunicatos omnes illos, qui ecclesias quascunque iure suo maliciose priuare presumunt, atque per maliciam libertates earundem infringere uel perturbare conantur.</p>
                    <p>In quo articulo excommunicati intelliguntur omnes auferentes ab ecclesiis iura sua, et infringentes libertates non solum generales toti ecclesie pertinentes, sed eciam particulares; et sic excommunicati sunt omnes, qui impetrant literas a quacunque curia laicali,ad impediendum processum iudicis ecclesiastici in causis, que secundum canones per iudicem ecclesiasticum debent et solent tractari, et nullatenus per seculare iudicium terminari; ac eciam omnes illi, qui falso, et maliciose archiepiscopalem aut episcopalem processum impediunt, uel subterfugiunt disciplinam.</p>
                    <p>Item excommunicati sunt omnes, qui pacem et tranquillitatem domini regis et regni auctoritate, opere, uel consilio perturbant, et in mortem eius, uel sedicionem aliquam machinantur, et qui iura domini regis iniuste detinere contendunt; ex quo intelliguntur excommunicati guerrarum suscitantes horrorem, uerum eciam publici latrones omnes pariter et predones, et quicunque ius, siue iusticiam regni impugnantes.</p>
                    <p>Item omnes illi, qui scienter falsum perhibent testimonium, uel perhiberi procurant, et qui tales testes scienter producunt, ad impediendum matrimonium, uel ad exheredacionem alicuius procurandam.</p>
                    <p>Item aduocati, qui in causis matrimonialibus opponunt excepciones maliciose, uel opponi procurant in quibuscunque causis, contra iusticiam, ut processus cause diutius suspendatur.</p>
                    <p>Item omnes illi, qui gracia lucri, odii, uel fauoris, uel alia quacunque causa crimen alicui maliciose imponunt, cum infamatus non sit apud bonos et graues; ut sic saltem ei purgacio indicatur, uel alio modo grauetur.</p>
                    <p>Item illi, qui uacante ecclesia maliciose opponunt uel opponi procurant questionem de iure patronatus, ut sic uerum patronum a collacione illius ecclesie saltem impediant illa uice.</p>
                    <p>Item omnes illi, qui maliciose contemnunt exequi mandata domini regis de excommunicatis capiendis, uel eorum impediunt capcionem, seu procurant iniustam talium deliberacionem, contra decretum ecclesiastice discipline.</p>
                    <p>Item excommunicati sunt in concilio domini Ortoboni legati omnes, qui pro impedimento pacis, seu pro composicione litigantium aliquid recipiunt, donec sic receptum restituant donatori, et tantundem exsoluunt pauperibus erogandum.</p>
                    <p>Hic casus notetur de iudicibus et aliis, qui partes litigantes, et concordare uolentes, occasione lucri, eos concordiam huiusmodi facere non sinunt, seu, quantum in eis, satagunt impedire.</p>
                    <p>Item excommunicantur per eundem quicunque de domibus, maneriis, uel grangiis, seu aliis locis archiepiscoporum, episcoporum, uel aliarum personarum ecclesiasticarum, contra earum uoluntatem, uel custodum rerum earundem, aliquid auferunt, uel consumunt, aut iniuriose constrectant; nec possunt tales absolui, donec de iniuriis satisfecerint competenter.</p>
                    <p>Item excommunicantur ab eodem quicunque abstraxerint aliquem uiolenter, ad ecclesiam, uel coemeterium, uel claustrum fugientem; uel quicunque tali confuge uictum necessarium prohibuerint exhiberi; uel qui res alienas huiusmodi depositas uiolenter asportauerint, uel asportari fecerint, seu asportacionem talem nomine suo factam, uel a familiaribus suis ratam habuerint; uel qui ad hoc publice uel occulte dederint auxilium, consilium, uel fauorem.</p>
                    <p>Item excommunicantur omnes illi, qui scienter ueniunt, uel faciunt contra magnam chartam, uel aliquem articulum in ea contentum; et sunt articuli 35. aut contra chartam de foresta, uel aliquem eius articulum, et habet articulos 15. de quibus plene habetur in dicto tractatu, qui Pupilla [14] dicitur.</p>
                    <p>Et hec sentencia lata est per omnes episcopos Anglie, et per sedem apostolicam perpluries confirmata.</p>
                    <p>Item excommunicantur omnes illi, qui in clericos, uel religiosos, aut conuersos, et nondum professos, manus temere iniecerint uiolentas, uel inieccionem huiusmodi suo nomine factam ratam habuerint, aut fieri precipiunt siue mandant.</p>
                    <p>17. q. 4. [15] Si quis suadente, et Extra. de sen. ex. Non dubium: [16] et multis aliis locis similiter in illum, qui ingressus fuerit religionem, sed nec in ea professus est tacite uel expresse.</p>
                    <p>[17] Extra. de sen. Ex religioso. [18] libro VI.</p>
                    <p>Item excommunicantur omnes illi, qui scienter in gradibus consanguinitatis uel affinitatis a canone interdictis, uel cum monialibus de facto matrimonium contrahunt; necnon religiosi, seu moniales, uel clerici in sacris ordinibus constituti, matrimonium contrahentes; et prelati ecclesiarum taliter contrahentes debent denunciare, uel a subditis suis facere denunciari, publice excommunicatos, donec humiliter suum recognoscant errorem, et abinuicem separentur, et absolucionis beneficium meruerint obtinere.</p>
                    <p>[19] Extra de con. et aff. Eos qui in Clement. [20]</p>
                    <p>Item excommunicantur falsarii literarum domini pape cum fautoribus suis; et similiter quicunque huiusmodi literas impetrauerint, uel eciam uti presumpserint impetratis.</p>
                    <p>[21] Extra. de cri. fal. ad falsariorum, etc. dura. [22]</p>
                    <p>Item excommunicantur omnes uiolatores, raptores uiolenti, et incendiarii ecclesiarum, siue locorum religiosorum, et omnes eis consentientes.</p>
                    <p>11. q. 3. Canonica, [23] et aliis locis plurimis.</p>
                    <p>Item omnes, qui faciunt statuta, edicta, uel constituciones contra ecclesiasticam libertatem, et scriptores eorundem, et stacionarii uendentes, scil. copias eorum, uel alii facientes ea, uel eorum aliquid obseruari, nisi ea reuocauerint infra mensem, uel secundum ea iudicare presumpserint, uel in publicam formam scribere taliter iudicata.</p>
                    <p>[24] Extra. De sentencia ex nouerit. [25]</p>
                    <p>Item, quicunque spoliant ecclesias bonis suis per se uel alios; aut iniuste persequuntur electores, seu consanguineos eorum grauant, pro eo, quod ipsi electores noluerunt eligere illum in prelatum, pro quo rogabantur, siue inducebantur.</p>
                    <p>[26] Extra. de elect. Sciant cuncti. libro VI. [27]</p>
                    <p>Item omnes illi, qui per vim, uel metum extorquent absolucionem a sentencia excommunicacionis, seu reuocacionem sententie excommunicacionis, suspensionis, uel interdicti.</p>
                    <p>[28] Extra de iis, que vi metus ue. ca. fi. absolucionis, libro VI. [29]</p>
                    <p>Item excommunicantur, quicunque scienter ecclesiastice tradiderint sepulture hereticos, seu credentes erroribus eorum, defensores ac fautores eorundem.</p>
                    <p>[30] Extra. de hereticis c. quicunque, libro VI. [31]</p>
                    <p>Item excommunicantur omnes illi, qui habentes temporale dominium, subditis suis interdicunt, ne prelatis aut clericis ecclesiasticis personis quicquam uendant aut emant ab eisdem, seu quod nec bladum eorum molant, nec panem coquant, aut alia obsequia exhibere presumant.</p>
                    <p>[32] Extra. de eo, qui mittitur in possessionem. c. Eum qui, libro VI. [33]</p>
                    <p>Item excommunicantur illi, quicunque ab homine, seu a canone excommunicati, qui propter mortis periculum, uel aliud impedimentum legitimum, absolutus ab eo, qui alias eum a iure non potest absoluere; si postea, cessante impedimento, uel periculo, contempserit, quamcito commode poterit, se presentare illi, a quo de iure debet absolui, ipsius mandatum subiturus et satisfacturus, prout iusticia suadebit.</p>
                    <p>Similiter qui a sede apostolica, uel eius legato absolutus fuit, et iniunctum est sibi, ut penitenciam recipiat a suo ordinario, et passis iniuriam satisfaciat.</p>
                    <p>Si hoc ad primum, quo commode poterit, non curauerit adimplere tales.</p>
                    <p>[34] Extra. de sentencia de eo, qui libro VI. de penis capitulo.</p>
                    <p>Si quis in Cle. [35]</p>
                    <p>Item excommunicatus est quicunque, cuiuscunque status, condicionis, seu dignitatis fuerit, eciamsi pontificali prefulgeat dignitate, qui fecit corpus alicuius defuncti exenterari, seu membratim diuidi in quadam constitucione:</p>
                    <p>[36] Extraua. Honestis viii. capitulo Detestande. [37]</p>
                    <p>Item, quicunque tempore interdicti in casibus non concessis a iure, in ecclesiis, uel coemeteriis, corpora defunctorum publice excommunicatorum, aut nominatim interdictorum, seu usurariorum manifestorum sepelierint.</p>
                    <p>[38] Extra. de sepultura eos in Clement. [39]</p>
                    <p>Item excommunicantur quicunque fecerint statuta, scripserint, uel dictauerint, quod soluantur usure, uel quod usure solute non repetantur, aut non restituantur; et qui huiusmodi statuta edicta de libris, in quibus scripta fuerint, si potestatem super hiis habuerint, infra tres menses non deleuerint.</p>
                    <p>[40] Extra. de usura ex graui in Clement. [41]</p>
                    <p>Item excommunicati sunt religiosi, qui clericis uel laicis ministrant sacramentum eucharistie, unccionis extreme, uel matrimonium inter aliquos solennizant, non habita super hiis parochiani presbyteri licencia speciali; uel qui excommunicatum a canone, uel per sentenciam in statutis prouincialibus aut synodalibus promulgatam, aliquem absoluerint, preterquam casibus a iure premissis, uel priuilegio a sede apostolica concesso eisdem, seu a pena et a culpa de facto absoluunt.</p>
                    <p>[42] Extra. de priuilegio religiosi in Clement. [43]</p>
                    <p>Item excommunicati sunt omnes illi, qui capiunt uiros ecclesiasticos, et captos detinent, donec sua beneficia resignent; aut contra citatos ab homine uel a iure ad sedem apostolicam, quominus possint adire sedem illam, procurant huiusmodi capcionem.</p>
                    <p>[44] Extra. de penis cap. Multorum, in Clement. [45]</p>
                    <p>Item excommunicati sunt, quicunque in loco supposito interdicto quemquam cogerint diuina officia celebrare; aut qui tempore interdicti, per campanarum pulsacionem populos publice excommunicatos uel interdictos euocant ad audiendum missas, seu fecerint euocari; aut qui suis subiectis, publice excommunicatis, seu interdictis precipit, ne exeant ab ecclesiis, dum in ipsis missarum solennia celebrantur, licet a celebrantibus moniti fuerint, ut exeant: necnon excommunicati publice, et publice interdicti, qui in ipsis ecclesiis, a celebrantibus nominatim moniti, ut exeant, remanere presumpserint; nec possunt absolui, nisi per sedem apostolicam.</p>
                    <p>[46] Extra. de sentencia ex. grauis in Clement. [47]</p>
                    <p>Item excommunicantur clerici arma portantes, et se furibus, predonibus, aut aliis malefactoribus sociantes, et eciam rapinas et furta precipientes; nec possunt absolui, nisi prius ad arbitrium diocesani satisfecerint de premissis.</p>
                    <p>In constitucione Ottoboni, Quoniam in armis. [48]</p>
                    <p>Item excommunicantur, qui impediunt, seu impedire procurant ultimas uoluntates defunctorum, presertim in hiis, que de iure uel consuetudine legari possunt; et eciam quicunque impediunt aut perturbant, seu impediri, uel turbari faciunt alicuius mulieris, solute uel coniugate, proprie uxoris, uel alterius iustam, seu consuetam testamenti liberam satisfaccionem.</p>
                    <p>In constitucione Bonifacii Cantuariensis, capitulo, Contingit. [49]</p>
                    <p>Item excommunicati sunt, quicunque receperint plura beneficia curata, et ea simul retinuerint, absque dispensacione sedis apostolice, uel qui plura beneficia assecutus fuerit per modum institucionis, uel commendacionis, seu custodie, preter illum modum, que constitucio Gregoriana, edita in concilio Lugdunensi, permittit in constitucione Rading, capitulo primo.</p>
                    <p>Multi sunt alii casus, in quibus quis incurrit sentenciam excommunicacionis ipso iure, qui Pupilla [50] parte quinta, capitulis 1. 9. 30. 21. quos transcurrendo uideat discretus curatus; et quos magis uiderit expediens suis subditis, secundum eorum qualitatem, pronunciari excerpat, et pronunciet temporibus opportunis, cum casibus hic premissis, uel aliquibus premissorum.</p>
                </div>
                <div>
                    <head>Footnotes</head>
                    <p>[1] Open quotacion marks here.</p>
                    <p>[2] Close quotacion marks here.</p>
                    <p>[4] Open quotacion marks here.</p>
                    <p>[5] Close quotacion marks here.</p>
                    <p>[6] Open quotacion marks here.</p>
                    <p>[7] Close quotacion marks here.</p>
                    <p>[8] Open quotacion marks here.</p>
                    <p>[9] Close quotacion marks here.</p>
                    <p>[10] Open quotacion marks here.</p>
                    <p>[11] Close quotacion marks here.</p>
                    <p>[12] Inserted in text in square brackets: &quot;Hucusque codex Tannerianus.&quot;</p>
                    <p>[14] &quot;Pupilla&quot; printed in quotacion marks.</p>
                    <p>[15] Open quotacion marks here.</p>
                    <p>[16] Close quotacion marks here.</p>
                    <p>[17] Open quotacion marks here.</p>
                    <p>[18] Close quotacion marks here.</p>
                    <p>[19] Open quotacion marks here.</p>
                    <p>[20] Close quotacion marks here.</p>
                    <p>[21] Open quotacion marks here.</p>
                    <p>[22] Close quotacion marks here.</p>
                    <p>[23] &quot;Canonica, &quot; printed in quotacion marks.</p>
                    <p>[24] Open quotacion marks here.</p>
                    <p>[25] Close quotacion marks here.</p>
                    <p>[26] Open quotacion marks here.</p>
                    <p>[27] Close quotacion marks here.</p>
                    <p>[28] Open quotacion marks here.</p>
                    <p>[29] Close quotacion marks here.</p>
                    <p>[30] Open quotacion marks here.</p>
                    <p>[31] Close quotacion marks here.</p>
                    <p>[32] Open quotacion marks here.</p>
                    <p>[33] Close quotacion marks here.</p>
                    <p>[34] Open quotacion marks here.</p>
                    <p>[35] Close quotacion marks here.</p>
                    <p>[36] Open quotacion marks here.</p>
                    <p>[37] Close quotacion marks here.</p>
                    <p>[38] Open quotacion marks here.</p>
                    <p>[39] Close quotacion marks here.</p>
                    <p>[40] Open quotacion marks here.</p>
                    <p>[41] Close quotacion marks here.</p>
                    <p>[42] Open quotacion marks here.</p>
                    <p>[43] Close quotacion marks here.</p>
                    <p>[44] Open quotacion marks here.</p>
                    <p>[45] Close quotacion marks here.</p>
                    <p>[46] Open quotacion marks here.</p>
                    <p>[47] Close quotacion marks here.</p>
                    <p>[48] &quot;Quoniam in armis.&quot; printed in quotacion marks.</p>
                    <p>[49] &quot;Contingit&quot; printed in quotacion marks.</p>
                    <p>[50] &quot;Pupilla&quot; printed in quotacion marks.</p>
                </div>
            </div>
        </body>
    </text>
</root>
