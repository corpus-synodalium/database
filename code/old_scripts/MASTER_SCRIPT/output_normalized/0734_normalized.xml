<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Trier</title>
                <recordID>0734</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1339-06-01</origDate>
                <dateNotes/>
                <origPlace>Trier</origPlace>
                <diocese>Trier</diocese>
                <province>Trier</province>
                <country>Germany</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 734</p>
                <p>Year: 1339</p>
                <p>Month: 6</p>
                <p>Day: 1</p>
                <p>Circa: None</p>
                <p>DatingNotes: None</p>
                <p>Place: Trier</p>
                <p>Diocese: Trier</p>
                <p>Province: Trier</p>
                <p>CountryModern: Germany</p>
                <p>Latitude: 49.7596</p>
                <p>Longitude: 6.6439</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: Baldwin of Luxembourg</p>
                <p>IssuingAuthorityAlt: None</p>
                <p>RegnalStart: 1307</p>
                <p>RegnalEnd: 1354</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Blattau, Statuta synodalia, I, 180-184</p>
                <p>EditionOther: None</p>
                <p>SourceNotes: https://books.google.com/books?id=dow-AAAAcAAJ</p>
                <p>TranscriptionNotes: None</p>
                <p>BaseText: ['GoogleBooks', 'WebDownload']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Balduinus Dei gracia Sancte Treuirensis Ecclesie Archiepiscopus, sacri Imperii per Galliam Archicancellarius, uniuersis et singulis personis tam ecclesiasticis quam secularibus per suas ciuitates et diocesum constitutis salutem et sinceram in Domino charitatem.</p>
                </div>
                <div>
                    <head>Capitulum 1</head>
                    <p>Ex credito nobis dispensacionis officio curis sollicitamur assiduis curiosaque inquisicione meditando discurrimus, ut subditorum quieti et commodis, in quorum prosperitate utique prosperamur, iugi mentis nostre studiis intendamus, ut et iidem felici ducti regimine preseruentur a noxiis, et optatis semper proficiant incrementis.</p>
                    <p>Igitur cum nonnulli instigante diabolo in tantam presumpcionis audaciam prorumpant, ut Clericos et ecclesiasticas personas occidere, mutilare et captiuare captiuosque detinere in sue salutis dispendium non formident, sicut hucusque pluries, quod dolentes referimus, dinoscitur perpetratum; Nos tantis periculis cupientes occurrere, et tam nefarios presumptores condigna animaduersione ferire, ut saltem metus pene tales ab huiusmodi presumpcione cohibeat inantea et compescat, statuimus tenore presentium et ordinamus: si quis in hoc genus sacrilegii proruperit, quod aliquem Clericum pro Clerico se gerentem in terminis nostre ciuitatis uel diocesis occidat, mutilet uel captiuet seu eciam detineat captiuatum, quod contra talem occisorem, mutilatorem, captiuatorem et ipsum Clericum detinentem per totum decanatum christianitatis illius loci, ubi talis occisor, mutilans seu captiuans uel Clericum detinens domicilium habuerit uel iurisdiccionem exercuerit de iure uel de facto, et eciam per totum decanatum illius loci, ubi talis Clericus captiuus detentus fuerit, et in qualibet parochiali ecclesia alterius decanatus, ad quam tales malefactores declinare contigerit, quamdiu moram ibidem traxerint, et post recessum eorum, per triduum cessetur eo ipso et sine alia monicione penitus a diuinis.</p>
                    <p>Quam quidem cessacionis diuinorum sentenciam in loca pretacta, ut pretactum est, ponimus per presentes tam diu tenendam et firmiter obseruandam, donec prefatus occisor, mutilans uel captiuans, seu Clericum captiuum detinens satisfaccione debita prehabita per nos ipsam meruerit et obtinuerit relaxari.</p>
                    <p>De qua quidem relaxacione per nostras uel Officialium nostrorum literas constare debebit.</p>
                </div>
                <div>
                    <head>Capitulum 2</head>
                    <p>Preterea cum nonnulli peruersi homines interdum alios in prosecucione sui iuris impedire temere molientes nuncios et portitores literarum et processuum iudicialium occident, mutilent uel captiuent, uel literas et processas, quos deferunt, ipsis auferant uiolenter in ecclesiastice libertatis contumeliam et contemptum: Nos huic morbo pestifero per opposicionem competentium penarum mederi uolentes, ut quos timor Dei a malo non reuocat, saltem pena coerceat a peccato, et ne quisquam huiusmodi occasione et prosecucione sui iuris et iustitie, quam colere summum bonum esse dinoscitur, retrahatur: statuimus, ordinamus et uolumus, si deinceps quisquam in talem uesaniam inciderit, quod nuncium aliquem literas uel processus aliquos iudiciales deferentem ea occasione occidat, mutilet uel captiuet, uel literas et processus iudiciales huiusmodi cuiquam nuncio ipsos deferenti auferat uiolenter, quod talis occidens, mutilans, seu literas et processus uiolenter auferens, iuxta statuta alias per nos desuper edita, sentenciam maioris excommunicacionis incidat ipso facto, et quod contra talem nihilominus sine alia monicione et sine alio mandato in terminis parochialis loci, ubi presens fuerit, quamdiu ibidem moram traxerit, et post eius recessum per triduum cessetur a diuinis.</p>
                    <p>Quam cessacionis diuinorum sentenciam contra tales occisores, mutilatores et captiuatores dictorum nunciorum literas seu processus iudiciales deferentium, et contra auferentes ipsas literas et processus huiusmodi ferimus et presentibus promulgamus.</p>
                </div>
                <div>
                    <head>Capitulum 3</head>
                    <p>Item quia sepe contingit, ut ex retroactis comperimus, quod bona Clericorum decedentium a nonnullis personis, quibus nullum ius competit bonis in eisdem, de facto et per iniuriam occupantur, surripiuntur et eciam dissipantur, propter quod eorundem bonorum debita disposicio impeditur; Nos ausus talium bona huiusmodi occupantium, surripientium, et dissipantium reprimere cupientes, tenore presentis statuti omnibus et singulis personis tam ecclesiasticis quam secularibus cuiuscumque status, sexus uel condicionis fuerint, districte et firmiter inhibemus, ne aliqua bona per aliquem Clericum Nobis subiectum, cum decesserit, derelicta, in quibus ius ipsis non competit, occupent, subripiant uel quouismodo dissipent.</p>
                    <p>Alioquin uolumus et statuimus, si quisquam repertus fuerit, qui contra hoc nostrum statutum bona aliquorum Clericorum decedentium Nobis subiectorum per iniuriam occupauerit, surripuerit uel dissipauerit, quod contra talem ipsorum bonorum occupacionem, subrepcionem, uel dissipacionem, in terminis parochialis loci, ubi talis occupans, subripiens uel dissipans presens fuerit uel moram traxerit, et post eius recessum per triduum, et nihilominus in terminis parochialis loci, ubi talia bona sic occupata, surrepta uel dissipata, actu constituta seu collocata fuerint, uel ubi deuenerint, cessetur eo ipso penitus a diuinis.</p>
                    <p>Quam cessacionis diuinorum sentenciam contra huiusmodi bona Clericorum decedentium occupatores, surreptores ac dissipatores modo quo prefertur tenendam presentibus promulgamus.</p>
                </div>
                <div>
                    <head>Capitulum 4</head>
                    <p>Ceterum cum nonnunquam alique persone religiose de religiosis eciam eiusdem monasterii personis super bonis, negociis seu iuribus ad monasteria, in quibus huiusmodi persone religiose deputate noscuntur, spectantibus, suis consanguineis laicis, uel aliis personis laicalibus ipsis fauentibus querimonias facere non pauescant, ex quo eorum Prelatis uel confratribus, ac ipsis monasteriis interdum iniurie, damna et grauamina non modica inferuntur; presentis statuti tenore inhibemus districte ac in uirtute sancte obedientie omnibus personis religiosis, cuiuscunque status, sexus uel condicionis fuerint, ne super bonis uel iuribus siue de personis ad monasteria, in quibus degunt uel recepte fuerint, pertinentibus, aliquas querimonias faciant aliquibus personis laicalibus, siue sint eorum consanguinei uel alias amici, per quos dicti eorum Prelati uel confratres uel eciam ipsa monasteria molestari et damnificari quoquo modo ualeant uel grauari.</p>
                    <p>Et si de cetero alicuius persone religiose occasione monasterii eiusdem persone per aliquos laicos siue suos consanguineos siue alios amicos alique iniurie uel grauamina illata fuerint siue damna: cum non sit uerisimile, quod inimica huiusmodi religiosa persona talia fierent, et ob hoc scrupulo non careat societatis occulte: uolumus et statuimus, quod dicta persona, cuius occasione talia grauamina seu damna ipsi monasterio inferuntur, eo ipso de hoc quod querimonias sic inhibitas fecerit, sit conuictus, et eo ipso eciam, talis persona conquerens a uoce et iure capitulari in suo monasterio sine spe restitucionis per triennium sit suspensa, et ultra hoc nihilominus tanto tempore, quantum ipsius superior et conuentus arbitrati fuerint, et donec iuxta eorundem superioris et conuentus moderacionem ac arbitrium pro qualitate excessus fuerit emendata.</p>
                </div>
                <div>
                    <head>Capitulum 5</head>
                    <p>Item cum per importunitatem potentium monasteria tam monachorum quam monialium Nobis subiecta in recepcione aliquarum personarum prebendis nondum uacantibus, ut per facti exigenciam didicimus, interdum nimium pregrauentur: inhibemus omnibus et singulis conuentibus Nobis subditis tam monachorum quam monialium, et singularibus personis eorundem, ne aliquas prebendas de cetero aliquibus personis conferant, nisi actu sint uacantes; et ne aliquas personas sub expectacione futurarum prebendarum recipiant, seu aliquas promissiones faciant de ipsis prebendis aliqui bus personis, cum uacauerint, conferendis; et ne aliquas eciam peticiones super futuris prebendis admittant uel, quod admittantur, consenciant, diuisim uel communiter quouismodo; alioquin singulares personas de conuentibus huic nostro statuto non obtemperantes excommunicacionis, conuentus uero suspensionis sentencias incurrere uolumus ipso facto.</p>
                </div>
                <div>
                    <head>Capitulum 6</head>
                    <p>Item quia intelleximus, quod nonnulli ex inordinato affectu et non ob Dei suorumue Sanctorum ueneracionem, quorumdam Sanctorum festa, que nec Romana Ecclesia nec Nos uel Clerus aut populus nostre ciuitatis et diocesis specialiter et celebriter ueneranda duxerint, ita, quod in ipsis festis ab operibus mechanicis, quibus acquiritur uietus, cessetur, presumant indicere, ac pro celebribus festis coli mandare.</p>
                    <p>Unde in uirtute sancte obedientie districte duximus prohibendum, nequis de cetero Prelatus uel alius, cuiuscunque status, preeminentie uel condicionis existat, Nobis subiectus huiusmodi Sanctorum festa, in quibus homines ut plurimum, quod cordialiter Nobis displicet, se non diuino cultui, ut deberent, sed uoluptati et ociositati, que hostis antiqui arma fore noscuntur, prebere student, quacunque occasione uel causa indicere uel coli mandare presumat; saluis iis Sanctorum festis, que ab antiquo hucusque fuerint in suis locis pro festis celebribus obseruata.</p>
                </div>
                <div>
                    <head>Explicit</head>
                    <p>Datum Treuiris anno Domini millesimo trecentesimo trigesimo nono, die prima mensis Iunii.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
