<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Messina</title>
                <recordID>0573</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1392</origDate>
                <dateNotes/>
                <origPlace>Messina</origPlace>
                <diocese>Messina</diocese>
                <province>Messina</province>
                <country>Italy</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 573</p>
                <p>Year: 1392</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Messina</p>
                <p>Diocese: Messina</p>
                <p>Province: Messina</p>
                <p>CountryModern: Italy</p>
                <p>Latitude: 38.183333</p>
                <p>Longitude: 15.55</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Filippo Crispo</p>
                <p>IssuingAuthorityAlt: None</p>
                <p>RegnalStart: 1392</p>
                <p>RegnalEnd: 1402</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Savagnone, Concili, Appendix, i-vii</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['Library Scan', 'Hard Copy Scan']</p>
                <p>OCR: None</p>
                <p>Transcription: Reviewed </p>
                <p>GeneralNotes: no known synods thereafter until 1553 </p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Ista sunt statuta ordinaciones, precepta, et reformaciones ordinata per Archiepiscopum in Christo patrem, et Dominum Dominum Philippum Crispum de Messana dignissimum Messanensem Archiepiscopum ac in toto Regno Trinacrie Apostolice Sedis Nuntium obseruanda tam in Ecclesia Maiori Messanensi; et omnium Ecclesiarum totius Ciuitatis Messanensis, quam per totam eius Diocesim sub penis in Capitulis inferioribus denotatis.</p>
                </div>
                <div>
                    <head>Capitulum 1</head>
                    <p>In primis, ut in quibuscumque Ecclesiis Curatis Ciuitatis Messane, et eius Diocesis conseruetur honorifice Sacramentum Eucharistie cum lumine et omni reuerencia, et infine XV dierum ad minus renouetur.</p>
                </div>
                <div>
                    <head>Capitulum 2</head>
                    <p>Item similiter Sanctissimum Crisma, Sanctum oleum, et oleum infirmorum cum omni reuerencia in Sacrariis custodiantur.</p>
                </div>
                <div>
                    <head>Capitulum 3</head>
                    <p>Item quod nullus Sacerdos Curatus, cuiuscumque gradus, et condicionis existat, presumat uti prelis, nisi tantum per annum.</p>
                </div>
                <div>
                    <head>Capitulum 4</head>
                    <p>Item quod unusquisque Cappellanus Curatus seu Archipresbiter tam in Ciuitate Messana, quam in eius Diocesi in Die Cene Domini debeat interesse personalis, et si casus necessitatis imminet per interpositam sacratam personam Ecclesie nostre Metropolitane confeccioni supradictorum sacrorum liquorum sub pena tam in supradictis obseruanda, quam in presenti capitolo, carceris trium mensium, et uncie unius medietatem Camere nostre, et reliquam medietatem operi Ecclesie nostre.</p>
                    <p>Item elapso dicto anno debeant comburi facere dictos sacros liquores in loco sacro, prout Iura Canonica mandant sub pena superius expressa.</p>
                </div>
                <div>
                    <head>Capitulum 5</head>
                    <p>Item quod nullus cuiuscumque gradus, aut condiccionis existat sub pena priuacionis beneficii, et suspensionis officii presumat dictum sacrum Crisma, seu aliquid dictorum Sacrorum liquorum alicui seculari persone tradere, nisi ex speciali nostro mandato, uel Uicariorum nostrorum.</p>
                </div>
                <div>
                    <head>Capitulum 6</head>
                    <p>Item uolumus et mandamus, quod nullus sacerdos presumat aliquem in domo baptizare sub pena superius expressa nisi maxima necessitate cogente per nos, aut Uicarios nostros sollemniter cognita et discussa.</p>
                </div>
                <div>
                    <head>Capitulum 7</head>
                    <p>Item uolumus et mandamus quod nullus cuiuscumque gradus et condicionis audeat se in domo desponsare sub pena excomunicacionis et pena superius expressa.</p>
                </div>
                <div>
                    <head>Capitulum 8</head>
                    <p>Item uolumus et mandamus quod nullus accedat ad sacros ordines nisi prius antea sciat Gramaticam.</p>
                    <p>Et quicumque hoc attemptare presumpserit de furti iudicio condemnetur.</p>
                </div>
                <div>
                    <head>Capitulum 9</head>
                    <p>Item quod ordinati in subdiaconatus et Diaconatus Ordinibus non promoueantur ad Sacerdotium, nisi sciant optime officium dicere, bene legere, et competenter cantare.</p>
                </div>
                <div>
                    <head>Capitulum 10</head>
                    <p>Item quod unusquisque presbiter tam in ciuitate, et Diocesi nostra Messanensi cuiuscumque gradus et condicionis tam in altaribus maioribus, quam minoribus dicat in fine ultime oracionis, introitus Misse et ultime oracionis post Communionem hec uerba : Et famula tuos Summum Pontificem nostrum Bonifacium, Antistitem nostrum Philippum , Regem nostrum Martinum, Reginam nostram Mariam, et Ducem Martinum patrem eorum ab omni aduersitate et periculo defende, sub pena trium tarenorum medietatem Camere nostre et reliquam medietatem operi ecclesie nostre.</p>
                </div>
                <div>
                    <head>Capitulum 11</head>
                    <p>Item uolumus et mandamus quod nullus Sacerdos Curatus, nec eciam de nobis uel Uicariis nostris auctoritatem habens confitendi, presumat absoluere aliquem excomunicatum maiori uel minori excomunicacione , nisi tantum in articulo mortis, uel habita a nobis licencia speciali, uel uicariorum nostrorum in absencia nostra dumtaxat.</p>
                </div>
                <div>
                    <head>Capitulum 12</head>
                    <p>Item uolumus, et ordinamus quod omnis infirmus utriusque sexus tam in ciuitate quam in eius territorio et districtu Messanense, et Diocesi in fine ungatur oleo sancto, et ne aliquis uelamen sibi excusacionis assumat: uolumus, et mandamus quod omnis Sacerdos Curatus in partibus supradictis publice predicet hoc salutare mandatum in Ecclesiis eorum dicens: Hoc Sanctissimum Sacramentum esse unum de septem Sacramentis Ecclesie Romane institutum, et necesse esse pro salute animarum quicumque potens accipere, et contemnens contemtui dannatus est, sub pena superius expressa.</p>
                </div>
                <div>
                    <head>Capitulum 13</head>
                    <p>Item uolumus, et mandamus, quod omnes Sacerdotes Greci tam in Ciuitate Messanensi, quam in eius Diocesi, et Territorio, et districtu translatare faciant in lingua Greca officium dicte Sanctissime extreme uncionis iuxta formam, et ritum Ecclesie nostre Metropolitane sub pena unciarum trium Camere nostre, et operi Ecclesie nostre applicandarum, ac unius mensis carceris.</p>
                </div>
                <div>
                    <head>Capitulum 14</head>
                    <p>Item uolumus, et mandamus quod Kalendarium, et festiuitates Sanctorum puta Latinorum, et Grecorum sint unum et in una forma constituta sub pena suspensionis officii et uncie unius pene Camere, et operi Ecclesie nostre applicande, et ne aliquis Sacerdos Grecus excusacionem assumat, mandamus quod ad Ecclesiam nostram accedat, et accipiat concordanciam Kalendarii et Santorum, qua accepta dicat populo festiuitates celebrandas iuxta modum Ecclesie nostre, quod si secus attemptare presumpserit una Canonica monicione pro trina uinculo excomunicacionis innodamus.</p>
                </div>
                <div>
                    <head>Capitulum 15</head>
                    <p>Item quod nullus Sacerdos cuiuscumque gradus et condicionis presumat celebrare nisi bene dispositus, dicens officium diurnum pariterque Nocturnum ac Gloriose Uirginis Marie, ac bene contritus , et confessus sub pena carceris et priuacionis beneficiorum et altarium.</p>
                </div>
                <div>
                    <head>Capitulum 16</head>
                    <p>Item quod nullus presumat reuelare confessionem sibi dictam re, uerbo, opere signo, uel scripto sub pena superius expressa.</p>
                </div>
                <div>
                    <head>Capitulum 17</head>
                    <p>Item quod unusquisque Sacerdos, Diaconus, Subdiaconus , et Beneficiatus in Ecclesia nostra, et eius Diocesi teneatur dicere officium Diurnum pariterque Nocturnum nec non, et officium Beate Uirginis , et officium eciam Beate Uirginis Accolitus eciam teneatur dicere, sub pena suspensionis officii, et priuacionis omnium beneficiorum.</p>
                </div>
                <div>
                    <head>Capitulum 18</head>
                    <p>Item quod unusquisque sciens aliquem istorum officium non dicentem, et per hoc Deum non timentem teneatur sub pena excomunicacionis. [1] reuelare.</p>
                </div>
                <div>
                    <head>Capitulum 19</head>
                    <p>Item quod nullus Sacerdotum, et Clericorum ac eciam Laicorum nostrorum subditorum presumat conuersari cum excomunicato publico, uel scienter priuato sub pena excomunicacionis, et priuacionis etc.</p>
                </div>
                <div>
                    <head>Capitulum 20</head>
                    <p>Item quod nullus Sacerdos, nec clericus cuiuscumque gradus et condicionis presumat exercere usuras, et mercancias nec pecuniam suam dare ad usuram sub pena excomunicacionis et unciarum XX Camere nostre et operi Ecclesie nostre applicandarum.</p>
                </div>
                <div>
                    <head>Capitulum 21</head>
                    <p>Item quod nullus cuiuscunque gradus etc. audeat intrare monasteria Dominarum Monialium sub pena excomunicacionis, et priuacionis officii, nisi racionabili, et legitima Causa, per nos seu uicarios nostros legitime cognita, et Discussa.</p>
                </div>
                <div>
                    <head>Capitulum 22</head>
                    <p>Item uolumus et mandamus quod nullus cuiuscumque gradus et condicionis proferat testimonium Curie Seculari, tam ciuiliter quam Criminaliter sine licencia nostra seu uicariorum nostrorum.</p>
                </div>
                <div>
                    <head>Capitulum 23</head>
                    <p>Item quod nullus Sacerdos portet arma de Die neque de nocte, prohibita sub pena amissionis armorum et uncie unius Camere nostre et operi Ecclesie nostre applicande ac unius mensis pena carceris.</p>
                </div>
                <div>
                    <head>Capitulum 24</head>
                    <p>Item uolumus et mandamus quod nullus cuiscumque gradus etc. portet capillos longos, nec nutriat barbam seu comas, aut deferat barbam ad pizzum sub pena priuacionis beneficii sui, et unciarum trium Camere et operi Ecclesie nostre applicandarum.</p>
                </div>
                <div>
                    <head>Capitulum 25</head>
                    <p>Item quod ad minus infra XV dies unusquisque debeat portare coronam bene ornatam, et barbam, et chiricam rasam uel saltem cum forficibus bene aptatam sub pena priuacionis beneficii sui, et uncie unius operi Ecclesie nostre et Camere Soluende.</p>
                </div>
                <div>
                    <head>Capitulum 26</head>
                    <p>Item quod nullus Sacerdos ebdomadarius, Diaconus, uel Subdiaconus tam in Ecclesia nostra quam in tota Diocesi presumat ascendere ad altare pro Ebdomada eorum fienda nisi bene dispositi et confessi, ieiuno stomacho, officio completo, ac eciam cum clerica et barba rasis, et cum corona bene ordinata sub pena carceris unius mensis, et priuacionis beneficii et officii.</p>
                </div>
                <div>
                    <head>Capitulum 27</head>
                    <p>Item quod nullus presumat recipere possessionem alicuius beneficii, seu altaris a manibus Laicorum ius patronatus habentium, nisi instituatur et confirmetur a nobis uel forte ab aliquibus auctoritatem habentibus, alias si sit ausus in dicta Ecclesia uel altare celebrare Diuina eum uinculo excomunicacionis innodamus, et ad priuacionem aliorum beneficiorum procedemus, pro ut Iura Canonica mandant.</p>
                </div>
                <div>
                    <head>Capitulum 28</head>
                    <p>Item quod nullus cuiuscumque gradus et condicionis audeat fraudare Ecclesiam nostram Messanensem nec iura ad nostram mensam Archiepiscopalem pertinencia, nec tractare per se, nec per alium quod fraudetur in aliquo publice uel priuate immo si aliquid senciant super hoc debeant sub pena excomunicacionis infra terminum dierum trium, una Canonica monicione premissa pro trina,</p>
                    <p>nobis, uicariis nostris seu procuratoribus reuelare, alioquin excomunicacionis sentenciam ex nunc pro ut ex tunc, et ex tunc pro ut ex nunc innodamus.</p>
                </div>
                <div>
                    <head>Capitulum 29</head>
                    <p>Item quod sub pena excomunicacionis nullus audeat occupare iura ad dilectos in Christo fratres Canonicos nostros de iure pertinencia nec non ad dilectos nobis in Christo Sacerdotes et clericos dicte Ecclesie nostre.</p>
                </div>
                <div>
                    <head>Capitulum 30</head>
                    <p>Item quod nullus clericus cuiuscumque etc. presumat esse procurator Laicorum in Causis litigiosis.</p>
                </div>
                <div>
                    <head>Capitulum 31</head>
                    <p>Item quod nullus Clericus cuiuscumque etc. a minoribus quatuor ordinibus seorsum audeat intrare tabernam, lupanaria, nec ad ludos taxillorum ludere sub pena carceris unius mensis, et uncie unius soluende operi ecclesie nostre et Camere nostre pro qualibet uice qua deprehensus fuerit.</p>
                </div>
                <div>
                    <head>Capitulum 32</head>
                    <p>Item uolumus et mandamus quod unusquisque cuiuscumque etc. tam in Ecclesia nostra quam in Diocesi exerceat bene, legaliter et fideliter officium suum, non se interponendo in alieno sub pena excomunicacionis, et priuacionis prefati officii.</p>
                </div>
                <div>
                    <head>Capitulum 33</head>
                    <p>Item mandamus Decano Ecclesie nostre modo, et pena quibus supra ut exerceat officium suum.</p>
                    <p>Item Cantori [2] simili forma officium suum.</p>
                    <p>Item Archidiacono officium suum.</p>
                    <p>Item Canonicis [3] simili modo que ad eos spectant.</p>
                    <p>Item Archidiacono Trahinensi.</p>
                    <p>Item Succantori Ecclesie nostre.</p>
                    <p>Item Cappellano Ecclesie nostre.</p>
                    <p>Item Thesaurario.</p>
                    <p>Item Cappellano Ecclesie Sancti Nicolai episcopatus.</p>
                    <p>Item Uiuanderis Ecclesie [4] nostre et Sancti Nicolai.</p>
                    <p>Item Clericis Cappelle nostre Messanensis Ecclesie.</p>
                    <p>Item Determinatori.</p>
                    <p>Item Magistro scolarum.</p>
                    <p>Item Prothopape Grecorum Messanensis.</p>
                    <p>Item omnibus aliis Archipresbiteris et Prothopapis nostre Diocesis Messanensis.</p>
                </div>
                <div>
                    <head>Capitulum 34</head>
                    <p>Item mandamus omnibus presbiteris, et clericis [5] Canonicis Ecclesie nostre [5] exeptuatis [7] quod debeant sub pena excomunicacionis et uncie unius operi Ecclesie et Camere nostre soluende tam in Ciuitate Messanensi, quam in tota [8] Diocesi esse obedientes et reuerenciam exhibentes prenominatis officialibus in iis, que de iure sunt, et que sunt absignata per consuetudinem et statuta tam Ecclesie nostre Cathedralis quam aliarum Ecclesiarum nostre Diocesis.</p>
                </div>
                <div>
                    <head>Capitulum 35</head>
                    <p>Item quod nullus Canonicorum sub pena excomunicacionis et priuacionis officii et beneficii intromittat se in iis que ad Clerum Ecclesie spectant, nec e conuerso Presbiteri et clerici in iis que de iure spectant ad dictos Canonicos fratres et consocios nostros.</p>
                </div>
                <div>
                    <head>Capitulum 36</head>
                    <p>Item quod tam in ciuitate Messane quam in tota Diocesi nostra nullus audeat sub pena priuacionis beneficii possidere beneficia Ecclesiastica absque concessione priuilegiorum, et ad hoc quod excusaciones non habeant de gracia speciali concedimus Canonicis, presbiteris , et Clericis Ecclesie nostre nec non in Messana, et in aliis locis et ecclesiis ipsius Ciuitatis moram trahentibus spacii xv dierum et aliis Archipresbiteris, Prothopapis, presbiteris, et clericis beneficiatis in nostra Diocesi et in eius Ecclesiis moram trahentibus termini spacium mensis unius, et ne aliquis uelamen sibi excusacionis assumat, uolumus et mandamus omnibus Archipresbiteris in nostra Synodo existentibus, ut accipiant omnium supra et infrascriptorum Capitulorum copiam ad hoc quod audientes audiant et intelligentes intelligant.</p>
                </div>
                <div>
                    <head>Capitulum 37</head>
                    <p>Item uolumus et mandamus quod unusquisque Beneficiatus Ecclesie nostre moram trahens extra Ecclesiam nostram sub pena priuacionis beneficii sui residenciam faciat in Ecclesia nostra ad minus per xv dies eciam sub pena priuata uisitet Ecclesiam nostram in die uocabuli.</p>
                </div>
                <div>
                    <head>Capitulum 38</head>
                    <p>Item omnis cuiuscumque gradus etc. condicionis altaria intus Ecclesiam nostram possidens saltem in iis seruire debeat bis in Ebdomada per se uel alium causa racionabili mandante, sub pena priuacionis dictorum altarium.</p>
                </div>
                <div>
                    <head>Capitulum 39</head>
                    <p>Item simili modo ordinamus de iis, qui altaria possident in tota Diocesi.</p>
                </div>
                <div>
                    <head>Capitulum 40</head>
                    <p>Item uolumus et mandamus quod unusquisque beneficiatus tam in beneficiis quam in altaribus interesse debeat Ecclesie nostre officiis Diuinis, uidelicet Diebus Dominicis et festiuis et precipue diebus maioribus duplicibus et minoribus Duplicibus et in primis Uesperis diei Dominice Missa, et Secundis Uesperis.</p>
                </div>
                <div>
                    <head>Capitulum 41</head>
                    <p>Item uolumus et mandamus quod omnis Sacerdos tam in Ciuitate Messane, quam eius Diocesi curam habens animarum residenciam faciat in ea sub pena priuacionis dicti beneficii pro ut Iura Canonica mandant nisi eum detinuerit tamquam dispensatum.</p>
                </div>
                <div>
                    <head>Capitulum 42</head>
                    <p>Item uolumus et mandamus quod sub pena Canonicatus et prebende omnibus Canonicis nostris prebendatis secundum iura Canonica, consuetudines, et statuta [9] necesse sit seruire? in Ecclesia, et si [10] quis propter indigenciam et paupertatem substituere nequit, eum eo dispensamus dummodo quod personaliter seruiat.</p>
                </div>
                <div>
                    <head>Capitulum 43</head>
                    <p>Item uolumus et mandamus quod de Legatis Ecclesie nostre tantum nulla alia mensione facta in testamentis uel donacionibus reseruetur nobis porcio, pro ut Iura Canonica uolunt, et hoc intelligatur tam in Missis quam in Ceteris Legatis.</p>
                </div>
                <div>
                    <head>Capitulum 44</head>
                    <p>Item uolumus et mandamus, quod nullus officialis Bidandarius uel Uidandarius sine officio in Ecclesia nostra, nec presbiteri, et Clerici in Diocesi nostra in Ecclesiis eorum si (1) per consuetudinem obligantur, deficiant Diuinis officiis Diurnis pariterque Nocturnis, et quod non egrediantur de choro usque ad illud dictum; officiales super hoc serio positi; fidelium anime etc. sub pena priuacionis officii beneficii, seu Bibande.</p>
                </div>
                <div>
                    <head>Capitulum 45</head>
                    <p>Item quod diebus in quibus in Ecclesia nostra seu aliis Ecclesiis nostre Diocesis fit sermo, nullus sub pena priuacionis officii, et beneficii audeat egredi de sermone nisi finitis sermone et officio.</p>
                </div>
                <div>
                    <head>Capitulum 46</head>
                    <p>Item quod nullus cuiuscumque etc. ambulet de nocte post Castellanam cum armis uel sine armis, et si casu necessitatis imminet, ambulet cum lumine; quia scriptum est, qui ambulat in luce neminem offendit, sub pena de nocte Carceris Sancti Iuliani, et Carceris nostri de die. Similiter intelligatur de presbiteris, et clericis nostre Diocesis Messanensis.</p>
                </div>
                <div>
                    <head>Capitulum 47</head>
                    <p>Item uolumus et mandamus quod si quis nouit et scit aliquam ecclesiasticam personam nostre iurisdicionis diabolico spiritu instigatam aliqua sacra pignorare uel pignorasse quod sub pena excomunicacionis, et priuacionis officii, et beneficii nobis seu uicariis nostris debeat [11] reuelare post trium dierum spacium una Canonica monicione pro trina.</p>
                </div>
                <div>
                    <head>Capitulum 48</head>
                    <p>Item quod pignorans dicta sacra, uel ea [12] recipientes maxime clerici, in prima noticia sint damnati in pena unciarum duarum Camere nostre, et operi Ecclesie soluendarum, in secunda si conuicti fuerint pena carceris mensium duorum, et in Tercia sint priuati officiis et beneficiis, et a communione clericorum.</p>
                </div>
                <div>
                    <head>Capitulum 49</head>
                    <p>Item uolumus et mandamus, quod nullus Episcopus, Archimandrita, Abbas, Prior, Archipresbiter et Prothopapa nostre Diocesis, et intra Diocesim deficiat sub pena Episcopus, et Archimandrita unciarum quinquaginta, Abbas et Prior unciarum uiginti, Archipresbiter et Prothopapa unciarum decem ueniendi in Synodo nostra fiendi quolibet anno in Ecclesia nostra eciam, et in uocabulo Ecclesie nostre pro ut Iura Canonica, et consuetudines dictant.</p>
                </div>
                <div>
                    <head>Capitulum 50</head>
                    <p>Item mandamus omnibus et singulis Prothopapis, et Presbiteris Grecis in Ciuitate, et Diocesi nostra constitutis, quod in Azzimis celebrent, et non in pane sub pena excomunicacionis, et priuacionis officii, et beneficii et unciarum duarum applicandarum ut supra.</p>
                </div>
                <div>
                    <head>Capitulum 51</head>
                    <p>Item uolumus et mandamus quod nullus presbiter, clericus, uel laicus nostre iurisdiccionis sub pena carceris , et priuacionis officii et beneficii presumat accedere ad iudicium seculare ad iusticiam petendam.</p>
                </div>
                <div>
                    <head>Capitulum 52</head>
                    <p>Item mandamus omnibus et singulis presbiteris et clericis uniuscumque gradus aut condiccionis existant, quod debeant flectere genua cum pronunciatur hoc uerbum : Et homo factus est, sub pena tarenorum quinque soluendorum ut supra.</p>
                </div>
                <div>
                    <head>Capitulum 53</head>
                    <p>Item uolumus et mandamus quod nullus presbiter cuiuscumque status, gradus et condicionis existat, audiens confessiones quascumque utriusque sexus personarum presumat absoluere quemcunque seu quamcunque de casibus nobis reueruatis sine speciali licencia nostra uel uicariorum nostrorum sub pena excomunicacionis et priuacionis officiis et beneficii.</p>
                    <p>Hec statuta, et ordinaciones edicte et promulgate sunt in Sinodo Messane celebrata anno Domini MCCCLXXXXII in festo Assumpcionis Beate Marie XV die Mensis Augusti XV Indiccionis Pontificatus Sanctissimi in Christo Patris, e Domini nostri Domini Bonifacii Diuina prouidencia Pape VIIII.</p>
                    <p>Anno Tercio.</p>
                </div>
                <div>
                    <head>Footnotes</head>
                    <p>[1] (reuelare) in parentheses</p>
                    <p>[2] (2) was here in parentheses</p>
                    <p>[3] (3) was here in parentheses</p>
                    <p>[4] (4) was here in parentheses</p>
                    <p>[5] (Canonicis Ecclesie nostre [5] exeptuatis) in parentheses</p>
                    <p>[6] It was excptuatis in the manuscript, but this did not seem right</p>
                    <p>[7] [quod] in brackets</p>
                    <p>[8] Diecesi in edicion</p>
                    <p>[9] (necesse sit seruire ?) in parentheses</p>
                    <p>[10] (quis) in parentheses</p>
                    <p>[11] (2) was here in parentheses</p>
                    <p>[12] (3) was here in parentheses</p>
                </div>
            </div>
        </body>
    </text>
</root>
