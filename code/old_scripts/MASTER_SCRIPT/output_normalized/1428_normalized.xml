<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Rouen</title>
                <recordID>1428</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1342-12-14</origDate>
                <dateNotes/>
                <origPlace>Rouen</origPlace>
                <diocese>Rouen</diocese>
                <province>Rouen</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1428</p>
                <p>Year: 1342</p>
                <p>Month: 12</p>
                <p>Day: 14</p>
                <p>Circa: None</p>
                <p>DatingNotes: None</p>
                <p>Place: Rouen</p>
                <p>Diocese: Rouen</p>
                <p>Province: Rouen</p>
                <p>CountryModern: France</p>
                <p>Latitude: 49.443889</p>
                <p>Longitude: 1.103333</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: Aymery Gu√©naud</p>
                <p>IssuingAuthorityAlt: None</p>
                <p>RegnalStart: 1339</p>
                <p>RegnalEnd: 1343</p>
                <p>Delegated: Yes</p>
                <p>ClassificationNotes: Delegated to Jean, Bp of Avranches (due to ill health)</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Mansi 25, cols 1269-72</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: Single statute survives</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>GUillelmus miseracione diuina episcopus Baiocensis, dilectis nobis in Christo filii capitulo ecclesie nostre Baiocensis, salutem in Domino.</p>
                    <p>Cum in concilio prouinciali nuper in capella archiepiscopali Rothomagensi, gracia Spiritus sancti preuia, celebrato, statutum nouum editum fuerit sub hac forma.</p>
                    <p>Quoniam secundum canonicas sancciones pro reformandis moribus, et excessibus corrigendis concilia prouincialia sint a singulis metropolitanis cum suis suffraganeis celebranda, idcirco nos I. miseracione diuina Abrincensis episcopus, vi specialis commissi uices gerentes reuerendi patris, ac domini domini Ai. Dei gracia Rothomagensis archiepiscopi absentis, et nomine nostro, et G. Sagiensis, ac G. Lexouiensis personaliter, nec non et G. Baiocensis, R. Ebroicensis, ac G. Costantiensis episcopi per procuratores ad hoc idoneos constituti in prouinciali concilio, in capella archiepiscopali Rothomagensi insimul congregati, et inibi sacrum concilium prouinciale celebrantes, uocatis eciam ad dictum concilium abbatibus, prioribus conuentualibus, et capitulis tam cathedralium, quam aliarum collegiatarum, ac conuentibus secularium et regularium ecclesiarum et monasteriorum prouincie Rothomagensis, et per se uel per procuratores presentibus in concilio memorato pro corrigendis excessibus, presertim in personis ecclesiasticis perpetrandis, et moribus, quantum in nobis est, reformandis, salua semper in omnibus apostolice sedis auctoritate, post multas deliberaciones prehabitas, prefato approbante concilio, consensu unanimi statuimus infrascripta.</p>
                    <p>Quoniam multis grassantibus uitiis [1] opus est exemplo, ut pena unius metus sit multorum, et meta presumcionis existat.</p>
                    <p>Et quia experiencia docuit in Rothomagensi prouincia fuisse et esse quamplures sue salutis immemores et oblitos, ac nomen Domini recipientes in uanum, qui perhorrenda inhumanitate, detestandaque seuicia, nonnullas personas eciam ecclesiasticas diffidarunt, et earum uite pararunt insidias, domosque ipsarum inuaserunt, necnon et ipsas personas ecclesiasticas impediuerunt, et eisdem impedimentum prestiterunt, et eciam procurauerunt, quominus pacifice, libere et secure ad ecclesias et alia loca incedere possent, et a suis exire domibus, pro libito uoluntatis, eisdemque quamplurimas irrogarunt iniurias, ac ipsas fuerunt hostiliter insecuti, et in futurum peiora contingere uerisimiliter formidantur, nisi celeriter occurratur.</p>
                    <p>Quapropter nos uolentes tot et tantis consimilibus excessibus ac malis exemplis et animarum periculis obuiare, sacro approbante concilio, prouida deliberacione statuimus, quod si quis in prouincia Rothomagensi de cetero aliquam personam ecclesiasticam, cuiuscumque status aut ordinis existat, diffidauerit, uel parauerit insidias, quamuis mors, uulneracio uel percussio secuta non fuerit, uel domos ipsas inuaserit, uel eam impediuerit indebite, aut eidem impedimentum dederit, uel procurauerit, quominus libere, pacifice et secure ad ecclesias et alia loca incedere ualeat, et a suis exire domibus pro libito uoluntatis, aut alias ipsos fuerit hostiliter insecutus, uel premissa, aut aliquid premissorum fieri mandauerit, uel nomine suo facta rata habuerit, aut facienti auxilium, consilium aut fauorem impenderit, seu facientes uel mandantes scienter receptauerit; ipso facto sentenciam excommunicacionis incurrat, a qua absolui ualeat a diocesano loci, quo dictum facinus fuerit perpetratum et non ab alio, preterquam in mortis articulo, nisi super hoc a dicto diocesano mandatum habeat speciale, satisfacto tamen primitus diffidato, seu insidiato, arbitrio diocesani loci, in quo premissa, aut aliquid premissorum fuerit perpetratum, et tam diffidator, quam alii quiuis supradicti sic excommunicati, quamdiu in sua perdurauerint contumacia, singulis Dominicis diebus et festiuis, pulsatis campanis et candelis accensis, per omnes illius diocesis ecclesias, in quo premissa uel aliquod premissorum fuerit perpetratum, necnon ciuitates dioceseon uicinarum ad mandatum diocesani excommunicati publice nuntientur.</p>
                    <p>Penas uero supradictas extendi uolumus ad eos, qui diffidaciones iam factas, uel aliquod premissorum de cetero prosequentur.</p>
                    <p>Et ne quis pretextu ignorantie a pena huiusmodi statuti se ualeat excusare, statuimus et ordinamus, quatenus presens statutum in singulis synodis et decanorum calendis, ac eciam in parochialibus ecclesiis ad minus ter annis singulis publicetur.</p>
                    <p>Eiusdem auctoritate concilii uobis districte precipiendo mandamus, quatenus dictum statutum in nostra Baiocensi ecclesia predicta, palam, publice et solemniter, ad hoc facto silencio, publicari curetis et mandetis per omnes ecclesias uobis, capitulo, seu singularibus dignitatibus aut prebendis subiectas modo simili publicari, iuxta dicti statuti continenciam et tenorem, ita quod non possitis aut debeatis de inobediencia aut negligencia reprehendi.</p>
                    <p>Datum sub sigillo nostro anno Domini MCCXLII. die XIV. mensis Decembris.</p>
                </div>
                <div>
                    <head>Footnotes</head>
                    <p>[1] &quot;uitiis&quot; printed in round brackets.</p>
                </div>
            </div>
        </body>
    </text>
</root>
