<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Angers</title>
                <recordID>0837</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1312</origDate>
                <dateNotes/>
                <origPlace>Angers</origPlace>
                <diocese>Angers</diocese>
                <province>Tours</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 837</p>
                <p>Year: 1312</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: Saint Luke</p>
                <p>Place: Angers</p>
                <p>Diocese: Angers</p>
                <p>Province: Tours</p>
                <p>CountryModern: France</p>
                <p>Latitude: 47.473612</p>
                <p>Longitude: -0.554167</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Guillaume le Maire</p>
                <p>IssuingAuthorityAlt: Guillermus Major</p>
                <p>RegnalStart: 1291</p>
                <p>RegnalEnd: 1317</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Avril, Statuts, III, 222-33</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Idem Guillermus in synodo sancti Luce anno Domini MMo CCCmo XIIo.</p>
                </div>
                <div>
                    <head>Capitulum 1</head>
                    <p>De clericis fornicatoribus.</p>
                    <p>Quia Spiritu sancto inspirati locuti sunt sancti Dei homines, qui ordinantes Ecclesiam Dei bono odore usque ad consummacionem uite, in primitiuis temporibus in sacrosanctis conciliis conuenientes, ad instruccionem fidei orthodoxe et stabilimentum Ecclesie sacros canones ediderunt, inter que quatuor principalia, uidelicet Nicenum, Constantinopolitanum, Ephesinum et Calcedonense, quasi quatuor flumina de fonte paradisi uoluptatis emanancia, ortum nouelle nascentis Ecclesie militantis, predicacione pariterque sanguinis effusione sanctorum Apostolorum consitum et plantatum, fluentis doctrinarum uberrimis irrigancia prodierunt, de quibus dicit beatus Gregorius: Sicut sancti euangelii quatuor libros, sic quatuor concilia suscipere et uenerari me fateor, et sequitur infra: Hec tota deuocione complector, integerrima approbacione custodio, quia in hoc uelut in quadrato lapide sancte fidei structura consurgit, atque cuiuslibet uite et accionis norma consistit.</p>
                    <p>Dicta quoque quatuor concilia precipit serenissimus imperator Iustinianus tanquam quatuor euangelia firmiter obseruari.</p>
                    <p>Deinde uero post predicta quatuor principalia concilia generalia, alia concilia generalia ac decreta summorum pontificum ad reformacionem Ecclesie et informacionem uite humane maxime clericalis, pro uarietate temporum et factorum seu rerum exigencia, instinctu Spiritus sancti diuinitus eadem successerunt.</p>
                    <p>Que quidem dicta sanctorum Patrum et statuta conciliorum, maxime principalium quatuor, decretaque summorum pontificum, si ad integrum seruarentur ad sancte matris Ecclesie et fidei orthodoxe stabilimentum, instruccionem morum, repressionem criminum, propagacionem uirtutum procul dubio sufficere uiderentur, nec opus esset onerosa nouorum multitudine statutorum humeros premere subditorum, cum multitudo onerosa nihil habere dignoscatur honesti.</p>
                    <p>Uerum, quia multa de predictis statutis conciliorum et decretis summorum pontificum, tam propter negligenciam prelatorum quam propter abusum subditorum et corrupcionem, in dissuetudinem abierunt, et alias nullomodo seruantur, sed petulancia et insolencia animorum indomitorum et maxime clericorum, temere corrumpuntur et dampnabiliter uiolantur.</p>
                    <p>Idcirco eadem sancta statuta memorare [1], renouare et in lucem reducere esset perutile toti mundo et panes similagineos sanctorum antiquorum Patrum mensis apponere filiorum pociusquam siliquas porcorum et panes furfureos modernorum.</p>
                    <p>Unde ex statutis dictorum conciliorum et decretis summorum pontificum, ad edificacionem nostram et plebium subditarum, hic aliqua inferius annectuntur, que uolumus et precipimus in nostra diocesi a nostris subditis obseruari, saluo moderamine a nobis, si et quando uisum fuerit, adhibendo.</p>
                    <p>Ex concilio Maguntino: Inhibendum est ut nullus sacerdos feminas, de quibus suspicio potest esse, retineat, sed nec illas quas canones concedunt, matrem, amitam sororemque, quia instigante diabolo eciam in illis scelus perpetratum esse reperitur, aut eciam in pedisecis earum, quod intelligimus ubi dicte mulieres sunt suspecte.</p>
                    <p>Item, ex dicto Eugenii pape: Si quis sacerdotum, id est presbiter, diaconus, subdiaconus, de quacumque femina crimine fornicacionis suspectus, post primam, secundam et terciam monicionem inueniatur fabulari uel conuersari aliquomodo cum ea, excommunicacioni subdatur, femina uero canonice iudicetur.</p>
                    <p>Et istas moniciones fieri precipimus per singulos archidiaconos, archipresbiteros et decanos in archidiaconatibus, archipresbiteratibus et decanatibus eorumdem.</p>
                    <p>Item, in Gangrensi concilio legimus: Presbiter, si fornicacionem commiserit quamquam secundum canones Apostolorum deponi debeat, tamen iuxta auctoritatem beati Siluestri, si in suo vicio non perdurauerit, sed sponte confessus adiecerit ut resurgat, decem annis in hunc modum peniteat, tribus quidem mensibus a ceteris remotus pane et aqua a uespera in uesperam utatur, diebus autem dominicis et precipuis festis modico uino et pisculis atque leguminibus recreetur, sine carne et sagimine [2], ouis et caseo, sacco indutus humi inhereat, die ac nocte iugiter omnipotentis Dei misericordiam imploret.</p>
                    <p>Finitis tribus mensibus continuis de carcere exeat, tamen in publicum non procedat, ne grex fidelis in eo scandalum paciatur, nec enim debet sacerdos publice penitere sicut laicus.</p>
                    <p>Postea aliquantulum, resumptis uiribus unum annum in pane et aqua expleat, exceptis dominicis diebus et precipuis festiuitatibus in quibus uino et sagimine [3], ouis et caseo, iuxta canonicam mensuram, uti poterit.</p>
                    <p>Finito primo anno et dimidio, corporis et sanguinis Domini, ne indurescat, particeps fiat et ad pacem ueniat, psalmos cum fratribus in choro ultimus canat, ad cornu altaris non accedat.</p>
                    <p>Deinde uero usque ad complecionem septimi anni omni quidem tempore, exceptis paschalibus diebus, tres legitimas ferias, unaquaque ebdomada in pane et aqua ieiunet.</p>
                    <p>Expleto septimi anni circulo, si fratres apud quos penituerit, eius congruam penitenciam laudauerint, episcopus in pristinum honorem, iuxta Calixti pape auctoritatem, poterit reuocare.</p>
                    <p>Sane sciendum est quod secundam feriam unum denarium, si opus est, pauperibus erogando redimere poterit.</p>
                    <p>Finitis autem septem annis, deinde usque ad finem septimi anni sextam feriam, nulla interueniente redempcione, obseruet in pane et aqua.</p>
                    <p>Eadem quoque sentencia erit sacerdoti de omnibus peccatis et criminibus que in deposicionem ducunt.</p>
                    <p>Neque hoc cuilicet uideatur onerosum, si sacerdos post lapsum, digne, ut supra dictum est, penitens ad honores pristinos redeat.</p>
                    <p>Item Celestinus: Si quis sacerdos cum filia spirituali fornicatus fuerit, sciat se graue adulterium commisisse.</p>
                    <p>Idcirco femina, si laica est, omnia derelinquat et res suas pauperibus tradat, et conuersa in monasterio usque ad mortem Deo seruiat.</p>
                    <p>Item: Non debet episcopus aut presbiter commisceri cum mulieribus, que eis sua fuerint confesse peccata.</p>
                    <p>Si forte, quod absit, hoc contigerit, sic peniteat quomodo de filia spirituali, episcopus quindecim annis, presbiter duodecim, et deponatur, tamen si in consciencia populi deuenerit.</p>
                    <p>Item, Nicholaus papa omnibus presbiteris et episcopis: Nullus missam audiat presbiteri, quem scit concubinam indubitanter habere aut introductam mulierem, unde eciam ipsa synodus hoc capitulum sub excommunicacione statuit.</p>
                    <p>Item, ex concilio Ilerdensi: Presbiter, si a plebe sibi commissa mala opinione infamatus fuerit et episcopus legitimis testibus approbare non potuerit, suspendatur usque ad satisfaccionem condignam, ne populus fidelium in eo scandalum paciatur.</p>
                    <p>Digna uero satisfaccio est, sicut a maioribus constitutum esse docetur, quando siue secundum canones, siue secundum arbtrium episcopi, septem sibi collegas adiungat et iuret in sancto euangelio coram populo quod sibi crimen illatum seu propositum non perpetrauit, et hac satisfaccione purgatus secure deinceps suum officium exsequatur.</p>
                    <p>Item beatus Gregorius omnibus episcopis: Si qui sint presbiteri, diaconi uel subdiaconi, qui in crimine fornicacionis iaceant, interdicimus eis, ex parte Dei omnipotentis et sancti Petri auctoritate, ecclesie introitum usque dum peniteant et emendent.</p>
                    <p>Si qui uero in peccato suo perseuerare maluerint, nullus uestrum presumat audire officium, quia benediccio eorum uertitur in malediccionem et oracio in peccatum, dicente Domino per prophetam: Maledicam, inquit, benediccionibus uestris.</p>
                    <p>Qui uero huic saluberrimo statuto obedire noluerint, idolatrie peccatum incurrent, Samuele teste et beato Gregorio instruente: Peccatum ariolandi est non obedire, et scelus idolatrie nolle acquiescere.</p>
                    <p>Peccatum igitur paganitatis incurrit quisquis, dum christianum se esse asserit, Sedi apostolice obedire contempnit.</p>
                    <p>Item Bonifacius VIII: Is cui ecclesie est interdictus ingressus, cum sibi per consequens censeatur in ipsa diuinorum celebracio interdicta [4] irregularis efficitur, si contra interdictum huiusmodi diuinis in ea se ingerat in suo agens officio sicut prius: talis quoque si hoc interdicto durante decedat, non debet in ecclesia uel cimiterio ecclesiastico, nisi penituerit, sepeliri.</p>
                    <p>Cum igitur ex predictis appareat euidenter presbiteros, diaconos et subdiaconos fornicatores notorios, quoad se et quoad alios, iure fore suspensos, et eis ingressum ecclesie et per consequens eciam ipsam diuinorum celebracionem interdictam, adeo quod si tali interdicto durante in ea diuinis officiis se ingesserint, agentes in suo officio sicut prius, notam irregularitatis incurrant et nos, omnes et singulos presbiteros et diaconos et subdiaconos nostrarum ciuitatis et diocesis macula notorie fornicacionis infectos, suspensos quoad se et quoad alios, auctoritate canonis, tenore presencium publice nunciamus et eisdem ingressum fore ecclesie interdictum, inhibentes subditis nostris ne missas talium, si qui sint in nostris predictis ciuitate et diocesi, au dire presumant, seu ipsorum corpora hoc interdicto durante dum decesserint, in ecclesia uel cimiterio ecclesiastico, nisi penituerint, sepelire.</p>
                    <p>Item legatur et renouetur statutum iuris Intuitur sepelire.</p>
                    <p>Item legatur et renouetur statutum Iuris remedia et subsequenter quod sequitur adiungatur.</p>
                </div>
                <div>
                    <head>Capitulum 2</head>
                    <p>Ut quilibet sacerdos habeat statuta synodalia et secum deferat ad synodum et ostendat archipresbitero uel decano et qualiter procedatur contra inobedientem.</p>
                    <p>Cum igitur, sicut pro certo didicimus, nonnulli curatorum ipsorum statuti superius lecti temerarii transgressores, dicta statuta synodalia nondum adhuc habeant, et si qui habeant illa, tamen iuxta preceptum nostrum ad synodos nostras secum afferre, ac suis archipresbiteris et decanis hucusque neglexerint exhibere, adhuc ad eorum conuincendam maliciam omnibus et singulis curatis nostrarum ciuitatis et diocesis, iterata precepcione, iniungimus, et in uirtute obediencie precipimus, quatenus quilibet ipsorum infra synodum Pentecostes proxime uenturam dicta statuta synodalia habeat et secum ad dictam diem seu synodum afferat ac exhibeat suo archipresbitero uel decano, predictis archipresbiteris et decanis sub eadem districcione mandantes, quatenus antequam de synodo predicta recedant, nomina curatorum sibi subditorum, qui in premissis defecerint, nobis non differant intimare, scituri quod contra transgressores huius, tanquam contra inobedientes et periuros, quatenus de iure poterimus, sine remissione qualibet, parati cum Apostolo omnem inobedienciam ulcisci, procedemus, cum nobis ascriberemus ad culpam in hoc casu relaxare uindictam.</p>
                </div>
                <div>
                    <head>Footnotes</head>
                    <p>[1] Originalli [memorare].</p>
                    <p>[2] Originalli [sagimine].</p>
                    <p>[3] Originalli [sagimine].</p>
                    <p>[4] Originalli [interdicta].</p>
                </div>
            </div>
        </body>
    </text>
</root>
