<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Avignon</title>
                <recordID>0154</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1365-10-15</origDate>
                <dateNotes/>
                <origPlace>Avignon</origPlace>
                <diocese>Avignon</diocese>
                <province>Aix-en-Provence</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 154</p>
                <p>Year: 1365</p>
                <p>Month: 10</p>
                <p>Day: 15</p>
                <p>Circa: None</p>
                <p>DatingNotes: None</p>
                <p>Place: Avignon</p>
                <p>Diocese: Avignon</p>
                <p>Province: Aix-en-Provence</p>
                <p>CountryModern: France</p>
                <p>Latitude: 43.95</p>
                <p>Longitude: 4.817</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Anglic de Grimoard</p>
                <p>IssuingAuthorityAlt: Anglicus Grimoard</p>
                <p>RegnalStart: 1362</p>
                <p>RegnalEnd: 1366</p>
                <p>Delegated: Yes</p>
                <p>ClassificationNotes: issued by vicar</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Martene, Thes, IV, cols. 571-74</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>ORdinatur, precipitur et mandatur per dominos uicarios reuerendi in Christo Patris et Domini nostri, domini Auenionensis episcopi infra scripta fieri et seruari per omnes et singulos priores, uicarios et curatos et ceteros beneficiatores ciuitatis et diocesis Auenionensis, et primo quod omnes et singuli priores et rectores, et uicarii in eorum ecclesiis curatis residenciam personalem facere debeant sub pena unius marche argenti, et ulterius sub pena amissionis fructuum ecclesie sue illius anni, quo residenciam non facerent, nisi super hoc licenciam a dicto domino episcopo habuerint specialem.</p>
                </div>
                <div>
                    <head>Capitulum 2</head>
                    <p>Item.</p>
                    <p>Et sub eadem pena arendare, seu ad firmam tradere prouentus ecclesiarum suarum non audeant sine licencia supra dicta.</p>
                </div>
                <div>
                    <head>Capitulum 3</head>
                    <p>Item, quod secundum modum hactenus obseruatum quilibet rector et uicarius capellanum suum curatum et ecclesiasticum sufficienter in cantando, et legendo et in diuinis administrando honeste seruientes habeant et teneant, et quod non ad alterius lingue quam Occitane, et quod quilibet uestrum dictum predictum suum curatum infra octo dies proximos ab ista in antea [1] uenturos presentare habeat dominis uicario seu officiali, aut eorum locum tenentibus, et hoc sub pena decem solidorum monete currentis in usus pauperum erogandorum.</p>
                </div>
                <div>
                    <head>Capitulum 4</head>
                    <p>Item, quod singuli priores uicarii hospitalitatem teneant, ac religiosos declinantes in aliorum ecclesias, uerbum Dei populo predicaturos recipiant, atque eisdem in uictu prouideant illa die.</p>
                </div>
                <div>
                    <head>Capitulum 5</head>
                    <p>Item, quod eciam portare debeant singuli priores, et uicarii, et presbyteri, et eciam clerici dum in ecclesia uacabunt diuino officio, et cum per uillam incedent pro deffunctorum corpora defferendo aut pro administrando ecclesiastica sacramenta populo, superlicia longa et lata et cum manicis latis et longis sub eadem pena.</p>
                </div>
                <div>
                    <head>Capitulum 6</head>
                    <p>Item, quod singuli priores, uicarii, curati omnes parochianos suos etatis debite existentes, et iustam excusacionem non habentes, monere debeant singulis diebus dominicis, et eciam illis denunciare ex parte dominorum uicarii et officialis, quod in quolibet die dominico, diebus festiuis, solemnitatibus, et aliis quibus cessare debent et abstinere ab operibus temporalibus, ueniant quilibet ad ecclesiam suam parochialem, et ibi esse et conuenire debeant in missa maiori personaliter, saltem unus aut duo de principalioribus cuiusque officii, et infra ipsam deuote stare, et de illa exire non habeant, donec ipsa missa maior fuerit completa: et hoc sub pena unius libre cere pro qualibet uice, quoad contrarium fecerint, applicande ad seruitium missarum eiusdem ecclesie, et in aliis piis operibus iuxta uoluntatem dicti domini episcopi, seu eius officialis.</p>
                    <p>Et quod quilibet prior, seu uicarius et capellanus, curatus parochianos huiusmodi non uenientes et non stantes, ut predicitur, infra ecclesias suas diebus predictis scribat nominatim et expresse; et deinde cum eos scripserint, in fine cuiuslibet mensis referre ac portare seu portari facere in scriptis per certum nuncium habeant domino officiali predicto seu procurati fiscali, ut contra eosdem procedi possit iusticia mediante.</p>
                    <p>Eciam quod nullus dictorum parochianorum, quamdiu ipsa missa maior dicetur, sit ausus stare in uicis, plateis, cimeteriis, ac in aliis locis publicis extra ecclesiam, sub pena supradicta simili.</p>
                </div>
                <div>
                    <head>Capitulum 7</head>
                    <p>Item, quod quilibet rector seu uicarius habeat, et habere debeat semel quolibet mense, aliquem religiosum uirum, potestatem habentem uerbum Dei predicandi, cui et eius socio teneantur et debeant prouidere in uictu et hospicio illa die, qua ibi predicabit populo uerbum Dei.</p>
                </div>
                <div>
                    <head>Capitulum 8</head>
                    <p>Item, quod omnes priores, uicarii, et capellani, curati reuelare et portare debeant infra mensem a tempore publicacionis huiusmodi dominis uicario et officiali predictis seu procuratori fiscali in scriptis in quadam schedula illa que in ecclesiis suis parochialibus defficiunt, siue sint libri, aut uestimenta sacerdotalia, siue alia quibus indigent ecclesie sue: ita quod super omnibus premissis prouideri possit, et remedium adhiberi, sub unius pena marche argenti applicande fabrice, et in aliis necessariis eiusdem ecclesie, sicut decet.</p>
                </div>
                <div>
                    <head>Capitulum 9</head>
                    <p>Item, mandatur uobis omnibus et singulis, quod omnes parochianos uestros coniugatos moneatis attente, ut de nocte infantes paruulos suos dormire in lecto simul cum ipsis non faciant; ne parentibus ipsis dormientibus, aliquod periculum contingat, quod absit, eosdem paruulos opprimendo, seu alias suffocando: sed ipsos infantes in cunabulis suis, siue bressis, maxime sic caute teneant et mature.</p>
                </div>
                <div>
                    <head>Capitulum 10</head>
                    <p>Item, de mandato dominorum meorum uicarii et officialis arrestantur, et ponuntur ad manum curie domini nostri Auenionensis episcopi omnes fructus, reditus, et prouentus omnium capellaniarum simplicium in ciuitate et diocesi predictis consistentium, in quibus quidem capellaniis capellani instituti non resident, nec deseruiunt eisdem, ut tenentur: et hoc denuncietis populo uestro, ut nullus ipsorum eis respondeat in aliquo, sub pena excommunicacionis predicta.</p>
                </div>
                <div>
                    <head>Capitulum 11</head>
                    <p>Item, mandatur uobis omnibus prioribus, uicariis, capellanis, curatis, et ceteris beneficiatis in ciuitate et diocesi Auenionensi, quod non recedatis, donec primo comparueretis coram dominis uicario et locum tenenti domini officialis, et procuratore fiscali, statim immediate post prandium in curia episcopi Auenionensis.</p>
                </div>
                <div>
                    <head>Capitulum 12</head>
                    <p>Item, statura infra scripta fuerunt facta anno isto Natiuitatis Domini M. CCC. LXV. in prouiniali concilio celebrato in ciuitate Aptensi in mense Iunii proxime preterito, uidelicet per dominos archiepiscopos Arelatensem, Ebredunensem et Aquensem, et eorum episcopos suffraganeos, qui fuerunt simul in numero uiginti duo prelati, ad honorem Dei omnipotentis et totius curie superioris, ac in fauorem et profectum omnium fidelium animarum.</p>
                    <p>Et idcirco ea cum ad ecclesias uestras redieritis populo uestro multoties publicetis uulgariter, et eos ex parte Domini nostri Auenionensis episcopi moneatis attente, ut tot et tam bonas indulgiencias pro Dei honore et profectu animarum suarum, maxime dum tempus habent, uelint et diligenter promoueri studeant.</p>
                </div>
                <div>
                    <head>Capitulum 13</head>
                    <p>Sunt eciam certa alia sexdecim statuta super quibus consuletur dominus noster papa.</p>
                    <p>Pro deffensione et conseruacione iurisdiccionis et libertatis ecclesiastice, quicumque clauarius et sigillifer curie episcopalis Auenionensis debet multum notare et reali execucioni cordialiter demandare hoc presens infra scriptum statutum, quod eciam superius alibi cum aliis huius presentis libri statutis insertum est, ut ecce.</p>
                </div>
                <div>
                    <head>Capitulum 14</head>
                    <p>Contra dominos et officiales temporales, et alios tam clericos, quam laicos, prouinciarum Arelatensis, Aquensis, et Ebredunensis, et ipsorum omnium diocesum, seu animo indurato excommunicacionis sentenciam sustinentes in concilio prouinciali celebrato anno Natiuitatis Domini M. CCC. XXVI. die XVIII. mensis Iunii, indiccione IX. pontificatus sanctissimi in Christo patris et Domini nostri domini Iohannis diuina prouidencia pape XXII. anno x. in monasterio sancti Rufi extra muros Auenionis per reuerendos in Christo patres et dominos Dei gracia GASBERTUM Arelatensem, IACOBUM Aquensem, et BERTRANDUM Ebredunensem archiepiscopos, et eorum suffraganeos seu ipsorum uicarios et procuratores talis constitucio inter alias fuit edita, uidelicet ista que sequitur in hec uerba ut ecce.</p>
                    <p>Item, cum nonnulli claues sancte matris ecclesie contemnentes, sentenciam excommunicacionis animo sustineant indurato: statuimus, ut quicumque huiusmodi sentenciam per nostras curias promulgatam, per duos menses, postquam nouerint in se prolatam, eam duxerit pertinaci spiritu sustinendam, non curans modo debito absolucionis beneficium petere ab eisdem, uel ab ea curia per quam fuerit excommunicis uinculo innodatus, requiratur per eamdem curiam dominus temporalis aut ipsius baiulus loci ubi talis excommunicatus noscitur commorari: et moneatur attente, ut infra certum terminum competentem, ab ipsa curia prefigendum, suum subditum sic excommunicatum compellat omnino satisfacere de eo, pro quo excommunicacionis sentencia in eum fuerit promulgata, et absolucionis beneficium postulare.</p>
                    <p>Si uero diotus baiulus siue iudex hoc non curauerit efficaciter adimplere in ipsum per eamdem curiam excommunicacionis sentencia proferatur.</p>
                    <p>Et deinde si adhuc dictum suum subditum cogere contemserit; locus ille, donec ipsum compulerit, interdicto ecclesiastico supponatur.</p>
                    <p>Ceterum, ut iidem excommunicati, qui diuino non ducuntur amore, citius ad gremium ecclesie reuertantur, et ut saltem temporalis metu pene ad id propensius inclinentur; statuimus, ut laici quinque, clerici uero decem, et presbyteri quindecim solidos bonorum Uiennensium pro quolibet mense, quo in excommunicacione predicta permanserint antequam absolucionis beneficium eisdem impendatur, soluere teneantur, nisi propter paupertatem uel aliam racionabilem causam memorata curia misericordius agere uoluerit cum eisdem predictis penis, in ornamentis ecclesie, cuius parochiani fuerint, seu in eleemosinis, uel alios pios usus ad diocesani arbitrium conuertendis.</p>
                    <p>Infra scripta statuta fuerunt lata et publicata in ecclesia Auenionensi in synodo anno Natiuitatis Domini M. CCC. LXVI. immediate post sermonem, et appellacionem omnium beneficiatorum, et aliorum clericorum, et denunciacionem festorum mobilium per modum qui sequitur, et ut immediate infra est descriptum.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
