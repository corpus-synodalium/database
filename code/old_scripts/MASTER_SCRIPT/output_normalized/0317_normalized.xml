<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Beziers</title>
                <recordID>0317</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1299-10-29</origDate>
                <dateNotes/>
                <origPlace>Béziers</origPlace>
                <diocese>Béziers</diocese>
                <province>Narbonne</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 317</p>
                <p>Year: 1299</p>
                <p>Month: 10</p>
                <p>Day: 29</p>
                <p>Circa: None</p>
                <p>DatingNotes: None</p>
                <p>Place: Béziers</p>
                <p>Diocese: Béziers</p>
                <p>Province: Narbonne</p>
                <p>CountryModern: France</p>
                <p>Latitude: 43.347615</p>
                <p>Longitude: 3.218991</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Martene, Thes, IV, 225-228</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>NOs EGIDIUS miseracione diuina sancte Narbonensis ecclesie archiepiscopus in nostro prouinciali concilio constitutus, presentibus uenerabilibus fratribus suffraganeis nostris, Tolose, Carcassone, et Uticensi absentibus duntaxat exceptis, procuratoribus tamen seu eorum uicariis pro episcopis comparentibus, multis eciam abbatibus et prioribus conuentualibus, nec non procuratoribus cathedralium ecclesiarum nostre prouincie existentibus in concilio memorato, predecessorum nostrorum uestigiis inherentes, sacro approbante concilio, duximus statuendum, quod quotiens aliquis suffraganeorum nostrorum et suorum officialium aliquem subditum suum auctoritate ordinaria excommunicatum per suam diocesim per mensem fecerit nunciari, ad requisicionem prefati suffraganei, dictus excommunicatus, ut citius ueniat ad emendam, per totam Narbonensem prouinciam excommunicatus publice nuntietur, et per alios suffraganeos nostros in earum ciuitatibus et diocesibus uel eorum officiales nunciari mandetur.</p>
                </div>
                <div>
                    <head>Capitulum 2</head>
                    <p>Ad hoc, eodem approbante concilio, statutum per bone memorie dominum P. immediatum predecessorem nostrum in quodam suo prouinciali concilio, de clericis, qui carnifices, pelliparii, sutores, sotularium curaterii seu aluderii, siue fabri communiter publici ac manifesti existunt, uel alia mechanica uiliora communiter et publice exercere noscuntur, auctoritate presentis concilii innouamus ac precipimus firmiter obseruari.</p>
                </div>
                <div>
                    <head>Capitulum 3</head>
                    <p>Quoniam in prouincialibus conciliis specialiter est tractandum super his que obseruanciam respiciunt fidei ortodoxe; nostraque et fratrum nostrorum sollicitudo circa hoc propensius inuigilare tenetur: cum ad noticiam nostram uenerit per confessiones quorumdam receptatorum et fautorum hereticorum recenter in iudicio factas, hereticos perfectos, qui uulgariter uestiti dicuntur, et qui credentes fideliter articulos fidei christiane peruertere moliuntur, ac se faciunt adorari, Narbonensem prouinciam olim huiusmodi morbo pestifero presertim in quibusdam suis partibus grauiter sauciatam, licet multis uigiliis et laboribus ab huiusmodi pestilencia ut a pluribus dicebatur, purgatam, subintrasse de nouo, seminasse, in pluribusque eiusdem prouincie partibus mala femina suorum dogmatum peruersorum pullulare: uolentes his grauibus periculis obuiare, sacri approbacione concilii, ordinamus quod quilibet suffraganeorum nostrorum in suis ciuitatibus et diocesibus, per se et officiales suos et personas alias, si opus fuerit, ad hoc specialiter statuendas, et nos pariter in ciuitate et diocesi propriis, inquiramus sapienter et caute contra fautores et receptatores personarum pestiferarum huiusmodi: cum sine receptatore diu latere non possint, et nihilominus contra prefatos omnes, et alios quoscumque hereticos, diligentius inquirentes, et contra prefatos omnes in omnibus obseruantes que civilia et canonica iura, presertim constituciones per dominum nostrum Dominum B. diuina prouidencia summum pontificem promulgare satagerunt.</p>
                    <p>Precipimus iniungi singulis archipresbyteris, et ecclesiarum rectoribus nostre prouincie, et aliis de quibus singulis diocesanis in eorum diocesibus uidebitur expedire, quod omnem diligenciam, quam poterunt, solerter adhibeant in premissis, et suspectas sibi personas de fide, fautoria, uel receptacione, predictis suis diocesanis uicariis uel eorum officialibus deferre secreto quam citius poterunt non omittant.</p>
                    <p>Qui in his sic se habeant diligenter, quod pro negligencia uel defectu argui nequeant uel puniri.</p>
                </div>
                <div>
                    <head>Capitulum 4</head>
                    <p>Cum per experienciam sepius sit expertum, quod sub specie boni in ecclesia Dei mala subintrant interdum, nec sine causa prohibuerunt sancti patres uarietatem ordinum, uel habituum religiosis deputandorum, qui non sunt per sedem apostolicam approbati, ad nostramque noticiam sit delatum, quod ad suggestionem quorumdam, inter quos nonnulli fuerint qui dicebantur plurimi litterati, quorum aliqui fore noscebantur de religione laudabili, non immerito inter religiones ceteras approbata, ponentium os in coelum, et manus ad uota extendentium, predicantium multis finem mundi instare, et iam adesse uel quasi tempora antichristi, nouosque penitentie modos et abstinencias uestiumque colores utriusque sexus personis suggerentium, et nihilominus uirginitatis ac castitatis uota recipientium a pluribus ex eisdem, ad hoc suis exhortacionibus prius tractis, que uota a pluribus uiolata fuisse noscuntur: quam plures utriusque sexus ad noue supersticionis cultum pertracti fuerunt, Beguini seu Beguine uulgariter appellati, qui conuentualia prohibita facientes, et frequentes de nocte officium predicacionis uerbi Dei temere usurparunt, in suam excusacionem fictitie pretendentes, quod non predicant, sed loquuntur de Deo, se inuicem consolantes, et quasdam nouas obseruancias custodire conantur, a communi ritu ceterorumque fidelium discrepantes, e quibus nonnulla scandala sunt suborta, et non modica pericula huic prouincie, quam hereticos olim publice frequentasse est certum, nec dubium est, licet clam adhuc ab aliquibus frequentari imminere noscuntur.</p>
                    <p>Sacro igitur approbante concilio, prohibemus cultum supersticionis prefate, quatenus est sacris canonibus inimicus, ulterius obseruari: nihilominus statuentes per singulos diocesanos nostre prouincie illum, ut premittitur, prohiberi, et tam per ipsos quam eorum officiales contra personas sibi subiectas, uel alias contra quas id iure permittente possent facere, solerter inquiri, si quid in premissis commissum fuerit contra fidem, et canonicas sancciones.</p>
                    <p>Quod si repertum fuerit, illud auctoritate presentis concilii precipimus districtius debita castigacione puniri.</p>
                </div>
                <div>
                    <head>Capitulum 5</head>
                    <p>Cum parum proficeret iura condi, nisi condita firmiter seruarentur: constituciones sanctissimi patris domini nostri B. diuina prouidente clemencia summi pontificis, presertim illam per quam statuit moniales includi, nec non illam constitucionem, eciam Clementinam, que precepit perpetuos uicarios in ecclesiis certis presertim religiosorum institui, ab ipso Domino innouatam; insuper constitucionem eiusdem Domini, statuentem de omnibus apostolis et euangelistis et quatuor doctoribus principalibus sancte ecclesie festum duplex anno quolibet celebrari, et omnes alias per ipsum editas in sexto libro decretalium contentas, precipimus firmiter obseruari.</p>
                </div>
                <div>
                    <head>Capitulum 6</head>
                    <p>Item iuxta dicti domini nostri ordinacionis preceptum, statuimus quod de beato LUDOUICO in eiusdem festo, quod in crastino beati Bartholomei apostoli per dictum Dominum nostrum preceptum est annis singulis celebrari, in omnibus ecclesiis Narbonensis prouincie sicut de confessore cantetur: et quod in ecclesiis cathedralibus, et collegiatis, monasteriis, et prioratibus conuentualibus celebretur de eo annis singulis duplex festum, nisi impediti ex causa dicta die dictum festum celebrare non possent proximiori qua possent, quo casu die dictum festum celebrare, ut premittitur, teneantur.</p>
                </div>
                <div>
                    <head>Capitulum 7</head>
                    <p>Adiicientes quod causa in predictis cathedralibus et collegiatis ecclesiis, monasteriis, et prioratibus, ac ceteris ecclesiis totius nostre prouincie, de quolibet sancto et sancta patrono alicuius cathedralis ecclesie dicte prouincie, festum ad minus nouem leccionum annis singulis celebretur.</p>
                </div>
                <div>
                    <head>Capitulum 8</head>
                    <p>Predicta autem statuta nostra omnia, et insuper omnes predictas constituciones dicti domini nostri, que penales existunt, et constituciones ipsius superius expressatas, et specialiter constituciones editas per eumdem super facto heretice prauitatis, et contra uilipendentes sentenciam excommunicacionis, et eam certo tempore sustinentes, precipimus in singulis synodis, et nihilominus per singulos rectores in suis ecclesiis nostre Narbonensis prouincie publicari, et eas ab omnibus firmiter obseruari.</p>
                </div>
                <div>
                    <head>Explicit</head>
                    <p>Actum et datum in predicto concilio Biterris tercio cal. nouembris anno domini M. CC. LXXXXIX.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
