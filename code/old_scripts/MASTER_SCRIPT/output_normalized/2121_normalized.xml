<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Meaux</title>
                <recordID>2121</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1246</origDate>
                <dateNotes/>
                <origPlace>Meaux</origPlace>
                <diocese>Meaux</diocese>
                <province>Sens</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Legatine</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 2121</p>
                <p>Year: 1246</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Meaux</p>
                <p>Diocese: Meaux</p>
                <p>Province: Sens</p>
                <p>CountryModern: France</p>
                <p>Latitude: 48.960278</p>
                <p>Longitude: 2.888333</p>
                <p>PlaceNotes: None</p>
                <p>Classification: Legatine</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Du Plessis, Histoire de l'Eglise de Meaux (1731), II, 477-78</p>
                <p>EditionOther: None</p>
                <p>SourceNotes: https://books.google.com/books?id=Gl9S_qgEcKgC</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>UENERABILI in Christo Patri Dei gracia episcopo et dilectis in Christo decanis et capitulo Meldensi Odo miseracione diuina Tusculanus episcopus apostolice sedis legatus salutem et sinceram in Domino caritatem.</p>
                    <p>Cum ad excolendam Uineam Domini Sabaoth inter alios operarios licet immeritos, is qui est super omnes operarios constitutus, nos decreuerit ordinandos, dignum est ut culture eius, prout scimus et possumus, diligentius intendamus.</p>
                    <p>Hinc est quod ad ecclesiam Meldensem uestram uisitacionis gracia descendentes, quedam licet pauca eradicare et alia plantare decreuimus, ut in omnibus decor ecclesiasticus reformetur.</p>
                </div>
                <div>
                    <head>Capitulum 1</head>
                    <p>In primis igitur quia hactenus in dubium uertebatur quis Clericorum chori curam haberet, eorum scilicet qui nec proprios habebant dominos, nec ecclesiastica beneficia possidebant, presenti ordinacione sancimus, ut tam Canonicorum quam aliorum Clericorum qui chorum frequentare noscuntur, illis dumtaxat exceptis, qui extra ecclesiam Cathedralem beneficium ecclesiasticum obtinent, Decanus curam habeat animarum: ita quod omnes ei confiteri annis singulis teneantur, uel illi cui super hoc licenciam dederit specialem, salua tamen iurisdiccione Cantoris, et eorum qui in dictos Clericos iurisdiccionem habere noscuntur.</p>
                </div>
                <div>
                    <head>Capitulum 2</head>
                    <p>Quia uero super loquela in choro ordinacionem per Capitulum nouimus esse factam, ut beneficium hore perderet, qui ita uocem in loquendo extolleret, ut de quarta sede posset audiri et intelligi, nisi forte de his que ad diuinum seruitium pertinere noscuntur: quamuis per aliquorum incuriam postea fuerit reuocata, nos eamdem ordinacionem idoneam reputantes, legacionis qua fungimur auctoritate decreuimus eam in perpetuum obseruandam, sub interminacione diuini iudicii obsecrantes, ne beneficium hore percipere audeat quicumque in hoc se manifeste cognouerit deliquisse.</p>
                </div>
                <div>
                    <head>Capitulum 3</head>
                    <p>Insuper quod de septem Canonicis Diaconis in Ecclesia ordinandis statutum fuit, et de tabula scribenda in diebus festiuis, prout antiquitus fuerat obseruatum, uolumus et precipimus in posterum obseruari.</p>
                </div>
                <div>
                    <head>Capitulum 4</head>
                    <p>Ut autem omnis occasio scandali et ridiculi ab Ecclesia abscindatur, uolumus et mandamus, ut festum Innocentium secundum modum et cultum aliarum festiuitatum que per anni circulum celebrantur, per omnia reducatur: ita quod nec pueri in choro serta portare audeant, nec stalla in choro superiora tenere, aut alia huiusmodi agere que non decent ecclesiasticam honestatem.</p>
                </div>
                <div>
                    <head>Capitulum 5</head>
                    <p>Iniungimus insuper, ut omnia mercimonia ab Ecclesia segregentur, nec aliquorum strepitus aut alius tumultus exerceatur in ea, seu aliud per quod diuinum officium ualeat impediri.</p>
                </div>
                <div>
                    <head>Capitulum 6</head>
                    <p>Quia uero nonnulli quamuis diuinis horis non plene interfuerint, stipendia tamen hore debita percipere non formidant, intrantes et egredientes, in animarum suarum periculum Dominum irridentes, districtius inhibemus, ne aliquis de choro presumat egredi officio non completo, nisi necessitas urgeat aut aliqua utilitas id exposcat.</p>
                    <p>Qui uero mandati huius transgressor fuerit, sciat se ex nostra constitucione beneficio illius hore priuatum.</p>
                    <p>Quod si scienter in contemtum huius nostre constitucionis idem beneficium presumserit usurpare, ipso facto si per magistrum Petrum de Bollanciaco Meldensem Canonicum Presbyterum, uel eius successorem in Prebenda, cum idem P. Canonicus esse desierit, neglexerit emendare, sentenciam suspensionis incurrat.</p>
                    <p>De qua tamen transgressione et contemtu, si postmodum resipuerit, per manum supradicti Petri uel eius successoris iniuncta sibi salutari penitencia absoluatur.</p>
                    <p>Hec autem in Ecclesia uestra ad presens ordinauimus, ad aliorum ordinacionem cum uacare poterimus processuri si necesse fuerit et uiderimus expedire.</p>
                </div>
                <div>
                    <head>Explicit</head>
                    <p>Datum Meldis quarto decimo Kal. Martii anno Domini MCCXLV.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
