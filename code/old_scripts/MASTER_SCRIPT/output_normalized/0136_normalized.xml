<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Auch</title>
                <recordID>0136</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1305-02</origDate>
                <dateNotes/>
                <origPlace>Auch</origPlace>
                <diocese>Auch</diocese>
                <province>Auch</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 136</p>
                <p>Year: 1305</p>
                <p>Month: 2</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Auch</p>
                <p>Diocese: Auch</p>
                <p>Province: Auch</p>
                <p>CountryModern: France</p>
                <p>Latitude: 43.6465</p>
                <p>Longitude: 0.5855</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Duffour, Livre Rouge, 57-66</p>
                <p>EditionOther: None</p>
                <p>SourceNotes: http://books.google.com/books?id=mstTAAAAYAAJ</p>
                <p>TranscriptionNotes: None</p>
                <p>BaseText: ['GoogleBooks', 'WebDownload']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>Modus absoluendi excommunicatos.</p>
                    <p>Precipimus quod si sacerdos aliquem in mortis articulo a sentencia excommunicacionis, suspensionis uel interdicti, quibus tenebatur canonice, absoluerit, et de dicta infirmitate conualuerit absolutus, quam citius commode poterit, ad illum qui eum prius excommunicauerat remittatur cum litteris absoluentis, ut secundum Deum ab eodem recipiat consilium salutare; quod si facere recusauerit, denuncietur prout excommunicatus publice sicut prius, et quod absoluens teneatur infra xv dies sub pena x solid. tholosan loci ordinario applicanda denunciare superiori nomina absoluti, fideiussorum, et pignora que occasione receperit supra dicta.</p>
                </div>
                <div>
                    <head>Capitulum 2</head>
                    <p>Punicio excommunicatorum.</p>
                    <p>Quicumque in excommunicacione extiterit per annum animo indurato, preter mulctam consuetam talibus impositam pro tam euidenti contemptu clauium ecclesie, c solid. monete currentis ordinariis locorum soluere compellantur.</p>
                    <p>Et nichilominus superiores eorum, domini temporales, ut eos cogant redire ad sinum matris ecclesie per iuris remedia et, si opus fuerit, per locorum ordinarios censura ecclesiastica compellantur.</p>
                </div>
                <div>
                    <head>Capitulum 3</head>
                    <p>Excommunicati non permittantur in ecclesia.</p>
                    <p>Obseruari precipimus ne clerici seculares, uel religiosi quicumque quantumcumque exempti, in locis interdictis ab homine uel a iure conceditur, celebrent uel faciant celebrari diuina, uel excommunicatos uel interdictos publice admittant ad diuina, uel ad ecclesiasticam sepulturam.</p>
                    <p>Qui uero contra predicta presumpserint, preter alias penas a iure statutas ingressum ecclesie nouerint interdictum donec de premissis satisfecerint competenter.</p>
                    <p>Si autem interdicto durante, se diuinis immiscuerint, sicut prius, irregulares efficiuntur, nec interdicto durante, si decesserint, debent in cimiterio uel ecclesia, nisi penituerint, sepeliri.</p>
                    <p>Ut autem huiusmodi periculum euitetur, excommunicatorum nomina inscribi precipimus et cum statuto huiusmodi in singulis parrochialibus ecclesiis diebus dominicis publicari.</p>
                </div>
                <div>
                    <head>Capitulum 4</head>
                    <p>Deuitare excommunicatos.</p>
                    <p>Quia uis ecclesiastice discipline contempnitur eo quod excommunicati artius non uitantur, et quod agitur a prelatis facilius trahitur a subditis in exemplum, dicti concilii approbacione statuimus quod prelati excommunicatos publice ad manus osculum non admittant, et eciam quod ab ipsis prelatis uitentur, comedendo et bibendo, tam in dando eisdem excommunicatis quam in recipiendo ab ipsis, nisi predicti excommunicati ad dandum eisdem prelatis, racione procuracionis uel census, ad hoc teneantur et a dictis prelatis et aliis uitentur secundum mandata iudicum et secundum canonicas sanxiones, ut excommunicati, rubore perfusi, ad gremium sancte matris ecclesie libentius reuertantur.</p>
                </div>
                <div>
                    <head>Capitulum 5</head>
                    <p>Prosecucio in excommunicatos.</p>
                    <p>Cum utraque iurisdiccio ab uno et eodem processerit principio, spiritualis uidelicet et temporalis, euidenti necessitate urgente, statuimus quod domini temporales, iudices et eorum baiuli et eorum loca tenentes, ad requisicionem episcoporum uel officialium eorum excommunicatos ad petendum absolucionis beneficium et ad sinum sancte matris Ecclesie reuertendum per bonorum suorum capcionem, uendicionem distraccionem et per alia iuris remedia districte compellant, et nisi infra octo dies a dicte requisicionis tempore computandos, requisicionem huiusmodi cum effectu compleuerint uel se legitime excusauerint excommunicacionis sentenciam incurrant ipso facto.</p>
                    <p>Item quod excommunicati, postquam denunciati in ecclesiis publice fuerint, non immisceant se diuinis officiis nec ecclesias intrent quamdiu diuina officia celebrantuntur, et illi qui dictos excommunicatos in ecclesiis uiderint, dum diuina celebrabuntur officia, hos denunciare teneantur rectori ipsius ecclesie uel eius locum tenenti; et si dicti excommunicati requisiti de dictis ecclesiis exire contempserint, ordinarii arbitrio puniantur; et si in mortis articulo absoluti fuerint, nichilominus tamen careant ecclesiastica sepultura, donec ordinarii arbitrio de contemptu huiusmodi pro eis satisfactum fuerit competenter.</p>
                    <p>Rectores uero ipsarum ecclesiarum de talibus transgressoribus et eorum nominibus infra mensem suum ordinarium, per suas litteras certificare teneantur: quod si facere contempserint ad arbitrium sui ordinarii puniantur.</p>
                    <p>Item quod domini temporales et consules qui statuta et prohibiciones faciunt ne blada, uina, redditus ceteraque bona clericorum aut personarum ecclesiasticarum a suis locis, iurisdiccionibus et territoriis ad loca alia transferantur sint excommunicacionis sentencia ipso facto innodati: et nichilominus loca ubi talia facta statuta fuerint et prohibiciones huiusmodi attemptate sint eo ipso ecclesiastico supposita interdicto tamdiu donec predicta reuocauerint et de sic attemptatis dampnum pacis et ecclesie satisfactum fuerit competenter.</p>
                </div>
                <div>
                    <head>Capitulum 6</head>
                    <p>Excommunicati non absoluantur in articulo mortis nisi prius satisfecerint creditori.</p>
                    <p>Item excommunicati non absoluantur in articulo mortis nisi, satisfacto primitus creditori ad cuius instanciam erant excommunicati uel alia data idonea caucione, ponant bona sua in manu ecclesie et petant misericordiam; alias si rector fecerit contrarium teneatur satisfacere creditori et de iniuria emendam facere ad arbitrium sui ordinarii.</p>
                </div>
                <div>
                    <head>Capitulum 7</head>
                    <p>Decretalis pape Clementis V [1].</p>
                    <p>Cum secundum statuta canonica ultimo deputandis supplicio negari non debeat penitentie sacramentum, abusum dampnabilem in quibusdam partibus contra hoc introductum aboliri omnino uolentes, iusticiarios omnes et dominos temporales, ut ab huius desistant abusu, hortamur [2] in Domino et obsecramus per misericordiam Ihesu Christi: locorum nichilominus ordinariis iniungendo ut eos ad hoc, cum primum commode poterunt, diligenter monere et si necesse fuerit ecclesiastica censura compellere non amittant.</p>
                </div>
                <div>
                    <head>Capitulum 8</head>
                    <p>De coniugio.</p>
                    <p>In coniugio quoque semel benedicitur quis, sed non secundo: extra de secundis nuptiis.</p>
                    <p>Uir aut mulier ad bigamiam transiens non debet a presbytero benedici quia, cum alia uice benedicti sint, eorum benediccio iterari non debet.</p>
                    <p>Presbyter iterans talem benediccionem debet suspendi ab officio et beneficio, extra de secundis nuptiis, capellani similiter.</p>
                    <p>Et penitencia similiter sollempnis nec debet iterari, licet priuata penitencia iteretur quociens homo peccat: Ambrosius sicut unum est babtismum, ita una est penitencia: rubrica eadem, de Penitentiis.</p>
                </div>
                <div>
                    <head>Capitulum 9</head>
                    <p>De causis matrimonialibus et criminalibus.</p>
                    <p>Item fuit facta constitucio de nouo in dicto concilio quod de cetero cause criminales nec matrimoniales non committantur nisi discretis personis et iurisperitis, uni clerico et uni notario.</p>
                </div>
                <div>
                    <head>Capitulum 10</head>
                    <p>De clandestina desponsacione.</p>
                    <p>Quia de clandestinis exponsalibus seu matrimoniis quedam consueuerunt infamie scandala hactenus prouenire, statuimus ut nulli de cetero, cuiuscumque condicionis existant, sponsalia uel matrimonia contrahere audeant, maxime in gradu prohibito, nec aliqua alia sacramenta ecclesiastica recipere sine suorum presbyterorum licencia et consensu.</p>
                    <p>Nec presbyter aliquis alibi ea quam in propria parrochia eisdem nisi in necessitate audeat ministrare.</p>
                    <p>Contrarium facientes rectores ecclesiarum uel eorum loca tenentes et persone religiose, cuiuscumque condicionis existant, ab ingressu ecclesie per unum mensem ipso facto nouerint se suspensos.</p>
                    <p>Parrochiani uero, preterquam penas a iure statutas, arbitrio ordinarii puniantur; nec parrochialis sacerdos clandestinis intersit; imo cum sciuerit, ea incontinenti prohibeat sub pena superius annotata.</p>
                    <p>Item quod aliqui non contrahant matrimonia seu sponsalia in gradu prohibito scienter, nec procurent ea contrahi.</p>
                    <p>Alioquin tam contrahentes quam procurantes eo ipso sint excommunicacionis uinculo innodati.</p>
                </div>
                <div>
                    <head>Capitulum 11</head>
                    <p>De iudeis et leprosis.</p>
                    <p>De iudeis quorum perfidia plerumque simplices Christianos decipit fraudulenter et maliciose secum pertrahit in errorem, statuimus ut non in ciuitatibus, castris aut aliis locis insignibus habitare presumant, et ibidem ad partem a fidelibus segregati.</p>
                    <p>Nec nouas audeant erigere sinagogas, nec in suis domibus pro seruicio uel alias habere permittantur mancipia Christiana.</p>
                    <p>Nec in die parasceue ostia uel fenestras apertas habeant, set clausa teneant tota die.</p>
                    <p>Item leprosi sequestrati maneant a sanis fidelibus Christianis.</p>
                    <p>Nec tabernas intrent, nec ecclesias, nec mercatum, nec macellum.</p>
                    <p>Neque portent pannos uirgatos, neque coloratos pillos, neque comas, neque cum sanis sepeliantur.</p>
                    <p>Et tam Iudei quam ipsi signa patencia defferant ut ab aliis discernantur, et premissa de Iudeis domini locorum temporales faciant obseruare et si necesse fuerit ab ordinariis arceantur.</p>
                    <p>Item ne leprosi teneantur respondere nisi coram ordinarium diocesanum uel officialem.</p>
                </div>
                <div>
                    <head>Capitulum 12</head>
                    <p>De sortilegiis.</p>
                    <p>Quia in uolatu et garritu auium, in spatulis uel ossibus animalium, in uerbis seu responsis fatuis quorumdam qui uulgariter diuini et diuine uocantur quamplures nostre prouincie futura exquirere asseruntur in eorum preiudicium animarum, cum solius Dei sit proprium scire futura, et timendum sit ne per assiduitatem in idololatriam elabantur, statuimus omnes tales utriusque sexus necnon omnes et singulos sortilegos, diuinatores, demones inuocantes, auguriis abutentes, diuinos et diuinas, et in premissis dantes consilium, auxilium uel fauorem, singulis diebus dominicis, in ecclesiis parrochialibus, excommunicatos publice nunciare et per ordinarios canonice locorum mulctari; nec in confessionibus, nisi in mortis articulo, a predictis absoluantur, nisi per predictos ordinarios uel eorum licencia speciali.</p>
                    <p>Rectores autem ecclesiarum, si in premissis negligentes fuerint uel remissi, eorumdem ordinariorum arbitrio puniantur.</p>
                </div>
                <div>
                    <head>Capitulum 13</head>
                    <p>De penitentiis.</p>
                    <p>Obseruare precipimus quod omnis parrochianus utriusque sexus fidelis, semel in anno teneatur omnia peccata sua rectori proprio uel locum tenenti fideliter confiteri et iuiunctam sibi penitenciam propriis uiribus studeat adimplere, suscipiens reuerenter, ad minus in Pascha, Heucharistie sacramentum, nisi de proprii consilio sacerdotis, ex causa, a percepcione ipsius duxerit abstinendum.</p>
                    <p>Alieno autem sacerdoti confiteri non audeat nisi in mortis articulo, uel nisi in sua parrochia deliquerit, uel a proprio sacerdote petita licencia et obtenta.</p>
                    <p>Si autem predicta non obseruauerit, in uita ab ingressu ecclesie arceatur, et in morte christiana careat sepultura.</p>
                    <p>Et statutum huiusmodi, singulis annis, in synodis precipimus publicari ne quicumque per ignoranciam se ualeat excusare.</p>
                    <p>Ordinarii autem in suis diocesibus aliquibus idoneis committant uices suas qui super casibus episcopalibus absoluere ualeant penitentes.</p>
                </div>
                <div>
                    <head>Capitulum 14</head>
                    <p>De reconciliacione ecclesiarum.</p>
                    <p>Ad dictum concilium delatum extitit quod in quibusdam partibus prouincie auxitane, quedam temeritas seu presumpcio inoleuit quod in ecclesiis sanguine uel semine uiolatis quidam religiosi et simplices sacerdotes ipsas ecclesias reconciliare presumunt et in ecclesiis sic reconciliatis celebrare diuina; et cum reconciliacio ecclesiarum sit solis episcopis et eorum superioribus reseruata, fuit in dicto concilio institutum quod quomodocumque ecclesias uiolari contigerit in auxitana prouincia, quod per episcopos tantum reconcilientur.</p>
                    <p>Et si aliquis episcopo inferior ipsas reconciliare presumpserit  excommunicacionis incurrat sentenciam ipso facto et qui scienter celebrauerit in ecclesia sic reconciliata eadem sentencia sit ligatus.</p>
                </div>
                <div>
                    <head>Capitulum 15</head>
                    <p>De substitutis penitenciariis.</p>
                    <p>Cum natura humana propter sui fragilitatem prona sit ad grauia, terribilia committenda, quorum eciam remissio est solis episcopis reseruata et ipsi episcopi super premissis cotidie addiri non possint, nec eciam sic delinquentes possunt frequenter audire, statuimus quod quibibet episcopus prouincie auxitane in casibus sibi reseruatis tot confessores discretos sibi instituat quot secundum statum sue ciuitatis et diocesis necessarios nouerit, quibus super ipsis committat plenariam potestatem.</p>
                </div>
                <div>
                    <head>Capitulum 16</head>
                    <p>Publicacio predictarum constitucionum.</p>
                    <p>Publicate fuerunt he constituciones in prouinciali concilio Aux. celebrato die martis ante festum cathedre sancti Petri anno Dni Mo CCCo IIIIo.</p>
                    <p>Et ibidem in eodem concilio recitando idem dominus archiepiscopus confirmauit, ratifficauit et approbauit omnes constituciones per eumdem et eiusdem predecessores editas in quibuscumque conciliis prouincie auxitane.</p>
                    <p>Presentibus et circumstantibus ibi Conuenarum, Lectorensi, Baionensi et Conseranensi episcopis et procuratoribus aliorum suffraganeorum prouincie auxitane, necnon procuratoribus ecclesiarum cathedralium et collegiatarum et quampluribus abbatibus, prioribus et subditis aliis dicte prouincie auxitanensis.</p>
                </div>
                <div>
                    <head>Footnotes</head>
                    <p>[1] Originalli C[lementis].</p>
                    <p>[2] Originalli [h]ortamur.</p>
                </div>
            </div>
        </body>
    </text>
</root>
