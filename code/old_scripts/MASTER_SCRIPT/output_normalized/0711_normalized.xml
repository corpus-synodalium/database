<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Cologne</title>
                <recordID>0711</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1322</origDate>
                <dateNotes/>
                <origPlace>Cologne</origPlace>
                <diocese>Cologne</diocese>
                <province>Cologne</province>
                <country>Germany</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 711</p>
                <p>Year: 1322</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Cologne</p>
                <p>Diocese: Cologne</p>
                <p>Province: Cologne</p>
                <p>CountryModern: Germany</p>
                <p>Latitude: 50.94257</p>
                <p>Longitude: 6.958976</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Heinrich von Virneburg</p>
                <p>IssuingAuthorityAlt: None</p>
                <p>RegnalStart: 1304</p>
                <p>RegnalEnd: 1332</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Meersseman, Akten, 235-248</p>
                <p>EditionOther: None</p>
                <p>SourceNotes: MS used by Meersseman is incomplete; breaks off after c. 31, whereas 1266 statutes continue on to c. 45</p>
                <p>TranscriptionNotes: None</p>
                <p>BaseText: ['Library Scan', 'Hard Copy Scan']</p>
                <p>OCR: None</p>
                <p>Transcription: Reviewed </p>
                <p>GeneralNotes: reissue of 1266 statutes, apparently</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Henricus, Dei gracia sancte Coloniensis ecclesie archiepiscopus, sacri imperii per Italiam archicancellarius, sacro presente prouinciali concilio, ad perpetuam rei memoriam.</p>
                    <p>Rei publice curam gerentes illud affectanter in corde gerimus, ut nostris subiectis pacem quietam et tranquillum statum preparemus ac nunc nouorum edicione, nunc antiquorum extensione decretorum libertatem et immunitatem ecclesiasticam conseruemus ac insurgentium contra ipsam conatus et appetitus noxius eciam penarum adieccionibus refrenemus.</p>
                    <p>Sane iam dudum felicis recordacionis dominus Engilbertus Coloniensis archiepiscopus, predecessor inclitus, ad manutenendam et defendendam libertatem et immunitatem ecclesiarum ac ecclesiasticarum personarum ac eorum qui in sortem Domini sunt uocati, quamplura ultra prouisiones tam iuris canonici quam ciuilis statuta synodalia non tam salubria et utilia quam necessaria promulgauit, eaque penarum adieccionibus, sicut exstitit expediens, uallauit prouide et consulte, que de concilio et consensu nostri capituli Coloniensis ac uenerabilium dominorum Godefridi Osnaburgensis et Godefridi Mindensis ac procuratorum uenerabilium patrum dominorum Adulphi Leodiensis et Ludouici Monasteriensis ecclesiarum episcoporum, nostrorum suffraganeorum, et procuratorum ecclesie Traiectensis, ipsa Traiectensi sede uacante, in presenti nostro concilio prouinciali congregatorum, saluis predictorum suffraganeorum nostrorum statutis sinodalibus, si que habent, eis et eorum ecclesiis, monasteriis et piis locis ecclesiasticisque personis plenius prouidentibus, quibus per presentes preiudicare non intendimus, sed ea in suo robore uolumus permanere, auctoritate presentium duximus approbanda, innouanda et auctorisanda ac ad totam nostram prouinciam, ut uniformitas in ea inducatur, in omnibus suis forma, modo et tenoribus extendenda, ipsaque ad totam nostram prouinciam extendimus per presentes, decernentes ea ut prouincialia statuta et decreta amodo debere firmiter teneri et obseruari, quorum quidem statutorum tenor de uerbo ad uerbum dinoscitur esse talis:</p>
                </div>
                <div>
                    <head>Capitulum 1</head>
                    <p>Statuimus ut sacrilegi, qui suadente diabolo, Dei timore postposito, manus iniciunt in clericum, uel alias personas ecclesiasticas aut religiosas, temere uiolentas, et ex hoc incidunt in excommunicacionis sentenciam canonis iam prolati, per frequentem denunciacionem et communionis denegacionem reconciliacionis graciam querere et de offensa satisfacere compellantur.</p>
                    <p>Cum de inieccione huiusmodi constiterit per facti euidenciam uel publicam famam uel aliam fidem coram loci ordinario faciendam uel per iuramentum iniuriam passi, si fuerit persona honesta et fide digna, uel per testes, in loco, in quo sacrilegi domicilium habuerint et in quo sacrilegium committitur, si committens dominus loci fuerit, cessetur a diuinis et ipsi sacrilegi per omnes ecclesias conuentuales et parochiales et capellas ciuitatis Coloniensis uel aliarum ciuitatum, si iniuria in ciuitate committatur, singulis diebus dominicis et festiuis excommunicati publice nominatim, si eorum nomina sciri poterint, alioquin in genere nuntientur; si iniuria extra ciuitatem committatur, similiter denuncientur per omnes ecclesias conuentuales et parochiales et capellas decanatus illius uel eciam archidiaconatus in quo hoc contigit, ita tamen quod nichilominus ad denunciacionem eorundem pro ipso forefacto ubicumque commisso et intra ciuitatem et extra, ultra procedatur per loci ordinarium, prout hoc uisum fuerit expedire.</p>
                    <p>Si uero sacrilegi dicti per mensem huiusmodi denunciacionem sustinuerint, minime satisfacientes ex tunc singulis diebus dominicis et festiuis, campanis pulsatis, candelis extinctis, per ecclesias conuentuales, parochiales et capellas, ut dictum est, denuncientur excommunicati et ab omnibus artius euitandi, donec leso ac nobis et ecclesie satisfecerint competenter et euidenter, et auctoritate apostolica absolucionis beneficium consequantur.</p>
                    <p>Quod si per dimidium annum in excommunicacione perstiterint, huiusmodi denunciacionibus uilipensis, si laici nobiles fuerint huiusmodi sacrilegium committentes, terra et eorum districtus, si eos habuerint, ipso facto ecclesiastico sint suppositi interdicto, quod nullatenus relacsetur, nisi de commisso fuerit legitime satisfactum.</p>
                    <p>Si autem fuerint alii quam nobiles, terre domini, in quorum districtibus manent, ex tunc moneantur per loci ordinarium, ut dictos sacrilegos compellant per bonorum, que in suis habent districtibus, subtraccionem uel quemcumque alium modum, ut ipsi sacrilegi satisfaciant et absolucionis beneficium requirant; et si ipsi domini in hoc negligentes fuerint, ex tunc per loci ordinarium excommunicentur; quod si sustinuerint animo indurato usque ad annum, ex tunc terra eorum ecclesiastico sit supposita interdicto, saluis penis contra delinquentes huiusmodi et participantes constitutis, ad quas procedatur nichillominus, prout hoc uisum fuerit expedire.</p>
                </div>
                <div>
                    <head>Capitulum 2</head>
                    <p>Item contra incendiarios et effractores ecclesiarum et monasteriorum, cum ipso facto sint excommunicati, eodem modo procedi statuimus et mandamus, adicientes, ut si habuerint terram uel districtum, illa post menses tres a tempore perpetrati criminis ecclesiastico supposita sint interdicto.</p>
                    <p>Cum autem incendiarii aliarum rerum et bonorum ecclesiarum et monasteriorum sunt tamquam sacrilegi excommunicandi, statuimus ut tales moneantur nominatim, si eorum nomina sciri possint, alioquin in genere per loci ordinarium, in quo committi contingit huiusmodi forefactum, ut infra septem dies a die monicionis satisfaciant, alioquin idem ordinarius ex tunc sine dilacione ipsos excommunicet et excommunicatos denunciet et faciat denunciari in locis, ubi uisum fuerit expedire, ita quod nisi infra quindenam a tempore excommunicacionis et denunciacionis satisfecerint, ex tunc singulis diebus dominicis et festiuis campanis pulsatis, candelis extinctis, per omnes ecclesias conuentuales, parochiales et capellas ciuitatis, si committi in ciuitate contingit, uel decanatus uel archidiaconatus istius loci, excommunicati nuncientur publice, sicut de incendiariis ecclesiarum est expressum.</p>
                </div>
                <div>
                    <head>Capitulum 3</head>
                    <p>Item statuimus de hiis, qui uiolant ecclesiarum immunitates seu dotes, ut uiolatores huiusmodi, uidelicet qui hominem de immunitate seu dote extraxerint uel aliquam rem abstulerint uel modo alio eam presumserint uiolare, quos nos tamquam sacrilegos in hiis scriptis excommunicamus, simili modo quo diximus de incendiariis bonorum ecclesiarum, excommunicati publice nuncientur.</p>
                    <p>Et si plures fuerint, uel iudex secularis sit, qui huiusmodi uiolenciam fecerit, locus, in quo talis domicilium habuerit, sit ipso facto interdictus, et in loco, ubi immunitas lesa est, cessetur a diuinis.</p>
                </div>
                <div>
                    <head>Capitulum 4</head>
                    <p>Item ad reprimendam inportunam presumcionem raptorum, predonum, inuasorum bonorum et rerum ecclesiarum, monasteriorum et ecclesiasticarum personarum statuimus, ut quilibet locus seu parochia nostre ciuitatis uel prouincie, ad quem uel ad quam ipsi raptores, predones, inuasores peruenerint, seu preda, spolium uel rapina deducta fuerit, uel ubi prede ipsius emptor fuerit, ipso facto sit ecclesiastico suppositus interdicto, quamdiu ibi fuerit, cessetur penitus a diuinis, et si per triduum ibi steterint, licet ex tunc recesserint uel ad alia loca se transtulerint, uel preda seu spolium alias deductum fuerit, nichilominus parochia seu locus in quo triduo manserint, uel ubi preda consumpta fuerit, maneat per duos menses interdictus, nisi medio tempore fuerit satisfactum.</p>
                    <p>Item predones, raptores, inuasores huiusmodi et eorum receptores necnon predarum emptores per ordinarios moneantur nominatim, si eorum nomina sciri poterint, alioquin in genere, ut infra triduum post monicionem ipsam predam, spolium uel rapinam restituant et condigne satisfaciant, alioquin tamquam sacrilegi sentenciam excommunicacionis, quam nunc ferimus in hiis scriptis, ex tunc incurrant ipso facto, et excommunicati per locorum ordinarios et eorum plebanos publice noncientur, in qua excommunicacione si, satisfaccione neglecta, durauerint per quindenam, ex tunc per omnes ecclesias conuentuales et parochiales decanatus illius, in quo rapina commititur et ubi ipsi sacrilegi domicilium habent, uel, si opus fuerit, ciuitatis et aliorum locorum, campanis pulsatis etc. usque ad satisfaccionem condignam nuncientur excommunicati singulis diebus etc.</p>
                    <p>Quod si per dimidium annum in excommunicacione contumaciter perstiterint, ex tunc subiacebunt penis expressis superius contra eos, qui manus in clericos iniiciunt uiolentas, et super hoc, ut ibi diximus, procedatur.</p>
                </div>
                <div>
                    <head>Capitulum 5</head>
                    <p>Item cum sacrilegi censeantur qui iniuriose subtrahunt uel negare auserunt tributa egentium animarum, uidelicet decimas ad hoc a domino institutas, ut sint cibus in domo dei, et eas ecclesiis, quibus tenentur et debentur, non persoluunt, subreptores multorum bonorum, que ex iusta solucione decimarum solent, domino largiente, omnibus euenire, et incitatores sterilitatis, pestilencie, tempestatis et aliorum malorum, que frequenter eueniunt ex substraccione eorundem, statuimus ut huiusmodi sacrilegi et detentores et raptores decimarum tam noualium quam aliarum, quos in hiis scriptis excommunicamus, per omnes ecclesias conuentuales et parochiales nostre ciuitatis et diocesis seu ciuitatis et diocesis in quibus hoc committi contigerit, per totum circulum cuiuslibet anni quolibet mense uno die dominico uel festiuo, campanis pulsatis, candelis extinctis, excommunicati publice et distincte per ecclesiarum prouisores nuncientur et nichilominus ad ulteriora procedatur per loci ordinarium, si uisum fuerit expedire.</p>
                </div>
                <div>
                    <head>Capitulum 6</head>
                    <p>Item statuimus, ut quicumque, nobiles uel alii, ad prelia uel ad alias expediciones processuri iacuerint in grangiis, curtibus seu possessionibus uel bonis ecclesiarum ecclesiasticarumque personarum uel monachorum cuiuscumque ordinis, aut fecerint ibidem dampna uel rapinas, nisi infra mensem post monicionem faciendam, de damnis, rapinis, iniuriis irogatis satisfecerint lesis et damnum passis, ipso facto sint excommunicati excommunicacione, quam in ipsos ferimus in hiis scriptis, et excommunicati publice usque ad satisfaccionem condignam, ubi et quando expedire uidebitur, nuncientur, et ulterius crescente contumacia contra eos procedatur, sicut contra bonorum ecclesiarum inuasores superius est expressum.</p>
                </div>
                <div>
                    <head>Capitulum 7</head>
                    <p>Item statuimus, quod nullus laicus, cuiuscumque dignitatis uel condicionis existat, de bonis clericorum siue in uita siue in morte se intromittat, sed quilibet clericus de bonis suis sicut in uita ita et in morte testamentum suum faciendi et de rebus suis disponendi per se uel per alios habeat facultatem.</p>
                    <p>Qui uero contra statutum hoc de bonis et rebus clericorum decedentium ausu sacrilego se ingesserint, nisi sint ipsorum clericorum manufideles seu ultimarum executores uoluntatum, ex nunc sentencia excommunicacionis innodamus et per locorum ordinarios publice nunciari iubemus, donec ablata restituant et alias satisfecerint competenter, in qua excommunicacione si per mensem perstiterint, ex tunc contra eos tamquam inuasores bonorum ecclesiarum procedatur.</p>
                </div>
                <div>
                    <head>Capitulum 8</head>
                    <p>Item statuimus ut bona ecclesiarum et ecclesiasticarum ac religiosarum personarum ciuitatis et prouincie Coloniensis sint et maneant in omni loco tam in ciuitate quam extra, et transeant tam in terris quam in aquis absque theolonio et qualibet exaccione et sine omni impedimento libera et penitus absoluta.</p>
                    <p>Si qui uero contra uenire presumserint, contra ipsos tamquam contra inuasores et raptores bonorum ecclesiarum, de quibus scriptum est, procedatur.</p>
                </div>
                <div>
                    <head>Capitulum 9</head>
                    <p>Item cum clerici et religiosi coram iudicio seculari non debent in causam sui trahi uel ecclesie uel alterius nomine, nec a laicis contra eos sentencia dictari, hoc fieri, sub interminacione excommunicacionis, quam ferimus in his scriptis, firmiter prohibemus, statuentes, ut si laicus clericum uel religiosum ad forum traxerit seculare, idem laicus omnino cadat a causa et nichillominus per ordinarium ipsius excommunicatus denuncietur publice usque ad satisfaccionem condignam.</p>
                    <p>Preterea iudex secularis et scabini loci, in quo hoc contingit, per ordinarium ipsius loci moneantur, ut de tali re se nullatenus intromittant penitus desistendo et reuocando infra triduum, si in aliquo, occasione huiusmodi, in preiudicium clerici et religiosi est processum, alioquin ipsi iudices et scabini per eundem ordinarium sine dilacione qualibet excommunicentur publice usque ad satisfaccionem condignam, in qua excommunicacione si per quindenam durauerint, locus ille ex tunc sit ecclesiastico suppositus interdicto, quod non relaxetur nisi prius sit satisfactum passo iniuriam, nobis ac ecclesie, et iudicatum, si quod contra clericum ipsum et religiosum est factum, et si quid aliud est subsecutum, sit penitus reuocatum.</p>
                </div>
                <div>
                    <head>Capitulum 10</head>
                    <p>Si uero clericus clericum in foro seculari, suo uel ecclesie uel alicuius alterius nomine in causam traxerit, causam amittat.</p>
                    <p>Et si monitus ab ordinario in continenti non destiterit ac infra septem dies non satisfecerit in causam tracto, nobis ac ecclesie competenter, ab officio et beneficio sit suspensus ipso facto, donec satisfecerit competenter.</p>
                    <p>Et si suspensione huiusmodi durante ingesserit se officio uel beneficio, ab eodem ordinario excommunicetur et excommunicatus publice nuncietur.</p>
                    <p>Et si in huiusmodi contumacia et excommunicacione per tres septimanas permanserit, ex tunc beneficio, si quod habet cum cura uel sine cura, ipso facto sit priuatus, et ad idem beneficium inhabilis ad rehabendum existat.</p>
                    <p>Si uero beneficium aliquod non habuerit, sit inhabilis ad habendum.</p>
                    <p>Contra iudicem et scabinos, qui se de huiusmodi iudicio uel causa intromiserint, procedatur sicut superius in proximo capitulo est expressum.</p>
                </div>
                <div>
                    <head>Capitulum 11</head>
                    <p>Item damnantes et sub interminacione anathematis prohibentes detestabile statutum, immo errorem a quibusdam laicis contra libertatem ecclesiasticam introductum, uidelicet ut si laicus causam habet contra clericum uel ecclesiam conuentualem seu monasterium seu quamcumque aliam domum religiosam, idemque clericus uel ecclesia possessiones uel alia bona habet in districtu iudicis secularis, laicus ipse uel iudex compellit clericum uel ecclesiam coram seculari iudicio litigare racione possessionum uel bonorum eorundem, et ipse iudex secularis diem assignat clerico uel ecclesie ad litigandum coram eo, ad quam si non uenerit sicut nec tenetur uel ueniens coram eo noluerit litigare, bonis suis priuat eumdem, plurimas alias abusiones in hiis et in consimilibus committendo, statuimus in hoc casu idem tam contra actorem quam iudicem et scabinos obseruari, quod diximus de laico clericum trahentem ad iudicium seculare, et ipsis iudicibus et scabinis huiusmodi factum non reuocantibus et alias non satisfacientibus competenter infra triduum post monicionem ab ordinario faciendam, locus, ubi hoc contingit, sit ecclesiastico suppositus interdicto, quo durante per quindenam superior uel dominus illius iudicis et scabinorum moneantur per ordinarium, ut tale forefactum procuret reuocari et faciat infra septem dies post ipsam monicionem emendari, alioquin contra ipsum superiorem et dominum procedatur, prout in statutis continetur contra iniectores manuum in clericos.</p>
                </div>
                <div>
                    <head>Capitulum 12</head>
                    <p/>
                </div>
                <div>
                    <head>Capitulum 13</head>
                    <p>Item ne laici occasionem habeant de defectu iusticie contra clericos querelandi, statuimus sub pena excommunicacionis firmiter precipiendo, ut prelati seu ordinarii clericorum et ecclesiarum laicis contra ipsos clericos uel ecclesias causam habentibus faciant, cum requisiti fuerint, secundum consuetudinem capitulorum, si fuerit in ecclesia collegiata, et alias de clericis non existentibus de collegio,</p>
                    <p>secundum ius scriptum uel consuetudinarium iusticiam expeditam.</p>
                </div>
                <div>
                    <head>Capitulum 14</head>
                    <p>De sinodis.</p>
                    <p>Item statuimus, ut prelati et ordinarii iudices nostre ciuitatis et diocesis, in terminis eorum iurisdiccioni subiectis sinodum suam, qui ad hoc tenentur, obseruent per se uel per alios congruis temporibus ab ipsis prelatis, prout expedire uiderint, prefigendis, et que corrigenda uel reformanda occurerint, corrigant et reforment et omnes de parochia illa, in qua sinodus fuerit celebranda, quandocumque fuerint eis denunciata, ad ecclesiam et sinodum ueniant obedienter et iura sinodalia obseruent reuerenter, non obstante aliqua occasione uel consuetudine contraria, quam corruptelam reputamus et penitus reprobamus.</p>
                    <p>Soli tamen nobiles excipiantur, qui ad nostram synodum noscuntur spiritualiter pertinere.</p>
                    <p>Si qui uero laicorum contrauenire presumserint et in hoc mandato ipsius prelati siue ordinarii non obedierint, sentenciam excommunicacionis, quam in hiis scriptis in ipsos feramus, ipso facto uel omicione incurrant et excommunicati singulis diebus dominicis et festiuis per plebanos eorum et alios, prout ipsi prelato expedire uidebitur, usque ad satisfaccionem condignam publice nuncientur.</p>
                    <p>Si uero multitudo parochie fuerit in causa seu culpa, locus ille, in quo sinodum uel iura synodalia impediri contingit, sit ipso facto ecclesiastico suppositus interdicto, quod non relaxetur, nisi de hoc satisfactum fuerit competenter.</p>
                    <p>Nobilibus uero, ne huiusmodi synodus uel iura synodalia impediant, sub pena excommunicacionis late sententie firmiter iubemus.</p>
                </div>
                <div>
                    <head>Capitulum 15</head>
                    <p>De delictis impunitis.</p>
                    <p>Item ne delicta seu commissa subditorum maneant impunita, et ex hoc tribuatur audacia delinquendi, statuimus, ut prelati in terminis eorum iurisdiccioni subiectis sua iurisdiccione utantur libere tam in correpcione quam in iudicio et animaduercione et aliis, que ad hoc uidebuntur expedire, nec in hiis alter ab altero impediatur sed iuuetur; et si alique sententie a prelato in suum subditum propter ipsius excessus prolate fuerint, ille sententie ab aliis prelatis inuiolabiliter usque ad satisfaccionem condignam obseruentur et eciam, si operis fuerit, execucioni demandentur.</p>
                </div>
                <div>
                    <head>Capitulum 16</head>
                    <p>De iudicibus.</p>
                    <p>Item statuimus ut iudices ecclesiastici in iudiciis siue in causis officium suum, solum Deum et iusticiam pro oculis habentes, fideliter exequantur, et si scienter per graciam uel per sordes aliquam partium in causis contra iusticiam leserint preter penas a iure statutas, quibus subiaceant, hoc facto incurrant sentenciam excommunicacionis a nobis latam in hiis scriptis, et nichilominus contra eos per superiorem, si opus fuerit, ad grauiora procedatur.</p>
                </div>
                <div>
                    <head>Capitulum 17</head>
                    <p>Item statuimus, ut de causis ad forum seculare spectantibus iudices ecclesiastici se nullatenus intromittant, sed quam cito intelligentes de hoc, et certum fuerit coram ipsis iudicibus ecclesiasticis et ostensum, sicut de iure fuerit faciendum, causam ad iudicem secularem remittere non postponant.</p>
                </div>
                <div>
                    <head>Capitulum 18</head>
                    <p>Item ne iurisdiccionem iudicum ecclesiasticorum, siue ordinarii fuerint siue delegati, a secularibus iudicibus uel personis impediri et ex hoc, sicut intentatur a pluribus, dissolui contingat neruum ecclesiastice discipline, statuimus ut nullus secularium, siue nobilis siue aliter qualiscumque, ecclesiasticorum iudicum iurisdiccionem in citacionibus, monicionibus, denunciacionibus, excucionibus et aliis modis, quibus iurisdiccio ecclesiastica exercetur, per se uel per alium impediant aliquatenus uel retardent, et qui contra hoc ausu temerario uenire presumserit et monitus ab ordinario uel delegato infra septem dies a tempore monicionis facte non desisterit omnino, nec reuocauerit, si quid in preiudicium premissorum attemptauit, sentenciam excommunicacionis, quam in hiis scriptis ferimus in huiusmodi presumtores, incurant ipso facto, quam excommunicacionem, si quindecim sequentes dies contumaciter sustinuerint, ex tunc, si nobiles aut dominus est, terra ipsius et districtus, si quem habet, sit ipso facto ecclesiastico suppositus interdicto, et nichillominus in loco, ubi faciens impedimentum predictum uel procurans domicilium habuerit, cessetur a diuinis, quousque impedimentum sit reuocatum et alias legitime satisfactum.</p>
                </div>
                <div>
                    <head>Capitulum 19</head>
                    <p>Item quia in tantam uesaniam plerumque prorumpit quorumdam peruersitas peruersorum, ut ausu sacrilego clericos et ecclesiasticas personas non sine manuum inieccione damnabiliter capere et captiuos execrabiliter detinere non formidant, statuimus ut clericorum captiuatores, quicumque fuerint aut cuiuscumque dignitatis aut condicionis, cum omnibus concilium, auxilium, opem uel operam adibentibus, per omnes ecclesias conuentuales, parochiales et capellas ciuitatis et diocesis Coloniensis, cum ipso facto excommunicacione canonis sunt ligati et excommunicati nominatim, si eorum nomina sciri poterunt, alioquin in genere publice nuncientur, donec captiuus sit liberatus, et de forefacto leso, nobis ac ecclesie fuerit satisfactum.</p>
                    <p>Et si infra octo dies post huiusmodi denunciacionem captiuus non fuerit liberatus, ex tunc idem captiuatores cum adibentibus consilium, auxilium, opem uel operam, ut predictum est, nominatim, quorum nomina sciri potuerint, alioquin in genere, singulis diebus dominicis et festiuis etc. per easdem ecclesias et capellas excommunicati solempniter nuncientur, idemque obseruetur si captiuo liberato leso, nobis et ecclesie infra mensem non fuerit satisfactum, et nichilominus euitentur donec per auctoritatem apostolicam absoluantur.</p>
                </div>
                <div>
                    <head>Capitulum 20</head>
                    <p>Item statuimus quod in omni loco, uidelicet ciuitate, opido, castro seu municione uel villa uel alio quocumque nomine uocatur, ubi clericus fuerit adductus, receptus uel detentus, eodem die, cum ibi deductus, receptus uel detentus fuerit, et quamdiu ibidem extiterit, cessetur penitus a diuinis et sit ipse locus ipso facto ecclesiastico suppositus interdicto, et si per triduum ibi manserit captiuus nec fuerit liberatus, locus ipse, quamuis de eodem postmodum captiuus fuerit deductus, nichilominus maneat interdictus, donec captiuus liberetur et modo predicto fuerit satisfactum, ut sic tam nobiles quam mannates ac eciam populares cum plebe contra malefactores et sacrilegos huiusmodi ex diuinorum carencia prouocati consurgant ad liberacionem illius, qui ausu sacrilego captiuus detinetur, auxilium prestaturi.</p>
                </div>
                <div>
                    <head>Capitulum 21</head>
                    <p>Item si propter capcionem uel detencionem clerici captiui locus, ubi detinetur uel ubi captiuans clericum habet domicilium, per mensem unum manserit interdictus, ita quod clericus non liberatus fuerit, nec alias satisfactum, ex tunc interdictum ipsum ad totum decanatum, in quo ille consistit, extendatur, et sit ipse decanatus totus interdictus.</p>
                </div>
                <div>
                    <head>Capitulum 22</head>
                    <p>Item si, huiusmodi interdiccione durante per quindenam, clericus captiuus non fuerit liberatus, ex tunc si nobilis fuerit uel potens uel alius quicumque habens terram, iurisdiccionem uel districtum, qui clericum captiuauit uel detinet, terra et districtus eius, ubicumque fuerit, ecclesiastico subiaceant interdicto.</p>
                    <p>Et idem interdictum eademque pena obseruetur, si dominus uel nobilis aut alius quicumque, in cuius districtu uel iurisdiccione captiuans uel detinens clericum, quamuis ab alio captiuatum, habuerit domicilium uel receptaculum, monitus ab ordinario, infra quindenam a die monicionis facte ipsum clericum non procurauerit liberari.</p>
                </div>
                <div>
                    <head>Capitulum 23</head>
                    <p/>
                </div>
                <div>
                    <head>Capitulum 24</head>
                    <p>Item si captiuans clericum uel religiosum, aut detinens aut sacrilegus huiusmodi, penis supradictis uilipendensis, congrua satisfaccione neglecta, per annum unum in huiusmodi excommunicacione perdurare animo presumserit indurato seu obstinato, statuimus ut nullus de filiis et filiabus, fratribus et sororibus, filiis uel filiabus fratrum et sororum usque ad tertium gradum inclusiue in linea descendente et colaterali, illi eciam, qui ad captiuitatem huiusmodi opem uel operam impenderint uel captiuum clericum in suis domiciliis tenuerint, ad ordines seu beneficia ac eciam prelaturas admittatur, cum ex delicto parentum ipso facto reddantur inhabiles ad huiusmodi consequenda, sub pena excommunicacionis late sententie statuentes et mandantes examinatoribus clericorum, capitulis, patronis, archidiaconis ac prelatis, ut nullum ex talibus ad ordines admittant, capitula nullum ex eis ad prebendam eligant, patroni nullum ex eis presentent, archidiaconi uel prelati tales non inuestiant ullo modo, alioquin capitula, patroni, archidiaconi, prelati ipso facto ius suum amittant ea uice, et ad superiorem deuoluatur; examinatores uero et archidiaconi aliquem ex talibus scienter ad ordines uel ad beneficia admittentes, ipso facto sentenciam excommunicacionis incurant.</p>
                    <p>Idem de filiabus statuimus obseruandum, ut in claustris uel cenobiis cuiuscumque ordinis nullatenus admittantur.</p>
                    <p>Item quoad exclusionem huiusmodi in filiis et filiabus, nepotibus et neptibus eorum, qui ecclesias incenderunt, si per annum in excommunicacione, neglecta satisfaccione, perstiterint contumaciter, contra tales statuimus obseruandum.</p>
                </div>
                <div>
                    <head>Capitulum 25</head>
                    <p>Feoda eciam, si qua predicti sacrilegi ab ecclesiis uel ecclesiasticis personis tenuerint, post lapsum anni, per quem excommunicacionem  sustinuerint, ad ecclesias seu ecclesiasticas personas libere reuertantur, ita ut, cum ipsi sacrilegi ultra se de huiusmodi feodis ingesserint, contra eos tamquam inuasores bonorum ecclesie procedatur.</p>
                </div>
                <div>
                    <head>Capitulum 26</head>
                    <p>Item uolentes, ut fratres et sorores, filii et filie fratrum et sororum et alii in linea collaterali gradus predicti, qui sacrilegis et excommunicatis huiusmodi in suis maleficiis non adsistunt nec astiterunt et ad ipsam maliciam opem uel operam aut fauorem non impenderint nec impendunt, sine culpa eorum uel sine causa non grauentur ex maleficiis aliorum statuimus, ut idem fratres et sorores, filii et filie fratrum et sororum et alie persone linee collateralis penis supradictis quoad exclucionem in ordinibus, beneficiis et prelaturis huiusmodi non subiaceant, nec affligantur eisdem, si infra eundem annum coram nobis aut capitulo et prioribus Coloniensibus se canonice expurgauerint, quilibet quarta manu, quod predictis sacrilegis in huiusmodi maleficio, concilio uel auxilio, ope uel opera non astiterint et iuramento corporali firmauerint, quod eis ulterius non astabunt.</p>
                </div>
                <div>
                    <head>Capitulum 27</head>
                    <p>Item statuimus ut, si clericum Coloniensis ciuitatis aut diocesis in alia diocesi capi contingat, uel in nostra ciuitate et diocesi captum ad aliam diocesim deduci uel transferri, quod per capitulum et priores Colonienes et alia capitula ad liberacionem captiui et ad procedendum contra sacrilegum illius diocesis, qui in hoc culpabilis fuerit, apud loci diocesanum affectuose laboretur, prout uisum fuerit expedire.</p>
                </div>
                <div>
                    <head>Capitulum 28</head>
                    <p>Item de mutilatoribus et occisoribus clericorum et clericos in</p>
                    <p>captiuitate usque ad mortem tenentibus, statuimus, ut per omnes ecclesias conuentuales, parochiales et capellas ciuitatis et diocesis Coloniensis ipsi occisores et mutilatores et omnis opem uel operam seu consilium ad hoc adibentes singulis diebus etc. nominatim, quorum nomina sciuntur, alias in genere, excommunicati nuncientur ab omnibus arcius euitandi, donec suficienter satisfecerint et a sede apostolica redierint absoluti.</p>
                    <p>Preterea omnis locus, ad quem uenerint sic interdicti, quamdiu ibi fuerint et per sequens triduum, si ibi comederint uel biberint, et per septem sequentes dies, ubi eos contigerit pernoctare.</p>
                    <p>Ceterum si nobiles fuerint uel alii terram, iuridiccionem uel districtum habentes, infra tres menses a tempore perpetrati sceleris, ad arbitrium nostrum et capituli et priorum Coloniensium non satisfecerint, terra eorum et districtus ex tunc ecclesiastico sit suppositus interdicto ipso facto et feoda siue officia uel penciones, si qua habent ab ecclesiis et ecclesiasticis personis, amitant et ad ecclesias, a quibus ea habuerint, reuertantur, ita quod ipsorum sacrilegorum heredes ad feoda huiusmodi uel ad aliqua alia ab ecclesiis uel ecclesiasticis personis descendencia numquam ad perpetuum admittantur.</p>
                    <p>De quibus si ultra se ingesserint, contra eos procedatur tamquam bonorum ecclesiarum inuasores, prout superius expressum est, et hoc eciam aliis personis, que non sunt nobiles, feodum non habentes, uolumus obseruari.</p>
                    <p>Preterea si domini terre, in quorum districtibus manent uel domicilium habent, uel ubi tam enorme scelus commissum exstiterit, tam nefarios, sacrilegos et nefandos in suis districtibus sustinuerint, et contra eos ad bonorum priuacionem et proscripcionem de terra non processerint, contra ipsos dominos tamquam contra consentientes malo huiusmodi monicione premissa procedatur.</p>
                </div>
                <div>
                    <head>Capitulum 29</head>
                    <p>Item si infra annum absolucionem a sede apostolica et alias congrue satisfacere neglexerint, statuimus, ut ex tunc nullus filiorum aut nepotum eorum sacrilegorum ad ordines uel ecclesiasticum beneficium uel dignitatem usque ad quartum gradum admittatur; et idem fiat de filiabus et neptibus eorundem; et si qui eos uel eas admiserint, incurrant penas, que superius de filiis et nepotibus clericos captiuantium sunt expresse.</p>
                </div>
                <div>
                    <head>Capitulum 30</head>
                    <p>Item uolentes mala antequam ueniant, quantum possumus, obuiare, statuimus ut si quis ecclesiastice persone minas intulerit de corpore et de rebus et monitus ab ordinario ipsam personam ecclesiasticam non asecurauerit a tempore monicionis infra septem dies, ab ipso ordinario excommunicetur et excommunicatus publice nuncietur, donec asecuret ipsam ecclesiasticam personam et de e a coram iudice suo accipiat racionem.</p>
                </div>
                <div>
                    <head>Capitulum 31</head>
                    <p>Item cum magnum sit scandalum et plerisque laicis, qui clericis sunt infesti, similia committendi existat quamplurimum incentiuum, quod clerici in clericos sacrilegium commitere non uerentur, statuimus ut clericus iniciens manus in clericum uiolentas, uel ecclesiam suam uel aliam, uel ecclesiasticam personam spolians, uel uiolenciam in immunitate commitens uel bona coram seculari iudicio occupans, uel ad aliquod eorum consilium, auxilium uel operam dans pro inieccione huiusmodi, in continenti per omnes ecclesias et capellas ciuitatis et diocesis nuncietur excommunicatus.</p>
                    <p>Et cum de aliis constiterit per euidenciam rei et facti uel famam publicam uel iuramentum iniuriam uel dampnum passi.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
