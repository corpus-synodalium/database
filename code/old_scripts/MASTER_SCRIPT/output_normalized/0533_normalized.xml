<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Torcello</title>
                <recordID>0533</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1296</origDate>
                <dateNotes/>
                <origPlace>Torcello</origPlace>
                <diocese>Torcello</diocese>
                <province>Grado</province>
                <country>Italy</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 533</p>
                <p>Year: 1296</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Torcello</p>
                <p>Diocese: Torcello</p>
                <p>Province: Grado</p>
                <p>CountryModern: Italy</p>
                <p>Latitude: 45.5</p>
                <p>Longitude: 12.416667</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Mansi 24, coll 1163-1172</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: promulgated constitutions of council at Grado (unless this is one and the same)</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>AIron Dei, et Apostolica gracia Episcopus Torcellanus dilectis in Christo filiis plebano S. Marie, eiusque collegio, seu capitulo, plebano S. Stephani, et collegio, plebano S. Saluatoris, Uicario, seu rectori, suoque Capitulo, necnon plebano Uicario, seu rectori S. Martini, et ipsius Capitulo Ecclesiarum de Muriano diocesis Torcellane nostre dicioni subiectis salutem in Domino Iesu Christo.</p>
                    <p>Uestra nouit dilecta charitas presenter quod nuper uidelicet de mense Iulio proxime preterito in crastinum festi Beatorum martyrum Hermacore et Fortunati currente anno Domini millesimo ducentesimo nonagesimo sexto, Indiccione nona, die Ueneris terciodecimo intrante mense prescripto, conuocato prouinciali Concilio apud Gradum per uenerabilem Patrem D. Fratrem Egidium Dei, et Apostolica gracia Patriarcham Gradensem, Dalmatieque Primatem inter cetera, que ad utilitatem animarum, et bonum statum Clericorum, et Ecclesiarum, seu Monasteriorum prouinciarum Gradensis, et Iadrensis ordinata, stabilita, et seruari mandata fuerunt, que omnia, et singula uobis curauimus publicare, et exponere, conuocato per nostras litteras speciales toto clero nostre ciuitatis et diocesis Torcellane ad hoc specialiter in nostra Cathedrali ecclesia Torcellana anno Domini suprascripto die Lune XII. exeunte Augusto, stabilita, ordinata, et mandata specialiter fuerunt quedam, que uos, uestras Ecclesias, seu plebes, et alios nostre ciuitatis, et diocesis Torcellane clericos seculares tangere specialiter dignoscuntur: que quidem mandauimus, et mandamus distincte per uos, et alios aliarum Ecclesiarum predicte nostre ciuitatis, et diocesis clericos, et prelatos hinc ad proximum festum Beati Michelis nunc uenturum in scriptis, et sub nostro haberi sigillo; et eadem inuiolabiliter obseruari una cum nostris constitucionibus synodalibus, et aliis per nos alias diuersis locis, et temporibus publicatis, quas eciam per hec scripta innouamus, approbamus, et ratificamus.</p>
                    <p>Constitucionum autem dicti concilii uos, uestras Ecclesias, et alios tum prelatos, et subiectos tangentium tenor dignoscitur esse talis.</p>
                    <p>Multis undique natura nouitatibus utens, sic dictum est in legibus iam hoc sepe premium, dicitur autem et iterum, donec illa, que sua sunt, operatur, ad opus multarum nos pertrahit legum.</p>
                    <p>Nostre itaque intencionis sollicitude remediis inuigilans subiectorum, non cessat inquirere, si quid sit in nostra iurisdiccione corrigendum.</p>
                    <p>Et ob id nos Frater Egidius Dei, et Apostolica gracia S. Gradensis Ecclesie Patriarcha, Dalmatieque Primas una cum uenerabilibus fratribus, et suffraganeis nostris, uidelicet Dominis, A. ciuitatis noue, N. Caprulano, A. Torcellano, H. Clugiensi, B. Castellano eadem Dei gracia Episcopis, M. Abbate S. Marie de Barbanno Gradensis diocesis, Petro Nicolao Clerico de Uicencia procuratore Uen. patris D. Fratris I. Iadrensis Archiepiscopi, et Uicario Episcopi Abserensis, et Marino Piloso plebano S. Stephani de Iadra procuratore Capitulorum Iadrensis, et Abserensis, et Petro Archidiacono Ueglensi, et Uicario Episcopi Ueglensis, presbytero de Segna plebano S. Thome de Arbo procuratore D. Episcopi Arbensis, et totius Capituli, et Ecclesiarum Arbensium, et Petro Bonsemblante S. Siluestri de Uenetiis procuratore D. Episcopi Equilini ad hoc specialiter conuocatis, reformacionibus, informacionibus, et correccionibus tam clericorum, quam religiosorum, et aliarum secularium personarum prouinciarum Gradensis, et Iadrensis in prouinciali Concilio apud Gradum in nostra Metropolitana Ecclesia congregato salubriter intendentes, predecessorum nostrorum statuta iussimus recitari, ex quibus pluribus confirmatis, reuocatis aliquibus et quibusdam in melius reformatis nonnulla auctoritate Concilii duximus adiungenda.</p>
                </div>
                <div>
                    <head>Capitulum 1</head>
                    <p>Sancimus, ut Sacerdos, qui corporali impedimento cessanter, uel sui officii [1] matutinis non interfuerit in Ecclesia celebrandis, missam non celebret ea die.</p>
                    <p>Sed si tali fuerit impedimento detentus, missam dicere non presumat, nisi saltem per se dixerit Matutinas.</p>
                    <p>Transgressores autem huius constitucionis quilibet de Ecclesia, uel unus aliorum nomine teneatur Episcopo propalare, ut modo culpe debite puniantur.</p>
                    <p>Ab hoc uero plebanos excipimus, quibus propter prelaturam duximus deferendum, ut non teneantur matutinis quotidie interesse, qui tamen propter curam animarum racione prelature ad seruitium Dei magis se nouerint obligatos.</p>
                </div>
                <div>
                    <head>Capitulum 2</head>
                    <p>In Choro omnes Clerici silentium teneant, maxime cum psalmi dicuntur, aut misse officium celebratur, nisi propter necessitatem eos loqui oporteat, uel utilitatem.</p>
                    <p>Transgressor uero a suo Prelato corripiatur, et sicut iustum fuerit, puniatur.</p>
                </div>
                <div>
                    <head>Capitulum 3</head>
                    <p>Laici autem tam mares, quam femine admoniti a Prelato, et Ecclesiarum presbyteris similiter silentium teneant. Transgressores autem in primis a sacerdotibus acerrime corripiantur.</p>
                    <p>Pueri, qui diuinum officium suo tumultu, et rumore impediunt, et perturbant, a parentibus, uel eorum magistris, ut taceant, castigentur.</p>
                    <p>Negligentes uero parentes, et magistri in correccione, et penitentiis a suis confessoribus puniantur.</p>
                </div>
                <div>
                    <head>Capitulum 4</head>
                    <p>Statuimus, ut in ferialibus diebus, quando plures misse cantantur, simul tantum una missa in Ecclesia alta uoce cantetur.</p>
                    <p>Alie uero sic dimissa uoce cantentur, quod nullus sonus non sit, uel modice audiatur.</p>
                    <p>Et nemo Sacerdos ante euangelium communis misse celebrare presumat.</p>
                    <p>In festiuis autem diebus antequam sanctus dicatur in misse solemni, nullus sacerdos derelinquat chorum pre missa cantanda; et qui ferio, et studiose contraiuerit in predictis, pena sex denariorum mulctetur in fabrica Ecclesie conuertenda.</p>
                </div>
                <div>
                    <head>Capitulum 5</head>
                    <p>Quia in toto Patriarchatu nostro Regem alium, uel Principem non habemus, pro cuius incolumitate, ac felici prosperitate, quod est nostre patrie, ad Dominum pias preces fundere ualeamus, nisi inclitum Ducem nostrum Ueneciarum, statuimus ut in loco Canonis misse in secreta, ubi dicitur, Una cum Papa nostro, et Episcopo nostro etc. immediate iungantur, et Duce nostro, expresso nomine, et pro bono statu Ueneciarum etc. que ibidem sequuntur.</p>
                </div>
                <div>
                    <head>Capitulum 6</head>
                    <p>Nullus in ambone, seu pulpito in lectorio, aut ante altare, siue sacerdos fuerit, siue cuiuscumque alterius ordinis clericus legere, uel cantare capite uelato presumat, neque in choro dicendo oraciones, uel antiphonas, aut uersum responsorii in eo officio inchoando.</p>
                    <p>Zupellos quoque, cum ante altare legit, uel cantat, omnino deponat; qui uero contrafacerent, a suis prelatis inferioribus corripiantur; et si fuerint incorrigibiles, a suis Episcopis puniantur.</p>
                </div>
                <div>
                    <head>Capitulum 7</head>
                    <p>Ne melodie, seu cantiline in Epistolis, Euangeliis, et prefacionibus, dum cantantur, intellectum audientium impediant, uel perturbent, et propter hoc in mentibus fidelium deuocio minuatur, auctoritate sacri Concilii duximus statuendum, ut Epistole, et Euangelia, et prefaciones in missis exceptis, Liber generacionis, et factum est autem, et primis Euangeliis Diaconorum cum melodiis preter Episcopi licenciam nullatenus decantentur: transgressores autem per septimanam ab officio, et beneficio sint suspensi.</p>
                    <p>Eadem pena duximus puniendos Sacerdotes, qui publice in exequiis mortuorum de cetero dixerint absolucionem illam, que incipit: In ea potestate etc. cum solum ad Episcopos pertinere noscatur.</p>
                </div>
                <div>
                    <head>Capitulum 8</head>
                    <p>Ordinamus, atque statuimus ad honorem BB. Martyrum Hermacore, et Fortunati, ut de ipsis fiat memoria in ferialibus diebus tam in matutinis, quam in Uesperis, et idem fiat de B. Marco.</p>
                </div>
                <div>
                    <head>Capitulum 9</head>
                    <p>Statuit presens Concilium, ut omnes Sacerdotes alicuius Ecclesie siue sani fuerint, siue infirmi, uel senio confecti in beneficio uotiuarum missarum societatem habeant.</p>
                </div>
                <div>
                    <head>Capitulum 10</head>
                    <p>Absentes extra ciuitatem siue cum licencia, siue sine, de obligacionibus uotiuarum missarum suum [4] percipiant, sicut plebani [5] sacerdotibus uoluerint ordinare.</p>
                    <p>Clerici translati de una Ecclesiam ad aliam siue in decimis, que ceciderint, siue in obligacionibus aliis nihil comune habeant cum priori, saluo qui plebanatum alicuius Ecclesie, et Canonicatum Ecclesie Cathedralis, aut S. Marci de Uenetiis potest interueniente canonica dispensacione simul recipere, et tenere.</p>
                    <p>Illos, qui translati sunt sine Prelatorum suorum licencia, uel deinceps transferrentur ad partes alias ibidem beneficia consequentes, si non redierint infra annum in toto nostro Patriarchatu cum beneficio Ecclesiastico priuamus, siue prelaturam habeant, siue non.</p>
                    <p>Intasagio existentes nullum beneficium percipiant, et de decimis illorum, qui moriuntur, si tempore solucionis presentes fuerint, in quocumque ordine recipiant partem suam, siue antea mortui fuerint, siue post.</p>
                    <p>Hoc autem intelligimus generaliter de omnibus Clericis, ut tempore solucionis in quocumque ordine inueniantur, siue in parte, siue in toto decime persoluantur, siue securitates de toto, uel de parte facte fuerint, siue non recipiant partem suam.</p>
                </div>
                <div>
                    <head>Capitulum 11</head>
                    <p>Uolentes animarum periculum obuiare, racionabili prouidencia duximus statuendum, ut ad solucionem decimarum predialium omnes uniuersaliter teneantur, siue clerici sint, siue laici, aut monachi, aut eciam Regulares, nisi composicione legitima muniti fuerint, uel priuilegio speciali, quoniam ipsas sibi Dominus in signum uniuersalis dominii reseruauit; et hoc tantum obtineat, ubi soluantur decime prediales.</p>
                    <p>Mixtas eciam, que loco predialium, et realium alicubi successerunt, solui precipimus, cum de iure, et approbata consuetudine fuerint soluende.</p>
                    <p>Omnes autem qui predictas decimas prediales, aut mixtas admoniti non persoluerint, aut fraudem scienter commiserint in soluendo, sacro approbante Concilio, excommunicacionis uinculo innodamus.</p>
                </div>
                <div>
                    <head>Capitulum 12</head>
                    <p>Ne propter locorum distanciam Ecclesie debitis clericorum ministeriis defraudentur, statutum est, et in presenti Concilio approbatum, ut omnes clerici in sacris ordinibus constituti, atque custodes, quorum Ecclesie domos habent commodas, clericis deputatas, exceptis cellis dominicalibus plebanorum, in eis cellis debeant de nocte dormire, nisi infirmitate, uel alio impedimento legitimo sint detenti, que domus inter eos racionabiliter diuidantur.</p>
                </div>
                <div>
                    <head>Capitulum 13</head>
                    <p>Plebanis autem omnibus distincte duximus inhibendum, ne celle dominicales personis laicis maxime coniugatis sine Episcoporum suorum licencia concedere audeant, uel locare, et si in scholis fuerint, aut plures habuerint plebanias [6] ne liceat Clericis, aut personis litteratis, aut eciam laicis absolutis, dummodo ibi mulieres non habitent, concedere, uel locare pro sue libito uoluntatis.</p>
                    <p>Qui secus fecerint, a suis Episcopis acrius puniantur.</p>
                    <p>Eis autem, qui ante presens Concilium personis hic prohibitis locare, et eas iuxta formam predictam expediri faciant, duorum mensium spatium assignamus.</p>
                </div>
                <div>
                    <head>Capitulum 14</head>
                    <p>Liceat autem illis, quorum ecclesie proprias domos non habent, in suis, uel conductis domibus habitare cum matribus, neptibus, uel cognatis.</p>
                </div>
                <div>
                    <head>Capitulum 15</head>
                    <p>Quia Presbyterorum mores, et actus in quantum possumus, cum Dei adiutorio cupimus in melius reformare, auctoritate presentis Concilii salubriter duximus statuendum tam de Sacerdotibus plebanis, et ceteris habitantibus, quam de quibuslibet in sacris ordinacionibus constitutis [7] Cathedralium Ecclesiarum Canonicis, ne eis liceat in propriis domibus, uel conductis, mercenarias, uel ancillas suspectas filias, aut filios cum uxoribus, et amicis, que tum processerunt in diebus, eciam quaslibet concubinas publice secum in domo, uel alibi publice retinere.</p>
                    <p>Quas eciam concubinas notorias si post terciam admonicionem breuissime sibi factam a se non dimiserint, ab earum communione se non aduerterint, excommunicacionis uinculo innodamus [8] si post mensem eas a se non dimiserint, auctoritate presentis Concilii quousque [9] ab omni officio, et beneficio [10] suspensi presumpserint celebrare per annum irremediabiliter ab omni officio, et beneficio ecclesiastico sint priuati.</p>
                </div>
                <div>
                    <head>Capitulum 16</head>
                    <p>[11] et ab omnibus obseruentur, precipimus, et mandamus omnibus habentibus personatum, plebanis, Canonicis, et aliis in sacris ordinibus constitutis, ut honesta, et clausa desuper deferant indumenta nimia breuitate, uel longitudine non notanda [12] fericis uiridibus exterius, et glaucis interius, et exterius non utantur.</p>
                    <p>Zupellos mora [13] uel alios [14] manicas consub. [15] annulos, botonos de quacunque materia ex [16] uel de quocumque metallo, laicales mantellos [17] insulas, uel almucias in publico portari penitus prohibemus [18] publice, ad choreas mulierum publice assistere sibi prohibemus. [19]</p>
                    <p>Transgressores autem si se non correxerint, ad arbitrium Prelatorum acrius puniantur.</p>
                </div>
                <div>
                    <head>Capitulum 18</head>
                    <p>Statuimus eciam, et mandamus, ut clerici omnes, maxime qui sunt in sacris, tonsuram, et coronam deferant congruentem secundum formam a suo Episcopo sibi dandam, et templanis non utantur.</p>
                    <p>Transgressores autem a suis Episcopos grauiter puniantur.</p>
                </div>
                <div>
                    <head>Capitulum 19</head>
                    <p>Ne per quorumdam Clericorum insolenciam cleri decor, et honestas ecclesie infametur, auctoritate sacri concilii prohibemus clericis publice ludere ad taxillos, et causa ludendi, uel bibendi tabernas intrare, seu circa tabernas in publico bibere, nisi forsitan extra suam ciuitatem sint in itinere constituti.</p>
                    <p>Transgressorum autem peruicacia taliter a suis Episcopis compescatur, ut transeat aliis in exemplum.</p>
                </div>
                <div>
                    <head>Capitulum 20</head>
                    <p>Malitiis hominum, atque lasciuiis, presertim ex quibus scandalum, atque periculum solet oriri, obuiare uolentes, omnes clericos, et personas ecclesiasticas absque sui Episcopi licencia arma portantes, nisi sint in itinere constituti, aut per conspiracionem, uel societatem aliquam in detrimentum, et preiudicium alicuius iuramento, uel quacumque alia firmitate se ad inuicem colligantes, auctoritate sacri Concilii excommunicacionis uinculo innodamus.</p>
                </div>
                <div>
                    <head>Capitulum 21</head>
                    <p>Presentis auctoritate Concilii sancimus, ut si aliquis Clericus contra laicum extraxerit gladium, aut ipsum quocumque modo percusserit, uel alias intulerit ei atroces iniurias, ea pena pecuniaria a suo mulctetur Episcopo, qua laicus contra Clericum committens similia a seculari iudice puniretur; ut si certa fuerit, et statuta apud Laicos parua, uel magna, similis in ecclesiastico foro seruetur, si arbitraria, et incerta, hoc idem Episcopi arbitrio relinquatur.</p>
                    <p>Si uero inter Clericum, et Clericum predicta, uel similia committantur, ab Episcopo arbitrarie puniatur, qui utrobique pro qualitate delicti puniantur delinquentes.</p>
                </div>
                <div>
                    <head>Capitulum 22</head>
                    <p>Uniuersaliter omnibus Clericis prohibemus, ne publica, et per se negociaciones exercere presumant.</p>
                    <p>Transgressores autem a suis Episcopis pena Canonum puniantur.</p>
                </div>
                <div>
                    <head>Capitulum 23</head>
                    <p>Ad hec pro salute animarum omnibus coniugatis tam maribus, quam feminis sub anathemate prohibemus, ne pretextu captandi, uel obseruandi amoris quecumque maleficia facere presumant.</p>
                    <p>Generaliter autem omnes sortilegos, herbarios, ac maleficos excommunicamus, et qui predicta maleficia fieri faciunt, seu qui ad eos accedunt.</p>
                    <p>Eos eciam, qui cum chartis paccatis alios fraudolenter placitant, eadem excommunicacionis sentencia duximus innodandos.</p>
                    <p>Et ne per uitium falsitatis innocentes contra iusticiam opprimantur, falsa instrumenta publica componentes, et consulentes, seu fieri facientes, uel ipsis instrumentis falsis in iudicium scienter utentes, aut aliena instrumenta ad se non pertinencia in fraudem uendentes, uel ementes, aut penes se dolose retinentes, et eos, qui in lesionem proximi falsum testificantur testimonium coram Iudice Ecclesiastico uel civili, et alios inducunt, uel instruunt ad falsum testimonium proferendum.</p>
                </div>
                <div>
                    <head>Capitulum 24</head>
                    <p>Uiros eciam omnes, qui relinquunt uxores legitimas temeritate propria aliis superductis de facto; uel e conuerso mulieres, que derelinquunt uiros legitimos de facto cum aliis contrahentes, seu qui scienter contrahunt in gradibus prohibitis contra canonica statuta:</p>
                    <p>Executores insuper testamentorum, qui relicta ad pias causas in totum, uel in partem prout melius possunt usque ad annum negligunt, et recusant exequi:</p>
                    <p>Laicos eciam, qui temeritate propria ecclesias tenent clausas, clericos de ipsis ecclesiis expellentes: illos eciam clericos, uel laicos, qui uacantibus Ecclesiis Cathedralibus bona Ecclesie, et prelati defuncti ad ecclesiam pertinencia distrahere, uel inuadere presumpserunt, aut per modum aliquem in fraudem, uel detrimentum ecclesie occupant, nisi secundum tenorem constitucionis edite super hec sacro approbante concilio excommunicacionis uinculo innodamus; cum secundum sacrorum canonum [20] totas ad cathedrales ecclesias.</p>
                </div>
                <div>
                    <head>Capitulum 25</head>
                    <p>Quoniam laicis quamuis religiosis de rebus ecclesiasticis disponendis nulla legitur attributa facultas, sub anathemate tam laicis, quam clericis prohibemus, ne uacantibus ecclesiis pastore, iuramenta, uel pacta faciant de eligendo pastore.</p>
                    <p>Sub anathemate eciam inhibemus, ne laicis, exceptis Procuratoribus S. Marci, procuraciones super bonis ecclesiarum administrandis ullatenus intromittant, nisi super recipienda, et disponenda quarta decime fabrice deputata, aut oblaciones uotorum, uel legatorum nominatim per fabricam dimissorum, et utensilibus, reformaciones domorum ecclesiarum, atque thesauris ecclesiarum, et uestibus conseruandis, que pro seculari custodia consueuerunt laicis assignari.</p>
                    <p>Sed hec ad Cathedrales Ecclesias extendi nolumus, nisi quantum de Prelatorum processerit uoluntate.</p>
                    <p>Dispensacio autem, et administracio promissa fiat cum omni consilio Prelati, et maioris partis Capituli.</p>
                    <p>Quod si dissensio orta fuerit inter Prelatum, et Clericos, uel inter Prelatos, aut Clericum ex una parte, et procuratores ex altera, ad Episcopum recurratur.</p>
                    <p>Teneantur autem procuratores huiusmodi, et qui bona Monasteriorum quomodolibet administrant annis singulis de perceptis, et expensatis Prelatis, et capitulo reddere racionem.</p>
                    <p>Quod si non fecerint post lapsum predicti temporis infra mensem, excommunicacioni subiaceant, procuracionis officio de cetero non utantur.</p>
                </div>
                <div>
                    <head>Capitulum 26</head>
                    <p>Speciali decreto stabilimus, ne in Dalmatie partibus [21] hec totaliter ad ecclesias, et monasteria, que possessiones habent, uel illis partibus Dalmatie [22]</p>
                </div>
                <div>
                    <head>Capitulum 27</head>
                    <p>Firmiter inhibemus, quod nullus Clericus de questione personali, uel criminali debeat coram seculari iudice respondere: sed nec in reali, eciamsi consuetudo, immo corruptela uerius super hoc allegetur.</p>
                </div>
                <div>
                    <head>Capitulum 28</head>
                    <p>Laici autem, qui temeritate propria detinent, uel inuadunt possessiones, et redditus ad Ecclesias, Cappellas, et Monasteria pertinentes, seu iurisdicciones earum, et priuilegia sibi concessa diminuunt.</p>
                    <p>Illi eciam, qui destruunt uineas illarum, partes, uel totaliter destruendo, aut fegetes fraudolenter, oues, boues, equos, et cetera animalia magna interficiunt, uel lethaliter uulnerant, siue ledunt tamquam sacrilegi, et inuasores bonorum Ecclesiasticorum, excommunicacionis uinculo sint subiecti.</p>
                </div>
                <div>
                    <head>Capitulum 29</head>
                    <p>Uolentes prauorum fraudolentie quantum possumus obuiare, statuimus, ut nullus forinsecus, et ignotus ad partes nostras accedens uxorem accipiat, nisi habuerit litteras sui Episcopi testimonium perhibentis, quod sint soluti, aut saltem denunciacio trina ad arbitrium Episcopi in ecclesiis publice permittatur, ut infra datum terminum qui uoluerit, et ualuerit, legitimum matrimonium opponat, et ipsi presbyteri nihilominus inuestigent, utrum alioquod impedimentum obsistat.</p>
                    <p>Cum autem apparuerit probabilis coniectura contra copulam, contrahendus contractus contradicatur expresse, donec quod fieri debeat, super eo manifestis constiterit documentis.</p>
                    <p>Alias autem missa nupcialis a Sacerdotibus non cantetur, nisi annulus benedicatur.</p>
                    <p>Si qui autem Sacerdotum secus fecerit, per mensem ab ingressu ecclesie suspendatur.</p>
                </div>
                <div>
                    <head>Capitulum 30</head>
                    <p>Quia in celebrandis nuptiis, et conuiuiis nupcialibus, atque traducendis sponsis in diebus prohibitis a sanctis Patribus, precipue a die Dominico Aduentus Domini inclusiue usque post Epiphaniam, et a die Dominico septuagesime inclusiue usque ad octauam Resurreccionis Domini contra Dei legem, a qua pluribus subiectorum nostrorum delinquebatur aliquando, sub interminacione anathematis prohibemus, ne de cetero diebus predictis benedicantur annuli nupciales.</p>
                    <p>Missa specialis nouitie celebretur, aut sponsa eciam traducatur.</p>
                    <p>Transgressores autem a suis Episcopis, uel Prelatis grauiter puniantur.</p>
                </div>
                <div>
                    <head>Capitulum 31</head>
                    <p>Statuentes precipimus, ut in coena Domini una Missa tantum illius diei propria clerici sint contenti.</p>
                    <p>In Parasceue uero, et sabbato Sancto exceptis religiosis, et Ecclesiis Cathedralibus, et Baptismalibus, et Ecclesia S. Ioannis de Riuoalto, que super hoc priuilegium obtinet speciale; nullus sacerdos Missam uotiuam, uel aliam celebrare presumat.</p>
                    <p>Transgressor autem si quis fuerit usque ad octauam Pasche illius tantum anni ab officio, et beneficio suspendatur, aut alias arbitrio sui Episcopi grauius puniatur.</p>
                    <p>Et si contingat, quod illis diebus aliquod funus sepeliendum ad ecclesiam, uel monasterium deferatur, fiat exequiarum officium consuetum absque missa submissa uoce legendo potius quam cantando, et sine pulsacione campanarum, pena simili transgressoribus imponenda.</p>
                </div>
                <div>
                    <head>Capitulum 32</head>
                    <p>Postremo prouidendo statuimus, ut omnes pecuniarie pene pro clericorum excessibus exigande per Episcopos, aut alios de ipsorum speciali mandato a delinquentibus exigantur, et pro ipsorum arbitrio dispensentur, quibus eciam Episcopis absoluciones incidentium in spirituales penas, et qui hactenus inciderint, et relaxaciones earum presenti auctoritate reseruantur.</p>
                </div>
                <div>
                    <head>Capitulum 33</head>
                    <p>Antiquatis igitur omnibus, que a predecessoribus nostris diuersis sunt statuta temporibus, predicta, quomodo sanctum ordinauit Concilium, et mandauit, precipimus inuiolabiliter obseruari.</p>
                </div>
                <div>
                    <head>Explicit</head>
                    <p>Actum est hoc apud Gradum in maiori Ecclesia Gradensi anno MCCXCVI. in die nona die Ueneris XIII. intrante mense Iulio, presentibus discretis uiris Adam, et Adamero Canonicis Gradensibus, Io: Archidiacono, et Marco Cornella Canonico Castellano, Mattheo procuratore Capituli Castellani, Facio Canonico Clugiensi, Iacobo Morango Canonico Caprulano, et aliis testibus rogatis.</p>
                    <p>In cuius rei testimonium, et euidenciam pleniorem prefatus D. Patriarcha huic presenti Concilio, siue publico instrumento iussit suum sigillum in appensione apponi.</p>
                    <p>Et ego Uambolinus Parmensis publicus Imperiali auctoritate notarius, et uice predicti D. Patriarche scriba, predictis statutis, et constitucionibus uniuersis omnibus presens interfui, et ea omnia de mandato dicti D. Patriarche, et dictorum suorum suffraganeorum [24]</p>
                    <p>Publicate, et exposite fuerunt suprascripte constituciones dicti Gradensis Concilii celebrati in prouinciali Concilio Gradensi in suprascripto Patriarchatu per uenerabiles Patres Dominos Dei gracia Patriarcham Gradensem, et eius suffraganeos apud Gradum per uener. Patrem D. Aironem Dei, et Apostolica gracia Episcopum Torcellanum suprascriptum anno domini suprascripto, et Indiccione in dicta Cathedrali Ecclesia Torcellana die uero XII. exeuntis Augusti [25] presentibus discretis uiris Reu. patre D. [26] Bisoncio Dei gracia Abbate Monasterii S. Thome de Torcello Cistercien. ordinis, et Rinaldo eiusdem Monasterii Monacho, discretis uiris presbytero [27] et presb. Dominico Grauso de Torcello [28] conuocato, ut supra scriptum est de hoc specialiter in dicta ecclesia Torcelli.</p>
                    <p>Uniuersis Clericis ciuitatis, et diocesis Torcellane per eiusdem domini Episcopi litteras speciales.</p>
                    <p>In cuius rei testimonium, idem D. Episcopus presentibus suis sigillum apponi iussit, et appendi.</p>
                    <p>Ego Stephanus Nouellus filius Ueceloti Nouelli [29] de Torcello Imperiali auctoritate Notarius et predicti domini Episcopi Torcellani Notarius presentes constituciones [30]</p>
                </div>
                <div>
                    <head>Footnotes</head>
                    <p>[1] gap marked with &quot;. . . .&quot;.</p>
                    <p>[4] gap marked with &quot;. . .&quot;.</p>
                    <p>[5] gap marked with &quot;. . .&quot;.</p>
                    <p>[6] gap marked with &quot;. . . . .&quot;.</p>
                    <p>[7] gap marked with &quot;. . .&quot;.</p>
                    <p>[8] gap marked with &quot;. . . .&quot;.</p>
                    <p>[9] gap marked with &quot;. . .&quot;.</p>
                    <p>[10] gap marked with &quot;. . .&quot;.</p>
                    <p>[11] gap of nearli one line marked with dots.</p>
                    <p>[12] gap marked with &quot;. . .&quot;.</p>
                    <p>[13] gap marked with &quot;. . . .&quot;.</p>
                    <p>[14] gap marked with &quot;. .&quot;.</p>
                    <p>[15] gap marked with &quot;. .&quot;.</p>
                    <p>[16] gap marked with &quot;. . . .&quot;.</p>
                    <p>[17] gap of one whole line marked with dots.</p>
                    <p>[18] gap marked with &quot;. . . .&quot;.</p>
                    <p>[19] ed. prohibebus.</p>
                    <p>[20] gap marked with &quot;. . . .&quot;.</p>
                    <p>[21] gap marked with &quot;. . .&quot;.</p>
                    <p>[22] gap marked with &quot;. . .&quot;.</p>
                    <p>[24] gap of half a line marked with dots.</p>
                    <p>[25] gap marked with &quot;. . . . .&quot;.</p>
                    <p>[26] gap marked with &quot;. . . . . .&quot;.</p>
                    <p>[27] gap marked with &quot;. . . . . .&quot;.</p>
                    <p>[28] gap marked with &quot;. . . . . .&quot;.</p>
                    <p>[29] gap marked with &quot;. . . .&quot;.</p>
                    <p>[30] gap marked with &quot;. . .&quot;.</p>
                </div>
            </div>
        </body>
    </text>
</root>
