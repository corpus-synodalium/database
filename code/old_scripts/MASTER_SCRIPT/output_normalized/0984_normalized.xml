<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Beziers</title>
                <recordID>0984</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1360</origDate>
                <dateNotes/>
                <origPlace>Béziers</origPlace>
                <diocese>Béziers</diocese>
                <province>Narbonne</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 984</p>
                <p>Year: 1360</p>
                <p>Month: None</p>
                <p>Day: None</p>
                <p>Circa: Yes</p>
                <p>DatingNotes: 1349x1371</p>
                <p>Place: Béziers</p>
                <p>Diocese: Béziers</p>
                <p>Province: Narbonne</p>
                <p>CountryModern: France</p>
                <p>Latitude: 43.347615</p>
                <p>Longitude: 3.218991</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Martene, Thes IV, 652-59</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>De testamentis.</p>
                    <p>QUoniam secundum canones et leges eciam seculares deffensio testamentorum ad episcopos pertinet: idcirco districte, prout ad nos de iure siue antiqua consuetudine pertinet, precipimus et mandamus in perpetuum obseruari omnibus heredibus deffunctorum, et quibuscumque aliis in deffunctorum ipsorum bonis aut rebus successoribus, cuiuscumque sexus, status et auctoritatis sint, nec non testamentorum aut aliarum ultimarum suarum uoluntatem et disposicionum, seu ordinacionum quarumcumque executoribus, qui tamen ipsum execucionis officium, eidem se immiscendo, receperint, et habuerint soluendi et exequendi potestatem, ut heredes ipsi et eciam successores legata pia scientes predicta relicta fuisse per predictos testatores seu predecessores eorumdem, quibusuis locis religiosis aut personis aliis per deffunctos relicta, aut alias suas pias ultimas uoluntates siue disposiciones et ordinaciones quascumque de bonis ac rebus decedentium ipsorum per eos factas iuxta uoluntatem decedentium ipsorum soluant et exequantur infra annum currentem, a tempore adite hereditatis post mensem; et quod de dictis relictis legatis ac bonis seu rebus piis aut pecuniis pro anima deffunctorum ipsorum exequendis uel distribuendis, nihil sibi approprient aut retineant, uel causam racionabilem nobis obtendant, quare ad ea misericordie teneantur: alioquin heredes ipsos siue successores et eciam executores predictos legata ipsa soluere, nisi dilacionem super hoc a legatariis obtinuerint, uel a nobis uel officialibus nostris ad hoc potestatem a nobis habentibus, et execucionem ipsam, quoad pia infra eumdem annum et mensem maliciose et sine causa iusta et racionabili adimplere nolentes, seu negligentes, aut eciam soluere et exequi differentes, et eciam de dictis legatis ac bonis seu rebus piis aut eciam pecuniis pro anima pie erogandis et distribuendis quicquam sibi retinentes et appropriantes, nec non et eciam heredes aut successores ac executores prefatos, quo ad ipsam solucionem de legatis ipsis faciendam, ad execucionem predictam complendam; indebite seu maliciose scienter impedientes seu perturbantes, nec non et omnes alios quoscumque in non soluendo, ac exequendo, et complendo, aut differendo, nec non et impediendo, seu perturbando quouismodo predicta, scienter seu maliciose consilium, opem aut iuuamen prestantes, excommunicacionis sentenciam incurrere uolumus ipso facto.</p>
                </div>
                <div>
                    <head>Capitulum 2</head>
                    <p>Eadem sentencia ligantur tutores uel curatores in se tutelam seu curam recipientes adultorum et pupillorum, si in premissis et circa premissa infra annum ipsum et mensem defectuosi fuerint uel negligentes, sed pupillos et adultos cura et tutela ipsa durante minime sentencia ipsa uolumus aliqualiter ligari.</p>
                </div>
                <div>
                    <head>Capitulum 3</head>
                    <p>Et quia a nonnullis comperimus dubitari, utrum annus et mensis currentes a tempore habite hereditatis, ad soluendum legata pia in statuto synodali assignati, cum sentencia exhibita currant nihilominus ubi certum tempus ad soluendum per testamentum fuit heredibus attributum: nos uero dictum statutum interpretantes, edicimus et declaramus, dictum tempus statuti cursum suum incipere, et eciam continuare immediate post tempus lapsum per dictos testatores prefinitum.</p>
                </div>
                <div>
                    <head>Capitulum 4</head>
                    <p>Item, ordinamus quod dicti heredes, successores, tutores, curatores, executores, et alii quicumque utriusque sexus distribuciones predictas facientes, cum per nos uel officiales nostros uocati fuerint, teneantur de sic distributis et solutis plenam reddere racionem nobis uel officialibus nostris ad hoc a nobis potestatem habentibus.</p>
                </div>
                <div>
                    <head>Capitulum 5</head>
                    <p>Et eo casu, quod absit, quod dicti heredes, successores, et tutores, curatores, executores, uel alii supra nominati execucionem predictarum uoluntatem piorum legatorum infra annum et mensem eo modo et forma quibus supra dictum est non compleuerint, legitimo impedimento cessante, de quo nobis uel officialibus nostris fidem faciant infra terminum predictum; ad nos execucio predictarum uoluntatum piorum legatorum libere reuertatur et pertineat pleno iure.</p>
                </div>
                <div>
                    <head>Capitulum 6</head>
                    <p>Item, quia nonnulli bigami tonsuram deferre contra canonicas sancciones indebite presumunt, et propter hoc maximum scandalum generatur in curiis secularibus, cum ob hoc detrahatur iurisdiccioni dominorum temporalium, nec non curie nostre non modicam uexacionem afferant: ideoque statuimus et declaramus, quod nullus bigamus nostre diocesis de cetero tonsuram deferat.</p>
                    <p>Quod si contrarium de cetero fecerit, maioris excommunicacionis sentenciam ipso facto incurrat.</p>
                </div>
                <div>
                    <head>Capitulum 7</head>
                    <p>Idem statuimus et sub eadem pena de illis, qui propria auctoritate, et sine imposicione episcopi, sibi tonsuram assumere, uel fieri per barbitonsorem permittunt: et premissa precipimus per omnes rectores ecclesiarum nostre diocesis per dies dominicos in eorum ecclesiis, presente clero et populo, dum missarum celebrabuntur solemnia, publicari.</p>
                    <p>Idem et precipimus de barbitonsoribus qui scienter talibus de facto coronam faciunt.</p>
                    <p>Et idem de consiliantibus uolumus obseruari.</p>
                </div>
                <div>
                    <head>Capitulum 8</head>
                    <p>Item, cum secundum Apostolum mulier mortuo uiro suo ab eius sit lege soluta, et nubendi cui uult in Domini liberam habeat facultatem: non debet alicuius iniurie sustinere iacturam, que concessa sibi ab Apostolo utitur potestate.</p>
                    <p>Idcirco presenti prohibemus statuto, quod nullus, cuiuscumque sexus uel condicionis existat, in nostris ciuitate uel diocesi, in opprobrium uel iniuriam secundo nubentium uel alterius eorumdem illum ludum iniquitatis uocatum uulgariter Charauallii, uel alium in opprobrium dicti matrimonii, quoquo modo de cetero facere presumat: alioquin contrarium facientes et consentientes, et ad faciendum consilium uel auxilia prebentes, sentenciam interdicti incurrant ipso facto.</p>
                    <p>Quod statutum ad finem quod nullus pretendat ignoranciam, uolumus per duos dies proxime dominicos in singulis ecclesiis parochialibus populo ad diuina congregato solemniter publicari.</p>
                </div>
                <div>
                    <head>Capitulum 9</head>
                    <p>Quoniam diu persistere in excommunicacionis sentencia periculosum est excommunicatis et participantibus cum ipsis: cum ex hoc crescat indeuocio, errores pullulent, et multa pericula animarum insurgant.</p>
                    <p>Idcirco nos cupientes huiusmodi periculis occurrere, uolumus et mandamus, ut sacerdotes parochiales ex parte nostra omnes parochianos suos excommunicatos, maxime illos qui ultra IX. annum dictam excommunicacionis sentenciam sustinuerint animo indurato, canonice moneant et inducant, quod infra unum mensem uel duos menses ad tardius, redeant ad ecclesie unitatem: intimantes eisdem, quod aliter contra ipsos induratos, tamquam contra suspectos de fide, prout iustum fuerit, procedemus: alioquin sacerdotes certificent nos uel officialem nostrum per litteras suas de nominibus eorumdem, et de tempore quo fuerunt in dicta sentencia, et de causa propter quam non fuerunt absoluti.</p>
                </div>
                <div>
                    <head>Capitulum 10</head>
                    <p>Ordinamus quod in mortis periculo constituti, si infra octo dies a rectore suo sibi prefixos, post suam conualenciam ab excommunicacione scilicet ordinarii se absolui non procurauerint, rectores talium elapsis dictis octo diebus, reducant in pristinam excommunicacionis sentenciam, et ipsos faciant tamquam excommunicatos artius euitari.</p>
                </div>
                <div>
                    <head>Capitulum 11</head>
                    <p>Item, prouideatur quod nulli sacerdoti alterius diocesis sine litteris commendatitiis siue dimissoriis proprii episcopi seu uicariorum suorum generalium cura parochialis ecclesie committatur, nec aliquis sacerdos aduena et ignotus sine litteris proprii episcopi uel uicariorum suorum testimonialibus permittatur missam publice celebrare.</p>
                </div>
                <div>
                    <head>Capitulum 12</head>
                    <p>Quia in plerisque locis nostre ciuitatis et diocesis Biterrensis sepe contigit, sicut fide dignorum percepimus relacione, quod tam clerici quam presbyteri, et alie persone ecclesiastice, de criminibus uel delictis accusati uel suspecti, qui per temporalem potestatem capti sunt et detenti, per composiciones uel redemciones seu alias per ipsam temporalem potestatem a carcere et arresto liberantur, et abire permittuntur absque remissione nobis seu curialibus nostris facienda de eisdem, in nostrum preiudicium et iurisdiccionis ecclesiastice uilipendium non modicum et grauamen: hinc est quod nos HUGO miseracione diuina episcopus Biterrensis presenti ordinamus edicto, et sub pena excommunicacionis precipiendo mandamus uniuersis et singulis ecclesiarum parochialium rectoribus, et capellanis curatis nostre ciuitatis et diocesis predicte, ut cum sciuerint in ciuitate uel diocesi nostra per temporalem potestatem aliquos clericos aut presbyteros quoscumque, seu alias personas ecclesiasticas, captos uel arestatos in parochiis eorumdem detineri, in continenti ex parte nostra et dicte nostre episcopalis curie eosdem captos seu arrestatos per prefatos temporales ipsos requirant, ut officialibus nostris et eorum curiis spiritualibus sine difficultate cum eorum elogiis remittant, et ad carceres nostros spirituales sumtibus et expensis nostris adducant.</p>
                    <p>Porro cum personas ecclesiasticas captas per ipsos seculares iudici ecclesiastico restituunt, tamquam sibi infesti plura crimina eisdem imponere falso et dolose presumunt, et nihilominus compellunt iudices ecclesiasticos ad satisfaciendum sibi de custodia et expensis superfluis factis occasione personarum predictarum: rursusque quando restituunt ipsos, uituperose remittunt, bonaque mobilia capta retinent, et restituere contradicunt, ac clericos per ipsos captos cum habitu clericali eis tonsuram radi faciunt, et indui uestibus uirgatis, compellentes eosdem, et fraudulenter inducentes aliquotiens ad recognoscendum se non esse clericos, et ad negandum de facto priuilegium clericale, et suis finibus non contenti, ad illicita, quantum in eis est, frena relaxant, nec prudenter attendentes, quod sit eis in clericos ecclesiasticos uel personas et bona interdicta potestas, ipsis clericis et aliis personis ecclesiasticis in animarum suarum periculum et dictarum personarum ecclesiasticarum grauamen et iacturam inferentes, et eos questionant, et torturant, et morti tradunt aliquotiens, falcem suam in messem alienam ponendo, contra libertates ecclesiasticas et sacrorum canonum instituta.</p>
                    <p>Quapropter iurisdiccionem et libertatem ecclesiasticam nolentes negligere, ut tenemur, et in sui iuris plenitudinem quantum cum Deo poterimus conseruare, statuimus talia uel similia de cetero non fieri: et si qui, quod absit, contrarium fecerint, aut in futurum in premissis aut aliquo premissorum per se aut alium palam uel occulte, directe uel indirecte deliquerint; consilium, auxilium prebuerint uel fauorem, licet in multis premissorum casibus excommunicacionis sentencia a canonibus lata damnabiliter sint ligati; omnes tales, et similes, et eorum singulos, auctoritate huius sacri concilii excommunicamus in his scriptis, et excommunicatos uolumus, postquam de his uobis constiterit, per omnes ecclesias ciuitatis et diocesis Biterrensis; donec illi sic exacta restituerint, et de transgressione huius sacri concilii satisfecerint, competenter publice nunciari.</p>
                </div>
                <div>
                    <head>Capitulum 13</head>
                    <p>Ceterum Iudeorum auariciam insaciabilem, quantum cum iusticia possumus, refrenantes, statuimus ut nullus de cetero Iudeum aliquem contra Christianum super exaccione debitorum audiat, nec eidem audienciam prebeat, nisiprius [1] lege Mosaica coram se posita Iudeus ipse qui iusticiam postulat, exhiberi per suum declarauerit iuramentum quidquid de ipso debito quod exigit usura uel iure fuerit debitum [2] et ex tunc super sorte solum modo audiatur, usurarum prauitate penitus summota, salua tamen nihilominus deffensione qualibet Christiano, si uelit et postulet ad probandum ad nutum, quod totum fuerit usura quod Iudeus exigit, uel in maiori quantum declaratur quantitate.</p>
                </div>
                <div>
                    <head>Capitulum 14</head>
                    <p>Item, die sabbato ac reliquis diebus sub tempore quo Iudei cultus sui reuerenciam seruant, neminem aut facere aliquid, aut nulla ex parte conuenire debere eos precipimus: ita tamen ut nec illis detur licencia eadem die Christianos ortodoxos conuenire, ne Christiani forte ex interpellacione Iudeorum ab officialibus prefatis diebus aliquam sustineant molestiam, cum alii dies sufficiant.</p>
                </div>
                <div>
                    <head>Capitulum 15</head>
                    <p>Item, sicut legalis definicio Iudeos nouas sinagogas non patitur erigere: ita eos sine inquietudine ueteres habere permittimus, nec eas posse reparare.</p>
                </div>
                <div>
                    <head>Capitulum 16</head>
                    <p>Item, nulli Iudeo mancipia Christiana uel seruos Christianos uel nutrices Christianas pretextu puerorum non permittimus: quia mores nostri cum eis in nullo concordant.</p>
                </div>
                <div>
                    <head>Capitulum 17</head>
                    <p>Item, Iudei ostia et fenestras in die Iouis sancta et parasceues aperta non habeant; sed clausa teneant illis diebus, ut eciam uolunt sacrorum canonum instituta, nec aliis diebus septimane sancte, incipiendo a sabbato ramis palmarum, continuando usque ad crastinum Pasche Domini nostri Iesu-Christi exire in publicum presumant.</p>
                </div>
                <div>
                    <head>Capitulum 18</head>
                    <p>Et quia contingit interdum, quod per errorem Christiani Iudeis seu Sarracenis, et Iudei seu Sarraceni Christianis commiscentur et e conuerso.</p>
                    <p>Igitur ne tam damnate commixtionis excessus, per uelamen erroris huiusmodi, ulterius excusacionis possint habere diffugium, uolumus obseruari in nostra ciuitate et diocesi Biterrensi concilium generale Innocentii III. quod incipit In nonnullis prouinciis, et ut omnes Iudei et Iudee, et Sarraceni utriusque sexus, omni tempore qualitate habitus publice ab aliis populis Christianorum colore, scissura, uel forma distinguantur: nec diebus dominicis uel aliis festiuitatibus per Christianos in nostra ciuitate et diocesi honorandis, ipsi Iudei intra domos uel extra alia mercimonia faciant inhonnesta, [3] sed ea colant, ac si uere catholici essent, et sicut alii faciunt, et est fieri consuetum, et de terris quas Iudei colunt, sicut alias est de iure ordinatum, uolumus eos ad decimas dandas compelli, illis ecclesiis quibus de iure sunt dande, uel ad possessiones penitus renunciandas cum omni districcione, ne forte occasione illa ecclesie suo iure ualeant defraudari, sed omnia supradicta in Sarracenis uolumus oberuari, cum similis racio in eis reperiatur.</p>
                </div>
                <div>
                    <head>Capitulum 19</head>
                    <p>Item, prohibemus ne Christiani cum Iudeis assidue in ciuitate et diocesi nostra Biterrensi cohabitent, cum de familiaritate reddant contemtum, nec cum eis ludant ad aleas et taxillos, quia hoc non licet inter Christianos, multo minus inter Christianos et Iudeos licitum esse non debet.</p>
                    <p>Unde ubi est maius periculum, ibi est cautius agendum secundum canonicas et legitimas sancciones.</p>
                    <p>Et quia quanto amplius christiana religio compescitur ab exaccione usurarum, tanto grauius super his Iudeorum perfidia insolescit: ita quod breui tempore Christianorum exhauriunt facultates.</p>
                    <p>Uolentes igitur in hac parte Christianis prospicere, ne a Iudeis indebite aggrauentur, synodali decreto, licet alias de iure sit ordinatum, mandamus tamquam iuris executores, ut si de cetero quocumque pretextu Iudei a Christianis graues et immoderatas extorserint usuras, ad remittendas dictas usuras per principes et potestates seculares compelli precipimus, et donec eis remiserint, et eas integraliter restituerint, et a predictis excessibus et cuiuslibet eorum destiterint, ab uniuersis Christi fidelibus tam in mercimoniis, quam in aliis per excommunicacionis sentenciam eis inhibemus communionem omnimodam denegari.</p>
                </div>
                <div>
                    <head>Capitulum 20</head>
                    <p>Sane licet in concilio Lateranensi districte decretum fuerit omnes illos excommunicatos fuisse, qui iam amplius cum Sarranenis mercimonium habuerint per se uel per alios, nauibus seu quocumque alio ingenio, eis aliqua rerum subsidia seu consilia, quamdiu inter nos et illos guerra durauerit, duxerint impendenda; si aliqui in sua nequicia indurati secus agere presumserint, non solum ipso iure in sentenciam excommunicacionis, prout de iure statutum est, declaramus incidere, uerum eciam iram Dei uiuentis incurrant.</p>
                </div>
                <div>
                    <head>Capitulum 21</head>
                    <p>Cum de iure diuino et eciam secundum sacrorum canonum instituta omnis fidelis Christianus soluere debeat decimas et primicias, ordinamus et districte precipimus et mandamus, quod ad solucionem decimarum predialium indistincte singuli compellantur, consuetudine aliqua non obstante, et sint soluende illis ecclesiis in quarum parochiis predia ex quibus fructus proueniunt fuerint constituta, nisi de consuetudine alteri ecclesie deberentur.</p>
                    <p>Idem de decimis molendinorum, apum, feni, agnorum, hedorum, porcellorum, ceterorumque animalium, caseorum, et lane, quas in numero predialium computamus, omnium fructuum terre nascentium, ac uolatilium ecclesiis ecclesiis quibus debentur fideliter persoluantur, secundum modum cuiuscumque loci.</p>
                    <p>Primicias earum rerum de quibus prestatur decima dari uolumus secundum consuetudinem et modum nostre ciuitatis et diocesis Biterrensis.</p>
                    <p>Quia uero laici per excogitatos malitie modos decimas et primicias frequenter subtrahere moliuntur, et in fraudem decime non soluende, antequam decima et primitie fuerint solute, ad domos suas totum asportant, non uocato illo ad quem decime percepcio pertinet, uel aliquo loco eius, et aliquando aliam bladi mensuram ad finem quod decimam integram non soluant, uel saltem secundum modum primitie obseruatum, in animarum suarum periculum, et ecclesiarum preiudicium et grauamen: nos uolentes eorum periculis, ut tenemur, obuiare, synodali decreto statuimus, aliis penis in sui roboris firmitate manentibus, decimas et primicias predictas integras uel saltem secundum modum et consuetudinem cuiusque loci nostre ciuitatis dicte Biterrensis exsolui: alioquin non soluentes ecclesiis quibus debentur excommunicacionis sentenciam decernimus ipso facto in hiis scriptis subiacere, nobis absolucione reseruata in predictis casibus.</p>
                </div>
                <div>
                    <head>Capitulum 22</head>
                    <p>Item, ordinamus et statuimus de predictis lanis, agnis et hedis animalium omnium, de quibus est consuetum dare decimam in ciuitate et diocesi nostra Biterrensi, quod prestentur et soluantur ecclesiis pro rata temporis per quod in ecclesiarum decimariis pernoctauerint et fouerint larem, et si pro medietate anni in decimaria unius ecclesie per aliam medietatem in decimaria alterius ecclesie pernoctauerint et larem fouerunt, equum est ut inter dictas ecclesias equalis diuisio fiat decimarum: et idem esset si aliqua animalia iacerent in una parochia, et larem fouerent in alia [4] de pascendo deberent diuidere decimas, et idem si aliqui homines iacerent in una parochia et in alia fouerent larem: quia inter eas deberent diuidere decimas personales, et idem de maiori tempore uel minori, et quia particularis solucio multa infert commoda, sufficit quod in fine cuiuslibet anni predicte decime personales soluantur; secundum multorum doctorum opinionem, et sic uolumus quod officialis noster presens faciat statutum ab omnibus obseruari: nostre tamen intencionis non existit, reprobare antiquas et laudabiles consuetudines nostre ciuitatis et diocesis Biterrensis, et diutius obseruatas per presens statutum: imo potius eas uolumus illibatas permanere.</p>
                </div>
                <div>
                    <head>Footnotes</head>
                    <p>[1] Sic. No space printed between &quot;nisi&quot; and &quot;prius&quot;.</p>
                    <p>[2] &quot;debitum&quot; printed in square brackets</p>
                    <p>[3] Sic. Double n not result of end of line hiphenacion.</p>
                    <p>[4] gap marked with &quot;. . . .&quot;</p>
                </div>
            </div>
        </body>
    </text>
</root>
