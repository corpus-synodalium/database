<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Brixen</title>
                <recordID>0755</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1318</origDate>
                <dateNotes/>
                <origPlace>Brixen</origPlace>
                <diocese>Brixen</diocese>
                <province>Salzburg</province>
                <country>Italy</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 755</p>
                <p>Year: 1318</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Brixen</p>
                <p>Diocese: Brixen</p>
                <p>Province: Salzburg</p>
                <p>CountryModern: Italy</p>
                <p>Latitude: 46.716667</p>
                <p>Longitude: 11.65</p>
                <p>PlaceNotes: now Bressanone</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Baur, Brixner Synode, 124-31</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['Library Scan', 'Hard Copy Scan']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>Ex[1] concilio lateranensi.</p>
                    <p>Omnis utriusque sexus fidelis, postquam ad annos discrecionis peruenerit, omnia peccata sua solus confiteatur et singillatim saltem semel in anno proprio sacerdoti et iniunctam sibi penitenciam studeat pro uiribus adimplere, suscipiens reuerenter adminus ewkaristie sacramentum in pasca, nisi forte de consilio proprii sacerdotis ob aliquam racionabilem causam ad tempus ab eius percepcione duxerit abstinendum.</p>
                    <p>Alioquin et uiuens ab ingressu ecclesie arceatur et moriens careat christiana sepultura.</p>
                    <p>Unde hoc salutare statutum frequenter in ecclesiis publicetur, ne quisquam ex ignorancie cecitate uelamen excusacionis assumat.</p>
                    <p>Siquis[2] uoluerit alieno sacerdoti iusta de causa sua confiteri peccata, licenciam prius postulet et obtineat a proprio sacerdote, cum aliter[3] ipsum non possit soluere uel ligare.</p>
                    <p>Sacerdos eciam sit discretus et cauttus, vi more periti medici super infundat oleum et uinum uulneribus sauciati diligenter inquirens et peccatoris circumstancias et peccati, per quas prudenter intelligat, quale illi debeat prebere consilium et cuiusmodi remedium adhibere diuersis experimentis utendo ad sanandum egrotum.[4]</p>
                </div>
                <div>
                    <head>Capitulum 2</head>
                    <p>Precipimus eciam, ut quilibet in sacris ordinibus constitutus tonsuram habeat congruentem et rotundam coronam ordini competentem; qui admonitus aliter fecerit, execucione careat sui officii et interea careat priuilegio clericali.</p>
                </div>
                <div>
                    <head>Capitulum 3</head>
                    <p>Precipimus eciam, ut in capitulo et in conuentu coram Episcopo uel choro, nisi sit capellanus curie, siue suppelicio aut cappa chorali nullus appareat.</p>
                    <p>Alba usque ad terram protendatur.</p>
                    <p>Palla altaris, corporalia et cetera ornamenta ecclesie nitida semper sint et munda.</p>
                    <p>Calix, appulle, pixides, in quibus sacrum corpus Domini reponitur, et alia utensilia a fecibus et omnibus sordibus continue emundentur.</p>
                    <p>Ubi altare tabulis ornatum non est, ad missam semper aliqua palla decenti ornetur.</p>
                    <p>Super mensam autem altaris nitida et munda mensalia ad minus duo ponantur et, si fuerit altare portatile, similiter duo adminus super illud ponantur et lapidem contineat adeo magnum, quod calix et hostia super eum poni possint caute, libere et distincte.</p>
                    <p>Alioquin super eo non celebretur.</p>
                    <p>Libros necessarios et competentes habeat quelibet ecclesia parochialis.</p>
                    <p>Ad Matutinum, ad Missam, ad Nonam, ad Uesperas cottidie in qualibet ecclesia conuentuali et ecclesia parochiali pulsetur.</p>
                    <p>Matutinum et Missa et Uespere cottidie totaliter cantentur ecc.</p>
                </div>
                <div>
                    <head>Capitulum 4</head>
                    <p>Quando preparare se debet sacerdos ad missam, induat sarrochium et faciat tres genuflexiones ante altare orando, ut dignum et acceptabile Deo possit peragere sacrificium.</p>
                    <p>Similiter missa finita faciat tres genuflexiones anto altare Deo gracias agendo.</p>
                    <p>Altaribus cum disciplina et timore astantes signa, cruces distincte peragente [5] et sine confusione. In eleuacione corporis Domitii campana pulsetur, ut omnes Christi fideles genua flectant.</p>
                    <p>Ewkaristia non nisi a sacerdote petentibus ministretur, uel in maxima necessitate a diacono uel a subdiacono; idest cum sacerdos haberi non possit.</p>
                    <p>In uillis et ciuitatibus, cum infirmi uisitantur, anto corpus Domini lumen cum campana deferatur sacerdote ueste religiosa induto.</p>
                    <p>In exterioribus autem et remotis omnem diligenciam, quam poteritis, adhibeto.</p>
                    <p>In generali confessione hec quattuor membra soluendo dicantur cogitacione, contricione, opere et omissione.</p>
                    <p>Corpus Domini nostri mundo corde, mundo quoque apparatu conficere curate, et nullus lesam habens conscienciam manifeste coabitacionis aut alterius mortalis peccati missam celebrare presumat, nisi prius speciali confessione eiusdem peccati et penitencia recepta ecc.</p>
                </div>
                <div>
                    <head>Capitulum 5</head>
                    <p>S[6]tatuimus eciam, ut in cunctis ecclesiis crisma et ewkaristia sub fideli custodia clauibus adhibitis conseruetur, ne possit ad illa temeraria manus extendi ad aliqua horribilia et nefaria exercenda.</p>
                    <p>Si uero his, ad quem spectat custodia, eam in caute reliquerit, tribus mensibus ex officio suspendatur et, Â«i per eius incuriam, aliquid nefandum contingerit, inde grauiori subiaceat ulcioni.[7]</p>
                    <p>Corpus Domini, quod propter infirmos reseruatur inpixide, per VII dies consumatur et alia hostia reponatur. Quilibet sacerdos, sicut tres particulas mistice facit ex hostia, ita eciam tres particulas sumere debet.</p>
                    <p>Sed si necesse fuerit propter infirmos aut communicare uolentes una illarum trium particularum diuidatur et detur infirmis et communicare uolentibus, ita tamen, quod ipse sacerdos non minus quam tres particulas accipiat et plures, si hoc necessitate ipsum quandoque facere contingat ut in cena Domini et in diebus similibus.</p>
                    <p>Corpus Domini in pixide munda super altare maius eleuatum dependeat, aliquo decenti ornamento coopertum.</p>
                    <p>In canone nullus sedeat nisi infirmans.</p>
                    <p>Sanctum crisma cautissime reseruetur et in uase mundo, nec licet illud laicis tractare.</p>
                </div>
                <div>
                    <head>Capitulum 6</head>
                    <p>Nullus clericus in uno altari duas Missas uno die celebrare presumat nisi necessitate funeris compellente; que si eueniat non sumat nisi sanguinem, ablucionem autem astanti porrigat.</p>
                    <p>Firmiter inhibemus, ne mulieres apud altaria ministrare permittantur.</p>
                </div>
                <div>
                    <head>Capitulum 7</head>
                    <p>Duo officia sub canone uno non dicantur.</p>
                    <p>In qualibet ecclesia dicatur hec oracio: Deus, a quo sancta desideria, uel istam: A cunctis nos, Domine, Quilibet plebanus, cui facultas suppetit.</p>
                    <p>Similiter quilibet sacerdos coadiuuantem habeat scolarem uel sacerdotem.</p>
                    <p>Similiter quilibet uicarius habeat scolarem.</p>
                    <p>Aduene et incogniti ad officiandas ecclesias non colligantur nisi auctoritate Episcopi uel archidiaconi.</p>
                    <p>Nam eorum formate[8] sepe sunt false.</p>
                    <p>Apostate non recipiantur.</p>
                    <p>Pro sepultura, benediccione et aliis sacramentis nichil expacto petatur.</p>
                    <p>Pueri, idiote, claustrales ecclesiis non preficiantur.</p>
                    <p>Sacerdos qui sciens se suspensum aut excommunicatum celebrare presumpserit, perpetuo condempnetur.</p>
                </div>
                <div>
                    <head>Capitulum 8</head>
                    <p>Quolibet die festo quilibet celebraturus Missam excommunicatis per terrorem diuini et etemi iudicis comminetur, ne se diuinis in misceant nec eis presentibus scienter Missam celebret.</p>
                    <p>Nullus sacerdos nulli excommunicato, quem absoluere non potest, introitum ecclesie concedat aut communionem dare non potest.</p>
                    <p>Qui incendarios scienter sepeliuerint, usque ad condignam satisfaccionem ab officio suspendantur.</p>
                    <p>Commutaciones et concambia ecclesiarum et prebendarum, nisi nostra fiant auctoritate, firmiter prohibemus.</p>
                </div>
                <div>
                    <head>Capitulum 9</head>
                    <p>Nullus, qui legittimus pastor est in una ecclesia, uicarium habeat in alia.</p>
                </div>
                <div>
                    <head>Capitulum 10</head>
                    <p>Nullus, nisi in sacris ordinibus sit constitutus, ad curam animarum admittantur, nisi in breui possit promoueri et se si ingesserit menciens se habere sacros ordines, percepto careat beneficio et de cetero ne ad idem nec ad aliud beneficium admittatur.</p>
                </div>
                <div>
                    <head>Capitulum 11</head>
                    <p>Clericos in ecclesiis suis residere precipimus.</p>
                    <p>Qui autem residere non possunt, uicarios quos habent uel assumere uolunt, Episcopo uel archidiacono presentent et de sua consciencia instituantur siue perpetualiter siue temporaliter et idem uicarii sine obediencia non maneant, sed sicut ceteri fratres ad conuentum decanorum et archidiaconorum et synodum Episcopi uocentur et ueniant.</p>
                    <p>Idem statuimus de uicariis ecclesiarum, que pertinent ad monasteria uel ad alias domus religiosas.</p>
                </div>
                <div>
                    <head>Capitulum 12</head>
                    <p>Item ex concilio lateranensi ad abolendam pessimam, que inoleuit in plerasque ecclesiis, corruptelam, firmiter inhibemus, ne canonicorum filii, maxime spurii, canonici fiant in secularibus ecclesiis, in quibus instituti sunt patres eorum, et[9] fuerit contra presumptum, decernimus non ualere: qui uero tales, ut dictum est[10], canonicare presumpserit, a suis beneficiis, suspendantur, cum indecorum sit, ut in altaris officio illegitimus filius in publico patri ministret, in quo unigenitus Filius eterne Patri pro salute humani generis uictimatur.</p>
                    <p>Item precipimus, ut nullus in ecclesia, in qua pater suus pastor erat, aut perpetuus uicarius sine media persona nunquam admittatur.</p>
                </div>
                <div>
                    <head>Capitulum 13</head>
                    <p>Si patroni de possessionibus ecclesiarum uacandum aliquid subtraxerint, excommunicati habeantur et presentacio eorum non admittatur, donec restituant ablata Episcopo uel eius nuncio.</p>
                    <p>Si uero simplex aduocatus idem fecerit, excommunicatus habeatur similiter, donec satisfaciat.</p>
                </div>
                <div>
                    <head>Capitulum 14</head>
                    <p>Si quis ex sola presentacione illorum, qui ius habent presentandi, sine auctoritate Episcopi uel archiepiscopi, ubi ad eum pertinet, in ecclesia sibi administracionem usurpauerit, ab illa remoueatur et nunquam ad eandem admittatur.</p>
                    <p>Qui locum scienter uiuentis ingreditur, omni careat beneficio.</p>
                </div>
                <div>
                    <head>Capitulum 15</head>
                    <p>Nullus manifeste concubinam habens in pastorem uel in uicarium recipiatur nec ad ordines admittatur. Manifestas cohabitaciones sicut in domo propria et in dote ita et in aliena sub pena ecclesiastici beneficii et officii districte prohibemus.</p>
                </div>
                <div>
                    <head>Capitulum 16</head>
                    <p>In waptisando puero hec uerba expresse proferantur: Ego waptiso te N.</p>
                    <p>In nomine Patris et Filii et Spiritus Sancti, ter inmergendo nec propter aquam turbidam differatur waptismus.</p>
                    <p>Et quilibet sacerdos celebrans singulis diebus dominicis eandem formam uerborum doceat laicos, ut eam sciant, si superuenerit necessitas.</p>
                </div>
                <div>
                    <head>Capitulum 17</head>
                    <p>Item ex concilio lateranensi: Nullus[11] clericus litteras dictet aut scribat pro uindicta sanguinis destinandas.</p>
                    <p>Unde in curiis principum hec sollicitudo non clericis, sed laicis committatur.</p>
                </div>
                <div>
                    <head>Capitulum 18</head>
                    <p>Diebus Dominicis infra missam placita non habeantur et maxime in cimiteriis.</p>
                    <p>In uigiliis sanctorum a uespera et per totum diem sequentem et noctibus sabbatinis ab operibus abstineatur.</p>
                </div>
                <div>
                    <head>Capitulum 19</head>
                    <p>Decimaciones et alias possessiones ecclesiasticas redimitas et obligatas, nichil ex his de cetero sine nostra sciencia speciali alienantes; quod si factum fuerit, irritum iudicamus et in ane, Supplementa decimarum exigantur.</p>
                </div>
                <div>
                    <head>Capitulum 20</head>
                    <p>Cause matrimoniales sine presencia Episcopi chori uel archidiaconi non decidantur.</p>
                    <p>Usuras et preanticipaciones uendicionum et cetera officia uel commercia uel negocia secularia, quibus uos in miscere non debetis, penitus interdicimus.</p>
                </div>
                <div>
                    <head>Capitulum 21</head>
                    <p>Clerici lusores, potatores, si se admoniti non correxerint, officio et beneficio priuentur.</p>
                    <p>Sacerdotes instruere debent bene populum, quod confessio illa generalis, que interponitur symbolo, quando dicitur plebi non diluat nisi peccata uenialia et non mortalia, nisi fiat cum contricione specialis confessio et intendo satisfaciendi.</p>
                </div>
                <div>
                    <head>Capitulum 22</head>
                    <p>Quilibet decanus quolibet anno semel uel pluries, si necesse fuerit, uisitet ecclesias sui decanatus assumptis secum duobus fratribus Deum timentibus et faciat inquisicionem, secundum quod Deo et Episcopo suo est racionem reddituras, maxime circumspiciens de manifesta cohabitacione et dilapidacione, et eos, qui se a conuentibus nostris contumaciter absentauerint, secundum discrecionem uestram et fratrum existencium in conuentu puniatis.</p>
                    <p>Uolumus tamen, quod uisitacio decanorum non deroget uisitacionem, quam Episcopus facere debet uel archidiaconi uice sui.</p>
                    <p>Nullus plebanus placitum Christianitatis habeat nisi presente archidiacono uel decano uel utroque.</p>
                </div>
                <div>
                    <head>Capitulum 24</head>
                    <p>Nullus clericus altare thurificaturus accedat sine sarrochio aut superpellicio aut cappa non manicata siue chorali.</p>
                </div>
                <div>
                    <head>Capitulum 25</head>
                    <p>Ut nequaquam Dominicum corpus dispensetur super corporali nisi adiuncta patena propter fragmenta, que discerni non possunt in corporali sicut in patena.</p>
                    <p>Quia si Dominus precepit colligi fragmenta de communi pane, quanto magis de pane uite, quod est sacramentum ewkaristie.</p>
                </div>
                <div>
                    <head>Capitulum 26</head>
                    <p>Mulieres iuuencule non faciant peregrinacionem uel karrinam extra suam parochiam, nisi habeant maritos comites uie sue uel alias personas non suspectas.</p>
                </div>
                <div>
                    <head>Capitulum 27</head>
                    <p>Item uolumus, quod sacerdos confessionem audiens in publico sedeat, ut a circumstantibus uideri possit. Item uolumus, ut in preparacione calicis tres gutte aque uino apponantur et cum uino acetoso uel nouiter de uua depresso nunquam celebretur.</p>
                </div>
                <div>
                    <head>Capitulum 28</head>
                    <p>Si clericus uel alia religiosa persona capiatur, statim per totum decanatum in qua detinetur, cessent diuina ita quod nec campane pulsentur, donec liberetur.</p>
                    <p>In eo autem loco uel castro, ubi detentus fuerit et ubi malefactores habitauerint, diuina non fiant, eciam postquam dimissus fuerit, donec plene satisfaciant et cum litteris diocesani Episcopi Romam uenientes beneficium inpetrent absolucionis.</p>
                </div>
                <div>
                    <head>Capitulum 29</head>
                    <p>Item ex concilio lateranensi: Medicus uocatus ad infirmum ante omnia consulat infirmo, ut sacerdotem uocet et de salute sue anime tractet, cum magis amplecti debeat salus anime quam corporis et propter sanitatem corporis nichil consulat medicus quod animam ledat.[12]</p>
                </div>
                <div>
                    <head>Capitulum 30</head>
                    <p>Item nullus laicus de mortuariis uel de aliis oblacionibus fidelium, que ad ecclesiam deferuntur, uel eciam de aliis rebus ad ecclesiam pertinentibus aliquid usurpare audeat uel statuere sine uoluntate plebani.[13]</p>
                </div>
                <div>
                    <head>Capitulum 31</head>
                    <p>Item ex concilio lateranensi: Aduocati ecclesiarum tantum antiquam debent accipere iusticiam; si ultra aliquid acceperint, diuinis carere debent et sepultura, ita, quod nec in aliquo claustro uel alio loco religioso sepeliantur, donec satisfactum fuerit ecclesiis, quas leserunt.</p>
                    <p>Et si aliquis eorum, qui feudum habent uel beneficium uel aliquod officium habet ab ecclesia, aliquem ecclesie rectorem uel clericum alium ipsius ecclesie uel religiosam personam per se uel per alios occidere uel mutilare ausu nefario presumpserit, ille priuari debet iure suo uel officio uel feudo uel beneficio, quod habet ab ecclesia.</p>
                    <p>Nullus de posteritate sua usque ad quartam generacionem assumi debet in clericatum nec in regularibus domibus alicuius prelacionis assequatur honorem.[14].</p>
                </div>
                <div>
                    <head>Capitulum 32</head>
                    <p>Item ex concilio lateranensi: ante sentenciam non est appellandum, nisi causa racionabilis exprimatur.</p>
                    <p>Debet enim, qui appellare uult, dicere causam racionabilem, propter quam appellet; aliter non teneat appellacio.</p>
                    <p>Si sic racionabilem causam assignet, superior de illa cognoscet et, si inuenerit appellacionem minus iustam, remittet eum ad prioris iudicis examen; condempnatur in expensis, quas propter talem appellacionem probabit aduersarios se fecisse.[15]</p>
                </div>
                <div>
                    <head>Capitulum 33</head>
                    <p>Item ex concilio lateranensi: Prebende in monasteriis et aliis locis religiosis non sunt emende nec pro pecunia dande.</p>
                    <p>Qui autem puerum suum ad monasterium dare uoluerit, sponte et sine pacto debet offerre cum eo uel partem hereditatis uel pecuniam tantum ne grauis existat monasterio; persone autem, que actenus intrauerunt per pecuniam, de locis suis ad loca inferiora poni debent.</p>
                </div>
                <div>
                    <head>Capitulum 34</head>
                    <p>Item nullus usurarius manifestus sepeliatur sine nostra licencia speciali expressa.</p>
                </div>
                <div>
                    <head>Capitulum 35</head>
                    <p>Iudei inparasceue, cum memoria passionis agitur, in publico inter Christianos comparere non debent, habitum eciam talem semper ferre debent, per quem a Christianis discernantur.</p>
                    <p>Iudices uel in aliis officiis super Christianos constitui non debent nec eis Christiani seruire debent nec eorum pueros nutrire debent.</p>
                </div>
                <div>
                    <head>Capitulum 36</head>
                    <p>Ecclesie sicut cellaria uel granaria suppellectilibus impleri non debent nisi tempore necessitatis, qua cessante debent exonerari ecclesie.</p>
                    <p>Qui autem tempore pacis exonerare uoluerit ecclesiam ad admonicionem sui plebani, si quid in ea perdiderint, non habeant indo iudicium ecclesie.</p>
                </div>
                <div>
                    <head>Capitulum 37</head>
                    <p>Petitores ecclesiarum siue elemosinarum questores, nisi apostolicas uel Episcopi diocesani litteras ueras exhibeant, penitus prohibemus et tunc preter id, quod in ipsis litteris continebitur, nichil populo proponere permittantur.</p>
                    <p>Formam uero, quam communiter talibus apostolica sedes indulget, duximus exprimendam: ut secundum eam diocesani Episcopi suas litteras moderentur; ea siquidem talis est.</p>
                    <p>Quoniam, ut ait Apostolus: Omnes stabimus ante tribunal Christi ecc.[16]</p>
                </div>
                <div>
                    <head>Capitulum 38</head>
                    <p>Item ex concilio lateranensi: Reliquie sanctorum extra capsas non sunt ostendende.</p>
                    <p>Noue et in cognite uel corpora sanctorum in nullo loco ueneranda uel adoranda sunt publice, nisi prius per apostolicum aprobentur.[17]</p>
                </div>
                <div>
                    <head>Capitulum 39</head>
                    <p>Item ex concilio lateranensi: Matrimonia non debent contrahi nisi publice coram ecclesia.</p>
                    <p>Plebanus enim debet publice pronunciate et inquirere, si aliquis sciat impedimentum, propter quod contrahere non debeant neque possint et cum hoc tercia uice fecerit, ne quisquam aliquod impedimentum propalauerit.</p>
                    <p>Nullus postmodum de ciuitate uel parochia illa admittatur ad accusandum et testificandum contra illud matrimonium, nisi probauerit in alia regione se interim fuisse et se plebani uerbum non intellexisse.[18]</p>
                </div>
                <div>
                    <head>Capitulum 40</head>
                    <p>Item ex constitucione Gregorii[19]: Nullus laicus, quiuiscumque religiosus de fide catholica priuatim uel publice disputare presumat aut predicare.</p>
                </div>
                <div>
                    <head>Capitulum 41</head>
                    <p>Quo coniuncti matrimonio, scilicet uir et uxor, puerum de sacro fonte simul non suscipiant.</p>
                </div>
                <div>
                    <head>Capitulum 42</head>
                    <p>Iudei de nouo non erigant sinagogas.</p>
                </div>
                <div>
                    <head>Capitulum 43</head>
                    <p>In festo beate Marie Magdalene dicatur Credo in unum, quia fuit apostola.</p>
                    <p>Octauam Assumpcionis beate Marie Uirginis solempniter celebretis, ne propter festum sanctorum Thimothei et Simphoriani, quod semper erit in octaua Assumpcionis immo officium sanctorum omittatis et tantum collectam de ipsis dicetis.</p>
                    <p>Item in octaua Laurencii dicetis Credo in unum non racione Laurencii, sed racione octaue Assumpcionis, cui incidit semper Laurencius.</p>
                </div>
                <div>
                    <head>Capitulum 44</head>
                    <p>Item precipimus, ut sacerdotes, quando uadunt in publico, pro ueste superiori mantello uel clamide utantur.</p>
                    <p>Item, ne sacerdotes et diaconi habeant stricta brachialia et strictos calcios inhibemus.</p>
                </div>
                <div>
                    <head>Capitulum 45</head>
                    <p>Item abbatibus, prepositis, decanis et eorum subditis atque aliis personis religiosis per totam meam diocesim constitutus districte precipimus, ut regulam suam fideliter sibi traditam ac nostrorum patrum statuta Buper ipsorum obseruanciis promulgata firmiter obseruent, si canonicam uoluerint effugere ulcionem.</p>
                </div>
                <div>
                    <head>Capitulum 46</head>
                    <p>Item prelatis, decanis, plebanis et uicariis per totam meam diocesim precipimus districte, ne uagos clericos, siue scolares, comam nutrientes, arma nociua defferrentes nullatenus in domibus suis hospitalitatis causa recipiant.</p>
                    <p>Si quis hoc statutum meum transgressus fuerit, penam incurret, nobis et fratribus nostris talentum ualentis monete persoluat irremissibiliter.</p>
                </div>
                <div>
                    <head>Capitulum 47</head>
                    <p>Singulis decanis rurensibus precipimus, ut presencia statuta in singulis conuentibus suis faciant legi et auctoritate nostra firmiter obseruari.</p>
                    <p>Predictas autem constituciones et statuta tam uetera quam noua per Reuerendum presbyterem dominum Gwidonem sedis apostolice legatum et in synodo prouinciali Salczburgensi[20] facta nec non per meos predecessores in synodis Brixinensibus[21] et nos in presenti synodo confirmata, Auctoritate, qua fungimur, precipimus ab omnibus firmiter obseruari.</p>
                    <p>Salua et retenta nobis omni auctoritate et potestate dispensandi ex iusta causa super predictis et quolibet predictorum.</p>
                </div>
                <div>
                    <head>Footnotes</head>
                    <p>[1] fn ref in ed.</p>
                    <p>[2] fn ref in ed.</p>
                    <p>[3] fn ref in ed.</p>
                    <p>[4] fn ref in ed.</p>
                    <p>[5] [sic!]</p>
                    <p>[6] [S]tatuimus</p>
                    <p>[7] fn ref in ed.</p>
                    <p>[8] fn ref in ed.</p>
                    <p>[9] fn ref in ed.</p>
                    <p>[10] fn ref in ed.</p>
                    <p>[11] fn ref in ed.</p>
                    <p>[12] fn ref in ed.</p>
                    <p>[13] fn ref in ed.</p>
                    <p>[14] fn ref in ed.</p>
                    <p>[15] fn ref in ed.</p>
                    <p>[16] fn ref in ed.</p>
                    <p>[17] fn ref in ed.</p>
                    <p>[18] fn ref in ed.</p>
                    <p>[19] fn ref in ed.</p>
                    <p>[20] fn ref in ed.</p>
                    <p>[21] fn ref in ed.</p>
                </div>
            </div>
        </body>
    </text>
</root>
