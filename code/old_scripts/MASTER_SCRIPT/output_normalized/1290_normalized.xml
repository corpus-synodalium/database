<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Kromeriz</title>
                <recordID>1290</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1349</origDate>
                <dateNotes/>
                <origPlace>Kromĕříž (?)</origPlace>
                <diocese>Olomouc</diocese>
                <province>Prague</province>
                <country>Czech Republic</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1290</p>
                <p>Year: 1349</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Kromĕříž (?)</p>
                <p>Diocese: Olomouc</p>
                <p>Province: Prague</p>
                <p>CountryModern: Czech Republic</p>
                <p>Latitude: 49.298889</p>
                <p>Longitude: 17.393056</p>
                <p>PlaceNotes: Exact location of synod unknown</p>
                <p>Classification: Diocesan</p>
                <p>IssuingAuthority: John VII Volek</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Krafl, Synody, 277-313 [A4]</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Iohannes Dei et apostolice sedis gracia episcopus Olomucensis uniuersis abbatibus, prepositis, archidiaconis, plebanis, uiceplebanis et aliis ecclesiarum rectoribus totique clero et populo quibuscunque nominibus censeantur per nostram diocesim constitutis salutem sinceram in Domino caritatem et hiis nostris constitucionibus firmiter obedire.</p>
                    <p>Legitur, quod cum dominus Deus eiecisset primos parentes de paradiso propter suum peccatum, collocauit ante paradisum uoluptatis cherubin et gladium flammeum atque uersatilem ad custodiendam uiam ligni uite [1].</p>
                    <p>Nempe paradisus uoluptatis ecclesia Dei est, de qua dicitur in Genesi, plantauerat autem dominus Deus paradisum uoluptatis a principio; cherubin uero, qui potestatis plenitudo interpretatur, per quem episcoporum ordo intelligitur, quorum lingwa gladius flammeus dicitur, quia flamma caritatis est ignita; iuxta dictum prophecie: Qui facis angelos tuos spiritus et ministros suos flammam ignis [2] atque uersatilem tribuendo quibuslibet secundum merita ad custodiendam uiam ligni uite, id est prelatorum precepta, statuta et salutaria monita, per que peruenitur ad uitam salutarem.</p>
                    <p>Ac quia humana natura labilis est ad delicta et diaboli inuidia succrescente, post peccatum confusa est lex nature cum ipsa creatura, Deus deorum dominus, rite ac equo moderamine emisso preordinans ab eterno ingens esse uoluit legis conditor, ut se homines recognoscerent et proprium sub legis limitibus arbitrium limitarent in certisque propulsatis insolenciis roboraretur iusticia, uigeret equitas et candor magis enitesceret honestatis.</p>
                    <p>Ceterumque omnium predecessorum nostrorum accio exemplaris nostra debet esse institucio, quia que bonus pater familias gesserit, debet bonus filius imitari nec filius quidquam congrue facere poterit, nisi quod patrem uiderit facientem.</p>
                    <p>Nos considerantes, quod licet satis prouide per canonica ac deinde prouincialia necnon predecessorum nostrorum statuta circa reformacionem morum cleri salubriter sit prouisum, attamen, quia lex uel statutum a Deo sufficienter vix uel raro a principio promulgatur uixque per factum aliquid in humanis rebus inuenitur nullaque constitucio ad humane nature uarietates et eius machinaciones inopinabiles sufficit, quoniam per machinaciones humane sagacitatis, que ad malum prona est et multiplices appetitus noxios obsidat per auaricie cecitatem mentes quandoque sapientum in erroris uiam sic adducat, ut, nisi lex limitans et reformans tales affectus noxios restringat ac refrenet, discursus mentis humane iusta racione silogizans ex apparentibus pocius quam existentibus concludere non formidet.</p>
                    <p>Quapropter sub maxima lugubracione degentes noctes insompnes ducimus pastoralis officii onere nostris humeris incumbente oppressi omnipotentis Dei auxilium inuocantes quo nostris subditis, ut ab huius uarietatibus illicitis sibi ipsi consulere sciant abstinendo et errandum obliquitates de iusticie et ueritatis propallacione in aliis ostendere ualeant et uitare, ideoque quasdam nostras constituciones necessarias, prout rerum experiencia nos docuit prioribus annectentes non nouitatis alicuius contemptibus inducti, sed ueteribus fulcimenta prebentes, ut in suis limitibus salubriter perseuerent, in hac nostra sancta synodo, cui auctorizante domino presidemus, uestre caritati ad memoriam duximus exhibendas mandantes et uolentes, ut uos omnes et singuli uestrum eas benigno suscipientes effectu eis utamini de cetero locis et temporibus, quibus expedit nec quisquam suo sensu, sed in earum limitibus ambulet et ducatur.</p>
                </div>
                <div>
                    <head>Capitulum 1</head>
                    <p>De officio archidiaconi.</p>
                    <p>Cum iuxta dictum Salomonis nemo prudencie proprie inniti debeat, sed quilibet in suis accionibus non suo sensu, sed sacrorum canonum auctoritate duci debeat et ob hoc lex prodita sit et prodatur, ut appetitus noxius sub iuris regula limitetur, per quam humanus genus, ut alterum non ledat, ius suum unicuique tribuat informetur, statuimus et uolumus quod iuxta moderacionem factam circa sancte uisitacionis officium per sanctissimum patrem in Christo dominum nostrum Benedictum XII, sacrosancte Romane ecclesie summum pontificem per constitucionem suam nouellam, que incipit Uas eleccionis [3] singuli, quorum interest sancte uisitacionis officium exercere cum declaracione in eadem constitucione expressum, que incipit: [4] Nostre autem intencionis existit, se regant et dirigant, si penas in eadem constitucione expressas uoluerint euitare.</p>
                    <p>Ordinamus eciam et uolumus et sub excommunicacionis pena precipimus, quod quilibet archidiaconus nostre diocesis infra unius mensis spacium sub nostro sigillo eandem constitudonem habere debeat et eam de uerbo ad uerbum omnibus plebanis sui archidiaconatus requirentibus ipsam dare et exhibere modis omnibus absque diminucione et accretacione, dilacionibus et subterfugiis quibuslibet incongruis penitus postergatis.</p>
                </div>
                <div>
                    <head>Capitulum 2</head>
                    <p>Cum iam dudum sacris constitucionibus laudabiliter sit prouisum, quod nullus furtiue in diocesi aliena ordinatus execucionem ordinum sic perceptorum habeat, nisi per suum episcopum secum prius fuerit dispensatum.</p>
                    <p>Quia tamen efficax rei experienda per facti euidenciam nos edocuit, quod nonnulli archidiaconi per nostram diocesim constituti inprouide, cum tamen id facere non possint, tales tollerant, eis litteras suas</p>
                    <p>quandoque tollerentur, indulgent et in signum maioris excessus sui concedunt, presentibus inhibemus, ne quisquam talium perhs aliquem archidiaconorum seu plebanorum nostrorum ad execucionem ordinum sic susceptorum admittatur, nisi de dispensacione ordinum sic susceptorum per nos prius facta, per nostras patentes litteras eis fuerit facta plena fides.</p>
                </div>
                <div>
                    <head>Capitulum 3</head>
                    <p>De officio uicarii.</p>
                    <p>Sane iam licet dudum per bone recordacionis dominum Chonradum, predecessorem nostrum, satis prouide fuerit constitutum, quod nullus de alia diocesi per plebanum seu rectorem ecclesie absque licencia episcopi diocesis pro uicario recipi debeat seu permitti ecclesiastica tractare sacramenta, eciamsi dimissorias suorum habuerif prelatorum certis super hoc penis expressis.</p>
                    <p>Ipsi tamen constitucioni propter transgressorum audaciam consulcius adicendum duximus nostra constitucione presenti, ut nullus talis de cetero pro uicario recipiatur seu ad ministracionem ecclesiasticorum sacramentorum admittatur, nisi prius archidiacono loci presentatus, per ipsum archidiaconum seu eius litteras patentes nobis denuo presentandus, antequam diuinis ingerat digno per nos examini subiciendus, an dignus sit ad animarum regimen gubernandum nec tunc eciam cum repertus fuerit, idoneus recipiatur a quoquam, nisi nostris litteris receptoriis patentibus nostro sigillo roboratis fuerit munitus.</p>
                </div>
                <div>
                    <head>Capitulum 4</head>
                    <p>De festis celebrandis.</p>
                    <p>Capellanorum nostrorum porrectum petitorium continebat, ut ipsis pastoralis debito officii edissere dignaremur, que festa sanctorum per abstinenciam ab omni opere seruili annuatim essent per ipsos eorundem subditis indicenda ab ipsisque subditis cum reuerenda obseruanda.</p>
                    <p>Nos eorundem iustis peticionibus inclinati nobiscum et confratribus nostris de capitulo nostro existentibus deliberacione prehabita diligenti ipsis ea duximus presentibus exprimenda, festum uidelicet Natiuitatis cum tribus diebus sequentibus, Circumcisio, Epiphania, Conuersio sancti Pauli, Purificacio, Mathie apostoli, Annunciacio, festum Pasche cum tribus diebus sequentibus, Georgii et Adalberti una die licet in diuinis officiis duobus diebus obseruetur, Marci ewangeliste, Philippi et Iacobi, Inuencio sancte Crucis, Ascensio, Penthecostes cum duobus diebus sequentibus, festum Corporis Christi, Iohannis Baptiste, Petri et Pauli, Margarethe, Marie Magdalene, Laurencii, Iacobi, Assumpcio, Bartholomei, Natiuitas Marie, Wenceslai, sancti Michelis, Luce ewangeliste, Simonis et Iude, Omnium sanctorum, sancti Cristini, Nicolai, Katherine, Andree, Thome.</p>
                    <p>Uerum licet ad predictorum festiuitatum solempnitates fidelis quibuslibet teneatur, ut tamen fideles ipsos uestros subditos acceptabiliores reddam ad conplacendum eisdem quasi quibusdam premiis adiectiuis indulgenciis uidelicet et remissionibus omnibus uere penitentibus et confessis, qui memorata festa et singula eorundem debita obseruacione festiuauerint, XL dies de iniuncta eis penitencia in Domino misericorditer relaxamus.</p>
                </div>
                <div>
                    <head>Capitulum 5</head>
                    <p>De uita et honestate clericorum.</p>
                    <p>Cupientes, ne in agro uoluptatis ortus ille, quem noster uerus Solomon in solio militantis ecclesie plantauit a procellosis mundi turbinibus et fluctibus elongatum, clericorum uidelicet secularium et religiosorum indecorum aliquid obrepat aut uiciosum quitquam conualescat in segetem, sed in illo pocius flores honoris et honestatis fructus in ubertate succrescant, statutimus, ut omnes clerici nostre diocesis de cetero clericaliter uiuentes coronam et tonsuram rotundam deferant in modum spere, uestem quoque talarem deferant et amplam nec nimia latitudine seu striccione notandam, manicis longis, inswornaciis non utantur nec nodulis in manicis ultra medietatem inter manum et cubitum, calceis eciam perforatis seu incisis, quarum perforacionem in multiplicem supersticiosa curiositas circa clericos pullulans adinuenit, non induantur.</p>
                    <p>Cultellis fixoralibus et peris desuper de argento uel alio metallo circumductis non utantur nec cingulis sericeis nodatis, paliis nodulatis.</p>
                    <p>Item nec ioppas sericeas uirgulteas deferant.</p>
                    <p>Panceria eciam et arcus uel balistas per ipsos non deferantur.</p>
                    <p>Item gladiis non utantur, nisi in itinere constituti, quos tamen, cum ad hospicia uenerint, statim deponant.</p>
                    <p>Uerum quia propter transgrediendum temeritatem et audaciam necesse est, ut non solum simus penarum prohibicione contenti, sed eciam deliquentibus penas imponamus cum et penas suas semper tenere debeant auctores.</p>
                    <p>Uolumus, ut contrafacientes ex tunc quocienscunque contrauenerint, unam marcam nobis soluere teneantur et talem nobis denuncians et legitime probans siueru clericus siue laicus ex dicta marca unum fertonem a nobis habere debet indilate.</p>
                </div>
                <div>
                    <head>Capitulum 6</head>
                    <p>De ioculatoribus.</p>
                    <p>Huics quoque statuto nostro duximus salubriter annectendum, ut nullus clericorum nostre diocesis deinceps alicui ioculatori seu mimo ex nupciis sibi transmisso per quemcunque aliquid dare debeat seu possit.</p>
                    <p>Contrarium faciens penas suspensionis quatuor mensium ab ingressu ecclesie incursurus.</p>
                    <p>Insuper eciam prohibemus, ne quisquam clericorum nostre diocesis cum filio aut filia sua, qui pocius eorum sun pudori quam honori, nupcias seu in eorum nupciis conuiuia habere audeant publice uel priuate, cum hec inhonestum dericorum graue scandalum et sanctorum offensam non sit dubium redundare.</p>
                    <p>Alioquin contrafaciens episcopo unam marcam, archidiacono loci unum fertonem soluere sit astrictus et uolumus per unum integrum mensem in ecclesia Olomucensi in cappa nigra stare teneatur.</p>
                </div>
                <div>
                    <head>Capitulum 7</head>
                    <p>De maioritate et obediencia.</p>
                    <p>Ceterum ne pretextu carencie sigilli quisquam clericorum nostre diocesis occasionem habere possit suorum prelatorum mandata non exequendi seu parendi eisdem, statuimus sub pena unius marce nostre camere applicande, ut quilibet rector parrochialis ecclesie uel eius conuentor infra duorum mensium spacium a publicacione statuti presentis numerandum habere debeat sigillum proprium, nomen suum et ecclesie sue exprimens, si est rector, si uero conuentorts fuerit, ipsius nomen eiusdem cognomen.</p>
                </div>
                <div>
                    <head>Capitulum 8</head>
                    <p>De exercicis [5] tornamentorum.</p>
                    <p>Hastiludia et tornamenta clericis, qui sunt in dignitatibus, personatibus uel in sacris ordinibus constituti, hoc edicto nostro perpetuo sibi nouerint interdicta, ita quod nulla persona ecclesiastica in dignitate seu personatu aut in sacris ordinibus constituti cum armis uel sine armis ipsa exerceant, et si contrafecerint, excommunicacionis uinculum eo ipso incurrant, quorum absolucionem nobis reseruamus.</p>
                    <p>Inferiorum uero ordinum clerici, si talibus se ingesserint, eo ipso per annum integrum inabiles ipso iure fiant ad omne beneficium ecclesiasticum obtinendum.</p>
                </div>
                <div>
                    <head>Capitulum 9</head>
                    <p>De rerum permutacione.</p>
                    <p>Frequens et assidua multorum insinuacio nostris auribus patefecit et rerum experiencia nos edocuit, quod plerique clerici exquisitis fraudibus et apparentibus magis quam existentibus machinacionibus sua beneficia insimul permutare molientes simoniacionem inter se pecunia seu re alia interuencione exercent prauitatem.</p>
                    <p>Uerum quia hoc iniquum est et sacris canonibus inimicum et ideo non debere aliquatenus tollerari, duximus prouidendum, quod de cetero permutaciones ecclesiarum nulle fiant, nisi prius nobis per decanum ruralem loci et duos uiciniores et honestiores clericos facta fuerit plena fides, quibus ex causis ipsa permutacio fiat et quod simonia uel paccio alia illicita non interuenerit nullomodo.</p>
                    <p>Alioquin sub alia forma huic contraria sua beneficia per collisionem dimittentes alias ecclesias subintrantes uirtute presentis statuti ecclesiis sic habitatis et habituris sint priuati.</p>
                </div>
                <div>
                    <head>Capitulum 10</head>
                    <p>Sunt nonnulli eciam clerici, qui patronis siue aliis eorum dominis, quibuscunque nominibus censeantur cum pro eorum non faciunt libitu uoluntatis siue in dando eis uel faciendo seu non faciendo ad nutum eorum existant, cogunt eos ad beneficia, que sic ab eis possident permutanda, ex quo grauamina non modica et pericula spiritualibus et temporalibus insurgunt ecclesiarum et personarum eorundem.</p>
                    <p>Nos itaque ad tam detestabile vicium exstirpandum duximus statuendum, quod ipsi clerici talibus coaccionibus non assenciant, sed illud nobis sub excommunicacionis pena, quam ipsos contrafaciendo incurrere uolumus ipso facto, denunciare teneantur indilate et patroni uero talia committentes iure presentandi careant ea uice.</p>
                </div>
                <div>
                    <head>Capitulum 11</head>
                    <p>De reliquiis et ueneracione sanctorum.</p>
                    <p>Qui suscepto de manu Dominic superne benediccionis premio perhenitate glorie consistunt ad dexteram Dei patris, reuera deuote metuendi sunt et omni ueneracione colendi, ut quanto diuina clemencia attencius eorum precibus aurem sue pietatis inclinat, tanto ipsi, qui sunt mediatores Dei et hominum, intercedere pro nobis peccatoribus efficacius inducantur.</p>
                    <p>Inter quos beatissimi e gloriossimi confessores et episcopi Cirillus et Metudius et patres et apostoli et patroni nostri precipui, qui felicissimum nostre diocesis et ecclesie fertilitatis agrum et uineam Domini sabbaoth tocius nostre patrie radices ediderunt et palmites multiplicium uirtutum, doctrinam longe lateque extenderunt fructus uberes proferentes, ubi flores prodeunt nec arescunt, ubi semina eorum spersa non pereunt, ubi multiplicatis manipulis grana glorie colliguntur.</p>
                    <p>Uolentes autem, ut non solum hii beatissimi, sed per loca eorum sue presencie odore glorificato respersi pia et prompta deuocione a Christi fidelibus reuerentur, ut dum carissimos Dei honoramus amicos, ipsi nos amabiles Deo reddant, quorum nobis patrocinia uendicamus.</p>
                    <p>Statuimus, ut omnes et singuli fratres et subditi nostri per eosdem clarissimos sancte fidei seminatores et plantatores in domo Domini complantati nobiscum iocunda mente suscipiant, que leti referimus, ut totus clerus et populus nostre diocesis ipsorum festum et diem debeant solempniter VII idus marcii una nobiscum eisdem digna ueneracione per diuinorum officiorum celebracionem solempnem deuotis mentibus exequi letabundi omnibus et singulis utriusque sexus hominum, qui natalicia et solempnitates dictorum apostolorunr piis ac bonis operibus annuo coluerint, de iniunctis eis penitenciis de misericordia omnipotentis Dei et beati Wenceslai et beatorum patronorum nostrorum auctoritate confisi XL dies misericorditer relaxamus.</p>
                    <p>Statuimus eciam et inuiolabiliter precipimus, ut festum sancti Cristini nostri patroni, cuius corpus in nostra ecclesia Olomucensi requiescit, cum commilitibus suis solempniter in crastinum sancti Martini ab omnibus Christi fidelibus utriusque sexus nostre diocesis sub excommunicacionis pena festiuent, eciam in ecclesiis sub duplici officio obseruetur.</p>
                    <p>Insuper statutimus et ordinamus, ut festum Cordule, uirginis sancte, annuatim in die XI milia uirginum solempniter festiuetur.</p>
                    <p>Uerum quia eadem die ob diuinorum et officii celebracione diei eiusdem speciale singularis ipsius sancte Cordule, cuius corpus eciam in nostra ecclesia Olomucensi requiescit, commemoracio et honoris seu reuerencie exhibicio fieri non potest, ut die proxima inmediate subsequenti incipiendo a uespera usque ad uesperamds officium de ipsa sancta Cordula solempniter sub duplici officio in ecclesiis peragatur, ut eius pro nobis supplicacionibus effectus augeatur, cuius summus patrociniis commendati.</p>
                </div>
                <div>
                    <head>Capitulum 12</head>
                    <p>De ueneracione et indulgencia sacri corporis Christi etc.</p>
                    <p>Illius, cuius nomen quando recolitur, saltim genua cordis flectere debemus et in cuius nomine omne genu celestrium, terrestrium et infernorum flectitur, corpus sacratissimum, cuius digne ueneracionis fragilitas humana non sufficit, cum sit memoriale sacratissimum saluificum, in quo gratam redempcionis nostre recensemus memoriam, in quo a malo retrahimur et in bono confirnamur et ad uirtutum ac graciam proficimus incrementa, cum ad infirmos extra septa ecclesie deportatur, ueneracione mandamus solita uenerari uidelicet, ut presbyter indutus superpelicio cum stola circa collum porte ad infirmum, nisi loci distancia et temporis qualitas secus exposcat, clericus uero precedens tintinando cum lumine et cum lumine et campanella et obuiantes genuflectant et dicentibus deuote oracionem dominicam cum Aue Maria, uiginti dies de iniuncta eis penitencia misericordider relaxamus.</p>
                    <p>Dum sole splendente ipsam sanctam eukaristiam sicut predicitur, contigit deportari.</p>
                    <p>Nocturnali uero tempore dum corpus ipsum dominicum per sacerdotem, ut supra, ad infirmos deferri contingerit, qui facibus luminaribus et aliis lucem ministrantibus sacerdoti eukaristiam deferenti saluum iter prebuerint per fenestras, si alias comode non poterint ministrantes quinque.</p>
                    <p>Qui uero sacerdotem sic ipsum corpus dominicum deferentem ab ecclesia usque ad infirmum cum lumine conduxerit, deinde domos proprias redeuntes, decem.</p>
                    <p>Qui uero redierint usque ad ecclesiam atrium cum eodem, quindecim.</p>
                    <p>Qui autem de ecclesia usque ad infirmum et ab inde redeuntem ipsis plebizanis associauerit, XL indulgenciarum dies beatorum Petri et Pauli apostolorum patronorum ecclesie confisi suffragiis de iniunctis penitenciis presentibus misericorditer relaxamus.</p>
                    <p>Insuper hiis, qui in eleuacione hostie salutaris humiliter et deuote se a tempore, quo per ministrum altaris et ipsius hostie salutaris reuerenciam et honorem lumen accenderint usque post eleuacionem tam corporis Christi quam et sanguinis dominici genua deuote flexerint et inclinauerint, decem dies de iniunctis penitenciis in Domino relaxamus.</p>
                    <p>Ut autem ad premissa et quelibet premissorum Christi fideles comodius se aptare possint et ualeant, uolumus et mandamus, quod cum ipsa sancta eukaristia deferenda fuerit ad infirmos, aliqua campana, que ab hominibus audiri possit, iteratis uicibus sonariter compulsetur ad hunc actum specialiter designanda.</p>
                    <p>Penas presbyterorum contrarium facientes nostro arbitrio reseruantes.</p>
                </div>
                <div>
                    <head>Capitulum 13</head>
                    <p>Alma mater ecclesia plerumque nonnulla racionabiliter ordinat et consulte, que postmodum swadente subiectorum comoda consulcius ac racionabilius reuocat in melius ue commutat.</p>
                    <p>Uerum licet solempnitates dedicacionum ecclesiarum per annos singulos sint solempniter celebrande ipso domino exemplum dante, qui ad festum dedicacionis templi omnibus id faciendi formam dans cum reliquis populis eandem festiuitatem celebraturus adinuenit, sicut scriptum est: facta sunt [6] encenia Iherosolimis et iemps erat et Ihesus ambulabat in porticu' Salomonis.</p>
                    <p>Uolumus et presentibus inuiolabiliter statuimus, ut non obstante obseruacione hactenus habita, festum dedicacionis ecclesie, sponse et matris nostre Olomucensis, proxima dominica post octauas corporis Christi annis singulis solempniter celebretur et ab omnibus et singulis Christi fidelibus uotiuis cordis affectibus et corporalium laborum, itineribus affectibus sinceris deuotissime frequententur.</p>
                    <p>Nunc uero omnibus penitentibus et contritis ipsam matrem nostram ecclesiam eadem die et qualibet dierum sequendum inter octauas dedicacionis frequentantibus et uisitantibus eius stipendiorum spiritualium merces non desit proficua XL dies de iniuncta eis penitencia rnisericorditer in Domino relaxamus.</p>
                </div>
                <div>
                    <head>Capitulum 14</head>
                    <p>De imminucione ecclesiarum.</p>
                    <p>Licet canon prouincialis statuti felicis recordacionis domini Bernheri, archiepiscopi Maguntinensis, satis prouide sub pena excommunicacionis iam late sentencie statuerit, ut si quando spolium ecclesiasticorum bonorum factum fuerit uel personam ecclesiasticam captiuam ad aliquem locum deduci contigerit, ex tunc sacerdotes hoc scientes non expectato super eo superiorum mandato abstinere debeant a diuinis.</p>
                    <p>Quia tamen sicut facti nos euidencia edocuit, nondum plene contra eorundem spoliancium temeritatem et audaciam est prouisum.</p>
                    <p>Quia contra huiusmodi constitucionem exquisitis fraudibus facere mollientur; uerum quia tanto maior erit predictorum confusio, quanto fuerit ipsorum culpa patencior, uolumus et statuto mandamus presenti et adicimus, ut ad quemcunque locum deinceps predicti spoliatores seu captiuatores talium personarum declinauerint uel eciam ipsum spolium deductum fuerit, quamdiu ipsi ibi permanserint, eo ipso cessetur a diuinis, donec ipsum spolium plene et integraliter fuerit restitutum aut de ipso alias congrue satisfactum.</p>
                </div>
                <div>
                    <head>Capitulum 15</head>
                    <p>Ne clerici ignoti et apostate secularibus negociis se immisceant.</p>
                    <p>Ut periculosa uagandi materia eo amplius de cetero religionis seu professionis habitum dimitentibus occasio subtrahatur, quo minor ipso subfuerit materia discurrenda, quenm plerisque aditum prebet, statuimus, ut deinceps nullus plebanorum uel alius quicunque clericus apostata cuiuscunque ordinis pro socio in sua ecclesia recipiatur et eum scienter retinens preter penam a iure scriptam unam marcam nobis et archidiaconons loci unum fertonem soluere teneatur.</p>
                    <p>Similem penam decanus et plebanus uicinior hoc sciens et hoc nobis denunciare dissimulans incursurus.</p>
                </div>
                <div>
                    <head>Capitulum 16</head>
                    <p>De magistris.</p>
                    <p>Quia sepe super eligendo scolarium rectore inter plebizanos et ipsarum ecclesiarum rectores suscitatur materia quescionis ipsam, quantum est nobis possibile, decidere cupientes, statuimus, ut magistri scolarum disposicio, eleccio uel ordinacio, cum fuerit facienda, de cetero libere ad parrochialem rectorem seu eius uicarium perpetuum debeat pertinere, alias ordinacio uel eleccio de magistro facta, nisi ipsorum consensus accesserit, sit irrita ipso facto nec ipsi pro magistro, nisi uoluerit, habere teneantur.</p>
                    <p>Statuimus eciam, quia plerumque ipsis rectoribus ecclesiarum suarum ad plenum et singula incumbencia onera supportanda non sufficiunt faculates, ut nullus de cetero in aliqua ecclesia parrochiali nostre diocesis magister czeche, qui alias uitricus uocatur ecclesie, eligatur sine scitu plebani loci siue conuertoris illius, qui eciam debet esse fidelis et iuratus ecclesie, suum officium fideliter exercere uolentes, ut de hiis, que per ipsum questuando cum tabula per ecclesiam ex oblacionibus fidelium fuerint comportata in festiuitatibus subsequentibus, uidelicet Natiuitatis, Pasce, Penthecosten, Ascensionis, quattuor festiuitatibus beate Marie uirginis, dedicacionis ecclesie, patroni, plebanus inmediate integraliter medietatem habere debeat.</p>
                    <p>In aliis diebus ipsi eis uitrici tribuant iuxta conswetudinem hactenus obseruatam.</p>
                    <p>De relictis, quoque in pannis pro ornamentis ecclesie de cera pro luminaribus disponendis et quicquid ad certum usum ecclesie fuerit deputatum ipse rector ecclesie nichil habere debeat, sed omnia pro disponencium arbitrio detinentur.</p>
                    <p>De aliis uero legatis siue relictis ipse rector medietatem, sicut et de oblacionibus supra dictum est, debeat habere.</p>
                    <p>In compartatis autem per ipsos uitricos, ut singula prout prouenerint, reddant ipsorum conscienciam duximus onerandam.</p>
                    <p>Adicientes, ut ipsi uitrici, seu quocumque alio nomine nuncupantur, singulis Illlorum temporibus anni presentibus tribus melioribus et antiquioribus de parrochia teneantur plenam et integram de uniuersis sic ab ipsis perceptis et in quibuscunque rebus consistant ipsis ecclesiarum rectoribus reddere racionem, alioquin non facientes et uiuentes a sacramentis remoueantur ecclesie et morientes ecclesiastica careant sepultura.</p>
                </div>
                <div>
                    <head>Capitulum 17</head>
                    <p>De Iudeis.</p>
                    <p>Cum per sacrorum canonum statuta laudabiliter prouisum fuerit, ut Iudei habitum distinctum deferre debeant, per quem a christianis discerni possent euidenter, alioquin ipsis christianorum communio subtrahi deberet, quia tamen ex huiusmodi nullus hactenuss i aut rarus fructus prouenit, quin imo ipsi Iudei christianorum habitu utantur indistincte, ex quo nonnullas s inconueniencia christiane religioni dinoscitur prouenire, nos itaque, quos pastoralis officii sollicitudo astringit, ut in talibus prouidere debeamus, statuimus, ut iudex siue aduocatus et scabini seu iurati locorum deinceps Iudeis capucia deferentibus auffere debeant.</p>
                    <p>Alioquin non prohibentes in uita eorumt e ecclesiasticis careant sacramentis et post mortem ecclesiastica careant sepultura.</p>
                </div>
                <div>
                    <head>Capitulum 18</head>
                    <p>Sane licet Bonifacius papa constitucione duxerit statuendum, ut nulla consuetudine introduci posse aliquem preter sui superioris licenciam confessorem eligere, qui eum soluere possit uel ligare.</p>
                    <p>Ne tamen pro dilacione penitencie periculum immineat animarum presenti statuto fauorabiliter indulgemus, ut plebani sociis et socii plebano uel pluribus sociis in ecclesia existentibus unus alterum de confessis sibi peccatis absoluendi habeat potestatem.</p>
                    <p>In casibus nobis a iure uelut consuetudine reseruatis ac dumtaxat exceptis, dum tamen absoluens istius criminis particeps illius non fuerit, siue socius in perpetracione illius.</p>
                    <p>Ne uerecundia, que maxima pars est penitencie, cessare uideatur, quo casu uolumus, quod plebano proximiori seu eius socio confiteri possit.</p>
                    <p>Ratificantes nunc ex gracia speciali omnes confessiones et absoluciones hactenus factas contra formam constitucionis prefate.</p>
                    <p>Acta sunt hec anno Domini Mo CCCo XXXXIXo.</p>
                </div>
                <div>
                    <head>Footnotes</head>
                    <p>[1] 'collocauit ante paradisum uoluptatis cherubin et gladium flammeum atque uersatilem ad custodiendam uiam ligni uite' in quotacion marks.</p>
                    <p>[2] 'Qui facis angelos tuos spiritus et ministros suos flammam ignis' in quotacion marks.</p>
                    <p>[3] 'Uas eleccionis' in quotacion marks.</p>
                    <p>[4] Quotacion mark begins.</p>
                    <p>[5] 'exercicis' features brackets: 'exerci[ci]is'.</p>
                    <p>[6] 'facta sunt' in quotacion marks.</p>
                </div>
            </div>
        </body>
    </text>
</root>
