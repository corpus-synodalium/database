<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Narbonne</title>
                <recordID>1749</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1389-07-26</origDate>
                <dateNotes/>
                <origPlace>Saint-Thibéry</origPlace>
                <diocese>Agde</diocese>
                <province>Narbonne</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1749</p>
                <p>Year: 1389</p>
                <p>Month: 7</p>
                <p>Day: 26</p>
                <p>Circa: None</p>
                <p>DatingNotes: None</p>
                <p>Place: Saint-Thibéry</p>
                <p>Diocese: Agde</p>
                <p>Province: Narbonne</p>
                <p>CountryModern: France</p>
                <p>Latitude: 43.3978</p>
                <p>Longitude: 3.4175</p>
                <p>PlaceNotes: Sant Tibèri in Occitan</p>
                <p>Classification: Provincial</p>
                <p>IssuingAuthority: Jean Roger</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: Yes</p>
                <p>ClassificationNotes: Convened by vicar general of Narbonne, Jean Picorlati</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Martene, Thes, IV, cols. 341-348</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>UEnerabile concilium prouinciale de mandato reuerendi in Christo Patris et domini domini nostri Narbonensis archiepiscopi celebratum anno millesimo trecentesimo octogesimo nono, die uigesima sexta Iulii, cum aliquibus diebus sequentibus, congregatum in loco S. Tiberii Agathensis diocesis, in quo interfuerunt uenerabiles, et profunde scientie uiri domini infra scripti, uidelicet pro dicto domino archiepiscopo concilium mandante, et capitulo eiusdem, uenerabilis et circumspectus uir dominus Iohannes Picorlati licenciatus in decretis, uicarius generalis et locum tenens dicti domini archiepiscopi Narbonensis; [1]</p>
                    <p>Item pro domino episcopo Biterrensi dominus Petrus Ciscreboni licenciatus in legibus, sacrista Biterrensis;</p>
                    <p>Pro domino Magalonensi capitulo et clero, dominus Bartholomeus Squiuerie licenciatus in decretis, et baccalaureus in legibus, uicarius et officialis Magalonensis;</p>
                    <p>et dominus Poncius de Saldairaco camerarius, et baccalaureus in decretis;</p>
                    <p>et pro domino Carcassonensi, capitulo, et clero eiusdem, dominus Aimericus Apperati canonicus, et sacrista ecclesie Carcassonensis;</p>
                    <p>Pro domino Electensi dominus Iacobus de Bax licenciatus in decretis, prior maior, uicarius et officialis eiusdem;</p>
                    <p>Pro domino Agathensi, capitulo, et clero eiusdem, dominus Iohannes Fau[2] licenciatus in decretis, et officialis eiusdem;</p>
                    <p>Pro domino Lodouensi, dominis capitulo, et clero, dominus Iohannes Mas in legibus licenciatus, uicarius, et Guillelmus de Rocasello canonicus Lodouensis;</p>
                    <p>Pro domino Nemausensi, capitulo, et clero dominus Bernardus Marchesii canonicus, operarius Nemausensis;</p>
                    <p>Pro domino sancti Pontii Thomeriarum, capitulo et clero, dominus Matheus de Fardeto canonicus S. Felicis Legotersii, infirmarius S. Pontii;</p>
                    <p>Pro domino Uticensi, capitulo, et clero, dominus Martinus Martesii, baccalaureus in decretis, uiceofficialis Uticensis, Ualneolarum;</p>
                    <p>Pro domino abbate S. Tiberii dominus Raimundus Auriueletii infirmarius dicti monasterii;</p>
                    <p>Pro domino Abbate Uille-longe dominus Petrus Salmarii uestiarius S. Tiberii;</p>
                    <p>Pro domino priore de Cassiano dominus Guillelmus Natalis eleemosinarius de Cassiano;</p>
                    <p>Pro domino abbate de Quadraginta dominus B. de Conchis; quibus insimul congregatis, per dominum Uicarium Narbonensem quinque sunt proposita.</p>
                </div>
                <div>
                    <head>Capitulum A1</head>
                    <p>Primum, de modo seruando super recepcione domini nostri Regis cum declinabit ad partes istas in suo ingressu ciuitatum et locorum dicte prouincie, per que transibit.</p>
                    <p>Super quo puncto fuit conclusum per dictum concilium, quod cum omni honore et reuerencia in ciuitatibus et locis, per que transibit, recipiatur per dominos prelatos eorumdem, si presentes existant, cum toto eorum clero; uel ipsis dominis prelatis absentibus, per maiores ecclesiarum cathedralium et aliarum, et alios clericos processionaliter honeste, et laudabiliter recipiatur.</p>
                </div>
                <div>
                    <head>Capitulum A2</head>
                    <p>Secundo fuit propositum per dictum dominum uicarium de inceniis, donis, uel muneribus fiendis domino nostro regi per clerum dicte prouincie in suo iocundo aduentu, si uniuersaliter nomine totius prouincie uel particulariter fierent.</p>
                    <p>Super quo fuit conclusum per dictum concilium quod uniuersaliter nomine totius cleri dicte prouincie nulla fiant munera dicto regi; si uero prelati, uel alie persone ecclesie, ciuitatum, et locorum, per quos transibit, particulariter de prouisionibus suis dare uoluntarie uoluerint, faciant quod eis uidebitur.</p>
                </div>
                <div>
                    <head>Capitulum A3</head>
                    <p>Tercio fuit propositum per dictum dominum uicarium de mittendis quibusdam notabilibus personis ad dominum nostrum papam, ad supplicandum sue sanctitati, quod non dignetur amplius concedere imposiciones, nec alia grauamenta super personis ecclesiasticis capto termino, ad quod tempus dictus dominus noster concesserat, quod expirabit in Aprili proxime uenienti; nec non ad querendum remedia ab ipso domino nostro super nonnullis grauaminibus quatenus spiritualitatem tangunt, et per ipsum remedium apponi potest.</p>
                    <p>Que grauamina in rotulo continentur.</p>
                    <p>Et ad supplicandum eidem quatenus dignetur recommendare ecclesias et personas ecclesiasticas totius prouincie Narbonensis domino nostro regi in suo iocundo aduentu.</p>
                    <p>Super quo fuit conclusum per dictum concilium, quod ad dictum dominum nostrum papam pro premissis explicandis accedat dominus episcopus sancti Pontii, et si nolit, uel non possit accedere, dominus abbas sancti Policarpi; et in eius defectu dominus abbas Uille-longe; et cum altero eorumdem accedat dictus dominus sacrista Biterrensis.</p>
                    <p>Pro stipendiis uero eorumdem fuit ordinatum per dictum concilium, quod dicto domino episcopo sancti Poncii dentur pro singulis diebus octo floreni; alteri uero dictorum dominorum abbatum tres floreni; et dicto domino sacriste duo floreni quamdiu in dicto uiagio essent.</p>
                </div>
                <div>
                    <head>Capitulum A4</head>
                    <p>Quarto fuit propositum per dictum dominum uicarium de redimendis quibusdam priuilegiis per inclitos bone memorie LUDOUICUM et PHILIPPUM reges Francorum clero et nobilibus concessis, ac per modernum dominum nostrum regem confirmatis; que sunt ualde utilia toti clero, et sunt in depositum penes dominum RAIMUNDUM GOMBAUDI militem de Biterris, ex causa centum quingenta Francorum, quos petit uicecomes Narbone.</p>
                    <p>Super quo fuit conclusum per dictum concilium, quod dicta priuilegia omnia redimantur.</p>
                    <p>Et licet clerus soluerit totum quod debebat, et tantum restet per nobiles, determinauit dictum concilium quod si nobiles noluerint soluere, quod clerus illam summam restantem, uel maiorem, si de illa possit concordari cum dicto uicecomite soluat; dictaque priuilegia ex post publicentur et executentur taliter quod persone ecclesiastice ipsis indigentes se possint iuuare.</p>
                    <p>Et fuit commissum per dictum concilium dominis uicario et sacriste Biterrensibus, quod super redemcione eorumdem intendant apud dominum uicecomitem.</p>
                </div>
                <div>
                    <head>Capitulum A5</head>
                    <p>Quinto fuit propositum per dictum dominum uicarium quod cum plura et diuersa grauamina inferantur ipsi clero per officiales et curiales regis et quosdam alios seculares, quod illa quecumque sint ponantur per clerum singularum diocesum in scriptis, et demum quod remedia opportuna petantur a domino nostro papa, in quantum ipsum tangit, et per ipsum potuerit remediari, et a domino nostro rege et eius consilio in partibus istis degente, et quod ita fiat determinauit concilium.</p>
                </div>
                <div>
                    <head>Capitulum A6</head>
                    <p>Item cum tertium, quartum et quintum capitulum per dictum dominum uicarium proposita demandari non possint execucioni sine pecuniis, fuit conclusum et ordinatum per dictum concilium, quod indicatur in tota prouincia Narbonensi unum tallium de mille francis incontinenti leuandum, et in singulis diocesibus exigendum pro cota sua, prout per dictum concilium extitit ordinatum, uidelicet.</p>
                </div>
                <div>
                    <head>Capitulum A7</head>
                    <p>Primo uidelicet dominus Narbonensis cum suo clero totius diocesis 280 ... [3] dominus Biterrensis 135 .. dominus Magalonensis 110 .. D. Uticensis 40 .. dominus Agathensis 65 .. dominus Electensis 60 dominus Carcassonensis 125 .. dominus Nemausensis 70 .. dominus Lodouensis 60 .. dominus S. Poncii 65. super prosecucione negociorum que debent apud regem, uel concilium suum, in partibus istis finiri, conclusum est, quod committatur procuratori cleri ad prosequendum dicta negocia, uidelicet dicto domino sacriste Biterrensi ad uadia duo floreni pro dieta quando uacabit extra ciuitatem Biterrensem. Qui quidem procurator iurauit in manibus dicti domini uicarii bene et fideliter se habere.</p>
                </div>
                <div>
                    <head>Capitulum A8</head>
                    <p>Item, fuit ordinatum quod in Narbona sit unus receptor generalis pecuniarum pro prosequendis negotiis communibus totius prouincie, uidelicet dominus Iohannes Narbonesii licenciatus in decretis, habitator Narbone, cui alii leuatores singularum diocesum, ad mandatum suorum superiorum, pecunias necessarias ministrabunt; et quod dictus receptor teneatur interesse in singulis conciliis prouincialibus, et reddere racionem de administratis; cui satisfiet de labore prout erit racionis.</p>
                </div>
                <div>
                    <head>Capitulum A9</head>
                    <p>Item fuit ordinatum quod habeantur quedam littere regis impetrate cum aliis, per dominum Narbonensem, quas dictus dominus uicarius Narbonensis promisit suffraganeis communicare, continentes racionem consuetudinum, usus et stili introductorum per nonnullos officiarios, in preiudicium libertatis ecclesiastice.</p>
                </div>
                <div>
                    <head>Capitulum A10</head>
                    <p>Item, fuit ordinatum quod habeantur quedam littere regie que sunt penes dominum S. Poncii continentes multa utilia pro clero.</p>
                </div>
                <div>
                    <head>Capitulum A11</head>
                    <p>Item, habeatur copia quarumdam litterarum regiarum quas habet dominus Lodouensis, ut obtineantur similes pro tota prouincia.</p>
                </div>
                <div>
                    <head>Capitulum A12</head>
                    <p>Item, uidetur concilio fore expediens, quod constituantur Parisius aduocatus et procurator pro prosecucione negociorum totius prouincie Narbonensis.</p>
                </div>
                <div>
                    <head>Capitulum A13</head>
                    <p>Item, fuit ordinatum, quod supplicetur domino Narbonensi; quod singulis annis celebretur concilium prouinciale.</p>
                </div>
                <div>
                    <head>Capitulum A14</head>
                    <p>Item, fuit ordinatum quod dominus uicarius obtineat litteram a domino Narbonensi, que corroboret et confirmet omnia superius ordinata per concilium.</p>
                </div>
                <div>
                    <head>Capitulum A15</head>
                    <p>Item quod dominus Narbonensis scribat domino sancti Poncii, ut uelit accedere ad curiam Romanam.</p>
                </div>
                <div>
                    <head>Capitulum A16</head>
                    <p>Item quod dominus Narbonensis scribat domino nostro pape, ut habeat clerum prouincie Narbonensis commendatum, in quibus suffraganei subscribant.</p>
                </div>
                <div>
                    <head>Capitulum A17</head>
                    <p>Item quod tercia pars tallii sit leuata per totum mensem Augusti.</p>
                    <p>ROTULUS GRAUAMINUM DE QUIBUS SUPRA</p>
                </div>
                <div>
                    <head>Capitulum B1</head>
                    <p>Et primo, quod licet de consuetudine approbata et diutius obseruata clericus possit trahere laicum coram officiali ecclesiastico, et presertim in accione personali; nihilominus dicti officiales regis predicta impediunt et perturbant, inhibendo iudici ac eciam parti sub certa pena.</p>
                </div>
                <div>
                    <head>Capitulum B2</head>
                    <p>Item, impediunt ne laicus sacrilegus, propter uiolentam manuum inieccionem temere in personam ecclesiasticam, respondeat coram iudice ecclesiastico, et per ipsum pecunialiter puniatur.</p>
                </div>
                <div>
                    <head>Capitulum B3</head>
                    <p>Item, recipiunt in burgesia clericos solutos, et impediunt quominus iudex ecclesiasticus ipsos puniat et corrigat.</p>
                </div>
                <div>
                    <head>Capitulum B4</head>
                    <p>Item, impediunt ne burgensis pro piis et ecclesiasticus causis, uel alias, iuramento, uel bona fide interueniente, trahatur aliquo modo coram iudice ecclesiastico, nec permittunt corrigi de criminibus per dictos burgenses commissis ante burgesiam, ipsis in burgesia existentibus.</p>
                </div>
                <div>
                    <head>Capitulum B5</head>
                    <p>Item capiunt temporalitatem, et temporalia bona dictorum prelatorum, et aliarum personarum ecclesiasticarum, absque cause cognicione, parte non uocata, et aliquoties litigiosa informacione non precedente.</p>
                </div>
                <div>
                    <head>Capitulum B6</head>
                    <p>Item, capiunt et incarcerant, et omnem iurisdiccionem omnimodam dictis dominis prelatis, et personis ecclesiasticis, aut eorum officialibus penitus irrequisitis.</p>
                </div>
                <div>
                    <head>Capitulum B7</head>
                    <p>Item, impediunt ne cessetur a diuinis pro clericis captis quos restituere nolunt.</p>
                </div>
                <div>
                    <head>Capitulum B8</head>
                    <p>Item, requirunt carceragium a predictis clericis per eos captis.</p>
                </div>
                <div>
                    <head>Capitulum B9</head>
                    <p>Item, si contingat clericum coniugatum in habitu et tonsura incedentem, uel solutum capi per iudicem ecclesiasticum, statim impetrabitur a curia regia littera, ut uel talem restituat, uel certa die compareat coram iudice seculari, portaturus secum informaciones una cum processu.</p>
                </div>
                <div>
                    <head>Capitulum B10</head>
                    <p>Item, si quis obligatus bona fide, uel iuramento interueniente, si obligatus citetur, et precenseat ipsum trahi coram iudice ecclesiastico, racione bone fidei, uel iuramenti, intimabit hoc iudici regio, qui iniunget trahere uolenti, uel trahenti, sub certa pena ne ipsum trahat coram iudice ecclesiastico.</p>
                </div>
                <div>
                    <head>Capitulum B11</head>
                    <p>Item, si quis in testamento pro anima sua aliquid ecclesie reliquerit, pretendit iudex secularis locum esse preuencioni.</p>
                </div>
                <div>
                    <head>Capitulum B12</head>
                    <p>Item, morantur notarii et seruientes regis in propriis locis prelatorum, et personarum ecclesiasticarum, ubi habent omnimodam iurisdiccionem officiandi ibidem.</p>
                </div>
                <div>
                    <head>Capitulum B13</head>
                    <p>Item, iudices, commissarii, et seruientes regis sepissime faciunt preconisaciones et pignoraciones in subditos prelatorum pro talliis siue debitis, sine officialium prelatorum requisicione.</p>
                </div>
                <div>
                    <head>Capitulum B14</head>
                    <p>Item, pretendunt iudices regis, quod nullus alius iudex potest cognoscere de criminibus seruientium, talliatorum et aliorum officialium regis, nec consilium uniuersitatum, uel suorum propriorum officialium.</p>
                </div>
                <div>
                    <head>Capitulum B15</head>
                    <p>Item, commissarii et notarii facientes execuciones in terris prelatorum, sunt inhumaniter excessiui in salarii exaccione.</p>
                </div>
                <div>
                    <head>Capitulum B16</head>
                    <p>Item, quod communitates tallias magnas imponunt in propriis locis prelatorum et subditorum eorumdem, et alia onera sine eorum requisicione faciunt, in magnum eorum preiudicium, et iurisdiccionis lesionem.</p>
                </div>
                <div>
                    <head>Capitulum B17</head>
                    <p>Item, predicte communitates, consules, siue sindici contra iuris disposicionem imponunt onera ecclesiasticis personis, et earum bonis quibuscumque.</p>
                </div>
                <div>
                    <head>Capitulum B18</head>
                    <p>Item, officiales regis non permittunt personis ecclesiasticis iurisdiccionem habentibus, capere eorum auctoritate clericos delinquentes, nisi ipsus uel eorum curie prius requiratur.</p>
                </div>
                <div>
                    <head>Capitulum B19</head>
                    <p>Item, si persona ecclesiastica emerit ut persona priuata, uel alio iusto titulo acquisiuerit aliquas possessiones, compelletur amortisare, uel soluere, seu contribuere talliis uniuersitatum.</p>
                </div>
                <div>
                    <head>Capitulum B20</head>
                    <p>Item, si ecclesia habeat aliquas possessiones in emphiteosim, si postmodum retineat, petunt amortisacionem.</p>
                </div>
                <div>
                    <head>Capitulum B21</head>
                    <p>Item, si ecclesia diminuerit census aliquarum possessionum pro eo quod possessiones sunt deteriorate, petunt amortisacionem.</p>
                </div>
                <div>
                    <head>Capitulum B22</head>
                    <p>Item, si contingat aliquem in sua ultima uoluntate aliquas possessiones relinquere pro capellis fundandis, in quibus possessionibus rex nihil recipit, sed ecclesia tantum, per gentes regis petitur amortisacio.</p>
                </div>
                <div>
                    <head>Capitulum B23</head>
                    <p>Item, grauantur uiri ecclesiastici, quia soluunt imposiciones, quartam uini, gabellam salis, et plure alia a iure prohibita, et pretendunt habere cause cognicionem, et de facto uolunt habere iuramentum ab ipsis.</p>
                </div>
                <div>
                    <head>Capitulum B24</head>
                    <p>Item, si contingat uendere aliquibus beneficiatis percipientibus qualibet die tercia quotam uini, exinde petitur quarta pretii, ac si in taberna uendetur.</p>
                </div>
                <div>
                    <head>Footnotes</head>
                    <p>[1] In this text, &quot;;&quot; has been treated as start of a new sentence if followed bi a capital as it seems appropriate from the context.</p>
                    <p>[2] gap marked with &quot;. . . . .&quot;</p>
                    <p>[3] not clear if the dots in this seccion represent gaps or something else</p>
                </div>
            </div>
        </body>
    </text>
</root>
