<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Dax</title>
                <recordID>1045</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1401-09-18</origDate>
                <dateNotes/>
                <origPlace>Dax</origPlace>
                <diocese>Dax</diocese>
                <province>Auch</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1045</p>
                <p>Year: 1401</p>
                <p>Month: 9</p>
                <p>Day: 18</p>
                <p>Circa: None</p>
                <p>DatingNotes: None</p>
                <p>Place: Dax</p>
                <p>Diocese: Dax</p>
                <p>Province: Auch</p>
                <p>CountryModern: France</p>
                <p>Latitude: 43.7072</p>
                <p>Longitude: -1.0553</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Degert, “Constitutions synodales,” Bulletin, 23, no. 4: 158-164</p>
                <p>EditionOther: None</p>
                <p>SourceNotes: https://books.google.com/books?id=en0UAAAAYAAJ</p>
                <p>TranscriptionNotes: None</p>
                <p>BaseText: ['GoogleBooks', 'WebDownload']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Anno Domini Mil CCCC I [1], XXVIII mensis septembris in aula episcopali Aquensi toto clero diocesis Aquensis conuocato et existente in synodo facto et celebrato per reuerendum in Christo patrem dominum Garsiam Arnaldi, Dei et apostolice sedis gracia episcopum Aquensem, assistentibus sibi et presentibus uenerabilibus capitulo Aquensi ecclesie et omnibus abbatibus de uoluntate, assensu et ordinacione expressis totius cleri predicti publicate fuerunt constituciones que sequuntur.</p>
                </div>
                <div>
                    <head>Capitulum 1</head>
                    <p>De fructibus beneficiatorum defunctorum.</p>
                    <p>Et primo cum pullulent et accidant de die in diem atque oriantur multe altercaciones super fructibus beneficiatorum decedentium que tota seu pars eisdem defunctis pro peracto seruicio debeatur, statuimus quod si rectores, diachoni, subdiachoni, scolastici seu alii beneficiati moriantur aut decedant extante festo Pasche Domini, sed [2] attingant uiuentes diem festiuitatis predicte, quod cedat eisdem defunctis seu heredibus uel executoribus eorum medietas bladi grossi et animalium.</p>
                    <p>Et si dicti beneficiati uiuant tantum quod attingant diem natiuitatis beati Iohannis Baptiste bladum grossum et omnia animalia illius anni eisdem decedentibus seu executoribus, ut prefertur, cedant.</p>
                    <p>Si autem tantum uiuant quod attingant primam diem Augusti, tunc cedant eis et lucrentur omnes apes et medietatem uini et pomascii.</p>
                    <p>Si uero peruenerint ad diem festiuitatis Assumpcionis beate Marie, tunc lucrentur et habeant medietatem bladi minuti.</p>
                    <p>Et si attingant aut perueniant ad primam diem mensis octobris, habeant et lucrentur totum bladum minutum.</p>
                    <p>Item statuimus de prebendis seu capellaniis et aliis beneficiis simplicibus quod quisque prebendarius seu capellanus aut quicumque alius simplex beneficiatus decedens seu eius heredes et executores habeant et recipiant omnes et singulos fructus, feuda et census, iura, redditus et deberia secundum ratam seu quotam temporis quam beneficiatus decedens uixerit et deseruierit sine quacumque contradiccione, et hoc pro debitis et necessariis suis et sepulture sue supportandis.</p>
                    <p>Item statuimus quod notarii curie nostre iurati ualeant et possint proponere et ut procuratores comparere et causas defendere pro beneficiatis quibuscumque nostre diocesis Aquensis, et hoc dumtaxat quando ipsi beneficiati agunt seu defendunt beneficiorum suorum iura seu fructus aut deberia eis racione ipsorum beneficiorum pertinencia.</p>
                    <p>Item statuimus quod omnia iura et deberia leprosorum siue giesitarum defunctorum duplicentur et soluentur rectoribus eorumdem, attento et considerato, quod predicti rectores nulla iura personalia ab eisdem recipiunt.</p>
                    <p>Et fuerunt notarii ad hoc requisiti super publicacione dictarum constitucionum, magistri Iohannes de Busqueto, Stephanus de Gonte, Raimundus de Uinea, presentibus domino Bertrando de Atiuo canonico baionensi, dominico de Beneruco notario Aquensi oriundo et pluribus testibus etc.</p>
                </div>
                <div>
                    <head>Capitulum 2</head>
                    <p>De decem preceptis decalogi.</p>
                    <p>Et ad ampliorem rectorem ecclesiarum et clericorum informacionem scire oportet quod decem sunt precepta legis que in duobus mandatis caritatis continentur, scilicet in dileccionem Dei et proximi; de quibus dicit psalmista in psalterio decem cordarum Psallam tibi et alibi in psalterio decacordo Psallam tibi, id est in decem preceptis.</p>
                    <p>Quorum quidem preceptorum tria sunt in prima tabula pertinencia ad cognicionem Trinitatis et dileccionem.</p>
                    <p>Et eorum primum est: Non habebis deos alienos id est non facies tibi sculptile, neque omnem similitudinem.</p>
                    <p>Et istud preceptum precipue refertur ad personam Patris, secundum preceptum est pertinens ad personam Filii, scilicet non assumes nomen Dei tui in uanum quod est dicere secundum litteram: Non iurabis pro nichilo nomen Dei.</p>
                    <p>Spiritualiter uero precipitur non putes Dei Filium creaturam tantum esse, quia omnis creatura uanitati subiecta est, sed equalem Patri secundum Deitatem, minorem uero secundum humanitatem.</p>
                    <p>Tertium preceptum est et refertur precipue ad Spiritum Sanctum, scilicet memento ut diem sabbati sanctifices, ubi secundum litteram precipitur sabbati obseruanciam, spiritualiter uero sabbatum interpretatur requies, ut hic sit a uitiis requies et in futuro Dei contemplacionem expectes scilicet Spiritu Sancto, id est, ex caritate et a dono Dei.</p>
                    <p>Primum preceptum quod est de uno Deo colendo pertinet ad Patrem in quo est unitas uel auctoritas, secundum ad filium in quo et equalitas, tertium ad spiritum sanctum in quo est utriusque communitas.</p>
                    <p>Accepit enim ecclesia hoc donum a Spiritu Sancto, ut in Spiritu Sancto fiat remissio peccatorum.</p>
                    <p>Septem alia precepta pertinencia ad proximi dileccionem sunt in secunda tabula.</p>
                    <p>Quorum primum ad carnalem patrem pertinet, quod est: honora patrem tuum et matrem ut sis longeuus super terram.</p>
                    <p>Secundum est: non occides.</p>
                    <p>Tertium est: non mecaberis, id est non alicui mulieri miscearis carnaliter, excepto federe matrimonii; Quartum est non furtum facies ubi sacrilegium rapina, et omnis usurpacio rei aliene prohibetur.</p>
                    <p>Quintum est: non loqueris contra proximum tuum falsum testimonium, ubi crimen mendacii et periurii prohibetur.</p>
                    <p>Sextum preceptum est: non desiderabis uxorem proximi tui.</p>
                    <p>Et differt ab illo precepto, non mecaberis, quia ibi factum reprehenditur, hic concupiscencia et uoluntas.</p>
                    <p>Septimum est: non concupisces domum proximi tui non seruum nec ancillam etc.</p>
                    <p>Et differt ab illo precepto, non furtum facies, quia ibi factum, hic uoluntas et concupiscencia prohibetur; unde uersus [3].</p>
                    <p>Unum crede Deum, ne iures uana per ipsum</p>
                    <p>Sabbata sanctifices, uenerare parentes.</p>
                    <p>Non mecaberis, non furtum facies,</p>
                    <p>Non sis occisor.</p>
                    <p>Non testis iniquus.</p>
                    <p>Non cupias sponsam, nec rem quam scis alienam.</p>
                </div>
                <div>
                    <head>Capitulum 3</head>
                    <p>De articulis fidei.</p>
                    <p>Quia sine fide impossibile est Deo placere, eo igitur attendant ecclesiarum rectores, clerici et fideles uniuersi ut fidem habeant et obseruent que in colleccione articulorum consistit.</p>
                    <p>Et, omissis aliis opinionibus, articuli fidei taliter distinguntur et in uniuerso quatuordecim sunt articuli quorum septem pertinent ad diuinitatem et alii septem ad humanitatem.</p>
                    <p>Primus articulus qui pertinet ad diuinitatem et est de uirtute essentie est dum dicit: Credo in Deum, et non dicit deos, quia non sunt plures sed unus tantum; unde in simbolo misse dicitur.</p>
                    <p>Credo in unum Deum.</p>
                    <p>Alii tres sequentes ad diuinitatem pertinentes denotant discrecionem personarum.</p>
                    <p>Primus est de persona Patris, unde dicitur in simbolo.</p>
                    <p>Patrem omnipotentem.</p>
                    <p>Secundus est de persona Filii, unde dicitur in simbolo.</p>
                    <p>Et in Ihesum Christum Filium eius etc.</p>
                    <p>Tertius de persona Sancti Spiritus, unde dicitur: Et in Spiritum etc.</p>
                    <p>Et est sensus unam essenciam, et unum Deum credo et tres personas, scilicet Deum Patrem, Deum Filium, Deum Sanctum Spiritum.</p>
                    <p>Et isti quatuor articuli sequentes pertinent ad deitatem quoad affectus ipsius deitatis.</p>
                    <p>Primus indicat effectum creacionis unde dicit.</p>
                    <p>Creatorem celi et terre.</p>
                    <p>Secundus indicat effectum reconciliacionis, unde dicit.</p>
                    <p>Sanctam ecclesiam catholicam sanctorum communionem et remissionem peccatorum.</p>
                    <p>Et est sensus quod Deus reconciliabit te rectorem in sancta ecclesia, que est communio sanctorum et non alibi.</p>
                    <p>Et per hoc potestas clauium comprobatur.</p>
                    <p>Tertius articulus indicat effectum glorificacionis, ibi cum dicit.</p>
                    <p>Carnis resurreccionem quoad corpus.</p>
                    <p>Uitam eternam quoad animam.</p>
                    <p>Habes ergo septem articulos.</p>
                    <p>Tres ultimi pertinent ad deitatem.</p>
                    <p>Alii uero septem articuli pertinent ad humanitatem Filii Dei domini nostri Ihesu Christi.</p>
                    <p>Primus est quod benedictus Filius Dei dominus noster Ihesus Christus conceptus est de spiritu sancto, secundus quod natus est ex utero uirginali.</p>
                    <p>Tertius quod passus est sub Poncio Pilato crucifixus, mortuus et sepultus secundum humanitatem.</p>
                    <p>Quartus quod descendit ad inferos in anima.</p>
                    <p>Quintus quod resurrexit in carne.</p>
                    <p>Sextus quod ascendit in utroque, scilicet in carne et anima et sedet ad dexteram Dei Patris omnipotentis.</p>
                    <p>Septimus quod in fine seculi ueniet iudicare uiuos et mortuos et reddere unicuique secundum opera que fecerit in hac uita tam reprobis quam electis.</p>
                    <p>Nam omnes cum suis propriis corporibus que nunc gestant resurgent, ut recipiant secundum opera sua, siue bona fuerint, siue mala, reprobi cum diabolo penam eternam, et iusti cum Christo gloriam sempiternam.</p>
                    <p>Et de istis septem articulis ad humanitatem domini nostri Ihesu Christi pertinentibus sunt isti uersus.</p>
                    <p>Concipitur, nascitur, patitur, descendit in ima.</p>
                    <p>Surgit et ascendit, ueniet discernere cuncta.</p>
                    <p>Articulos uero in simbolo, scilicet.</p>
                </div>
                <div>
                    <head>Explicit</head>
                    <p>Credo unum Deum et Quicumque uult scire tenantur maxime prelati et rectores animarum curam habentes explicite et distincte.</p>
                    <p>Simplicibus autem et forte omnibus laicis sufficit ut quilibet adultus accedens ad fidem credat quod unus Deus est et quod est remunerator omnium bonorum.</p>
                    <p>Item oportet et simplices et laicos alios articulos credere implicite id est credere uerum esse quicquid credit ecclesia sacrosancta.</p>
                    <p>Pena autem non credentium est gehenna perpetua iuxta illud: Hec est fides catholica quam nisi quisque fideliter firmiterque crediderit saluus esse non poterit.</p>
                    <p>Premium uero credentium et catholicorum est uita et salus eterna.</p>
                    <p>Nam qui crediderit et baptizatus fuerit saluus erit.</p>
                    <p>Sacramenta uero ecclesiastica sunt septem, uidelicet sacramentum baptismi, sacramentum confirmacionis, sacramentum eucharistie siue corporis Domini, sacramentum penitentie, sacramentum matrimonii, sacramentum ordinis, sacramentum extreme unccionis, unde uersus.</p>
                    <p>Abluo, firmo, cibo, piget, uxor, ordinat et unxit;</p>
                    <p>Que sacramenta supra sunt lecta et summarie declarata.</p>
                    <p>Dona Sancti Spiritus sunt septem, scilicet, donum sapientie, donum intellectus, donum consilii, donum fortitudinis, donum scientie, donum pietatis, donum timoris Domini, que in illo capitulo continentur: Egredietur uirga de radice Iesse et flos de radice eius ascendet, etc.</p>
                    <p>Septem sunt dona baptismi.</p>
                    <p>Primum salis collacio, secundum est aurium et narium linituminacio, Tertium sancte crucis in manu apposicio.</p>
                    <p>Quartum est olei sancti perunccio.</p>
                    <p>Quintum est erismatis in capite apposicio, sextum est aque baptismalis in corpore ablucio.</p>
                    <p>Septimum est in fronte sancta consignacio.</p>
                    <p>Septem sunt hore canonice de quibus est dictum supra.</p>
                    <p>Septem sunt dies seculi.</p>
                    <p>Septem sunt etates mundi, quibus completis, finietur mundus.</p>
                    <p>Septem sunt peticiones in oracione dominicali.</p>
                    <p>Septem sunt psalmi penitenciales.</p>
                    <p>Septem sunt peccata mortalia uidelicet superbia, auaricia, luxuria, ira, gula, inuidia et accidia unde uersus:</p>
                    <p>Dat septem vicia diccio saligia.</p>
                    <p>In hac enim diccione saligia sunt septem littere, et queque littera designat unum peccatum mortale, ut potest patere cuilibet intuenti.</p>
                    <p>Septem sunt uirtutes gratuite, quibus debet regi uita humana.</p>
                    <p>Quarum tres sunt theologice, scilicet fides, spes et caritas.</p>
                    <p>Et quatuor cardinales scilicet iusticia, prudencia, fortitudo et temperancia.</p>
                    <p>Et licet huiusmodi uirtutes sint gratuite per graciam informate, possunt tamen fieri informes per culpam, sola caritate excepta, et iterum informari per penitenciam adueniente gracia que habitus est uirtutum, origo, finis et forma.</p>
                    <p>Septem sunt opera misericordie corporalia, scilicet uisitare infirmos, dare potum sitientibus, comestionem esurientibus, redimere captiuos tegere nudos, hospitari peregrinos et pauperes et mortuos sepelire unde uersus:</p>
                    <p>Uisito, poto, cibo, redimo, tego, colligo et condo.</p>
                    <p>Septem sunt opera misericordie spiritualia que in hoc uersu continentur:</p>
                    <p>Consule, castiga, solare, remitte, fer, ora et pacifica.</p>
                    <p>Septem sunt gaudia que gloriosa uirgo Dei genitrix Maria habuit de Filio suo benedicto domino nostro Ihesu Christo.</p>
                </div>
                <div>
                    <head>Footnotes</head>
                    <p>[1] Ed. CCC[C] I.</p>
                    <p>[2] Ed. [sed].</p>
                    <p>[3] 'non mecaberis' and 'non furtum facies' in quotacion marks in ed.</p>
                </div>
            </div>
        </body>
    </text>
</root>
