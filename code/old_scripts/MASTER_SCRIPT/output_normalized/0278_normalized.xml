<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Compiegne</title>
                <recordID>0278</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1304-01-04</origDate>
                <dateNotes/>
                <origPlace>Compiègne </origPlace>
                <diocese/>
                <province>Reims</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 278</p>
                <p>Year: 1304</p>
                <p>Month: 1</p>
                <p>Day: 4</p>
                <p>Circa: None</p>
                <p>DatingNotes: None</p>
                <p>Place: Compiègne </p>
                <p>Diocese: None</p>
                <p>Province: Reims</p>
                <p>CountryModern: France</p>
                <p>Latitude: 49.4149</p>
                <p>Longitude: 2.823056</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: Robert de Courtenay</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Gousset, APER II, 477-480</p>
                <p>EditionOther: None</p>
                <p>SourceNotes: https://books.google.com/books?id=L9U-AAAAcAAJ</p>
                <p>TranscriptionNotes: None</p>
                <p>BaseText: WebDownload</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Ad perpetuam rei memoriam profuturam in perpetuum, et tenendam, nos Robertus miseracione diuina Remensis archiepiscopus in nostro prouinciali concilio, quod apud Compendium nostre Remensis prouincie, anno Domini MCCCIII, die Ueneris post festum Circumcisionis eiusdem, uniuersis suffraganeis nostris ad hoc, ut moris est, conuocatis, et presentibus ueneralibus fratribus Geraldo Suessionensi , Gazone Laudunensi, Simone Beluacensi, Geraldo Atrebatensi, Guidone Siluanectensi, Guillelmo Ambianensi, Ioanne Morinensi, et Cameracensi episcopis; necnon dilectis suis magistris Guielchino Nouiomensis, et Ioanne Tornacensis, uenerabilium fratrum episcoporum uicariis; et magistro Hugone procuratore uenerabilis fratris nostri Catalaunensis episcopi, licet minus competenter instructo, tamen hac uice de gracia admisso, extitit celebratum: nonnullis ecclesiarum, et personarum ipsarum oppressionibus, iniuriis, et offensis, ad nostiam deductis noticiam, et eidem concilio reseratis; deliberacione super his in ipso concilio habita pleniore, de totius concilii prouidencia unanimi et concordi, iuxta negociorum ingruenciam et temporis qualitatem, super eisdem iniuriis pro defensione libertatis ecclesiastice adhibere curauimus opportuna remedia, que sequuntur.</p>
                </div>
                <div>
                    <head>Capitulum 1</head>
                    <p>Ut excommunicati, et qui clandestina matrimonia fecerint, procurauerint, iis interfuerint, ad diuina non admittantur, nec eorum corpora ad ecclesiasticam sepulturam.</p>
                    <p>In primis igitur statuimus et decernimus auctoritate concilii eiusdem, quod cum in canonibus tam antiquis quam nouiter editis, sit statutum; ne queuis seculares, religiose, exempte, et non exempte persone, excommunicatos et interdictos nominatim et publice, ad diuina, neue corpora defunctorum talium ad ecclesiasticam sepulturam admittant: alioquin talibus ab ipsis canonibus est ingressus ecclesie interdictos; ut tam salubria statuta publfcentur frequenter.</p>
                    <p>Adiicientes presentis auctoritate concilii, quod omnes et singuli, cuiuscumque status, dignitatis, professionis, aut condicionis existant, qui talibus diuinis celebrandis et sepulturis faciendis interesse presumpserint; et qui opem in his, auxilium prestiterint et fauorem, post mensem a tempore publicacionis presentium in singulis diocesibus Remensi prouincie faciende, excommunicacioni subiaceant ipso facto.</p>
                    <p>Simili sentencia percellentes omnes et singulos, qui matrimonia clandestina fecerint, seu contraxerint, aut procurauerint fieri, seu ipsis presumpserint interesse.</p>
                </div>
                <div>
                    <head>Capitulum 2</head>
                    <p>Ut tallim et collecta non imponantur, clericis sub pretextu quod sint mercatores.</p>
                    <p>Item, quia nonnulli seruientes temporalium dominorum, et iustitie laicalis, asserentes pro suo debito, clericos tam non uxoratos quam uxoratos qui tamen cum unica et uirgine contraxerunt [1] esse publicos mercatores, tallias et collectas imponunt eisdem, et extorquent ab eis inuitis, quanquam clericaliter uiuant, nullis se mercimoniis implicantes: ac moniti auctoritate ordinariorum locorum ut desistant, recusant parere; quamquam offeratur eisdem, ut facta fide coram ipsis ordinariis, quod dicti clerici sunt tales manifesti mercatores, tallias et collectas huiusmodi permittantur leuare; ipsi tamen iudicis et partis officio fungentes, cognicionem super hoc sibi uindicant, et assumunt.</p>
                    <p>Et quia de his, ut asserunt, sibi constat, bona clericorum dictorum mobilia capiunt, uendunt et detrahunt in magnum preiudicium et grauamen ipsorum.</p>
                    <p>Pro modo eciam omnium facultatum ipsorum clericorum, licet in minimo solum eos asserant mercatores, tallias et collectas imponunt et extorquent ab eis: nos uero attendentes premissa fieri contra libertates et consuetudines ecclesiasticas notorias, nouas et antiquas, talia amodo fieri prohibemus; alioquin post mensem a tempore publicacionis predicte, omnes illos et singulos qui talia amodo facere, procurare, mandare, aut facta suo nomine rata habere, auxilium, consilium, opem uel fauorem, clam uel palam, prestare presumpserint, auctoritate predicti concilii, monicione tamen competenti premissa, excommunicamus in his scriptis.</p>
                </div>
                <div>
                    <head>Capitulum 3</head>
                    <p>Ut qui excommunicacionis sentenciam sustinuerunt per biennium, nisi in extremis satisfecerint, careant ecclesiastica sepultura.</p>
                    <p>Item, quia non caret nota heretice prauitatis, in contemptum potestatis et clauium sancte matris Ecclesie, excommunicacionis sentenciam quamuis catholicam in se latam sustinere, presertim per annum et amplius: uolentes canceri huic uulneroso, ne sui contagione corrumpat alios, et pernicioso seducat exemplo, ignitum quod superest iniicere ferrum; statuimus auctoritate presentis concilii, ut tales qui taliter excommunicacionem in se latam sustinuerint, careant ecclesiastica sepultura, nisi saltem in extremis se penituerint, et ad condignam satisfaccionem uenerint et emendam.</p>
                </div>
                <div>
                    <head>Capitulum 4</head>
                    <p>Quod excommunicatis, qui uocali ad synodum, non comparuerunt, indicatur purgacio canonica tamquam de heresi suspectis.</p>
                    <p>Item, cum excommunicati per biennium et amplius ad presens concilium sint uocati, peremptorie et personaliter responsuri super tanto excessu, qui notam seu speciem heresis non euadit; qui non uenerint, nec apparuerint per idoneos responsales, ipsos omnes et singulos reputamus contumaces: purgacionem eis omnibus et singulis, quos sic suspectos habemus de heresi indicentes canonicam; ad quam prestandam secundum iuris formam, ipsos et singulos eorum suis singulis diocesanis, termino super hoc competente prefigendo eisdem ab ordinariis supradictis, decernimus teneri.</p>
                </div>
                <div>
                    <head>Capitulum 5</head>
                    <p>Quod ecclesiastici contenti sint iusculo et duobus ferculis, nisi superueniant magnates.</p>
                    <p>Diligenti deliberacione habita, honestate considerata, et ut a superfluitatibus abstineatur, statuimus ut omnes et singule persone ecclesiastice Remensis prouincie in singulis conuiuiis sint contente potagio et duobus ferculis sine fraude, nisi magnitudo personarum superuenientium aliud requirat, et tunc cum predictis poterunt uti aliquo intermedio ferculo; ita quod si in conuiuiis huiusmodi, reges, duces, comites, barones et alios excellentes contigerit interesse, presenti statuto minime sint astricti.</p>
                    <p>Si quis uero contra premissa uel aliquod premissorum attentauerit, uel attentare presumpserit, pena puniatur condigna.</p>
                    <p>Que omnia redigi fecimus in scripturis, et in ipso concilio solemniter promulgari: precipientes districtius et mandantes auctoritate dicti concilii uniuersis et singulis personis prouincie Remensis, quatenus que taliter pro defensione libertatis ecclesiastice, et ipsarum ecclesiarum statu pacifico duximus ordinanda, prout superius continentur, seruent et teneant illibata.</p>
                    <p>In quorum testimonium et munimen, sigillum nostrum, una cum sigillis dictorum presentium suffraganeorum, presentibus duximus apponendum.</p>
                    <p>Et nos predicti presentes suffraganei, sigilla nostra una cum sigillo predicti reuerendi patris, in premissorum testimonium duximus apponenda.</p>
                </div>
                <div>
                    <head>Explicit</head>
                    <p>Datum anno et die Ueneris supradictis</p>
                </div>
                <div>
                    <head>Footnotes</head>
                    <p>[1] 'qui tamen cum unica et uirgine contraxerunt' in parenthesis.</p>
                </div>
            </div>
        </body>
    </text>
</root>
