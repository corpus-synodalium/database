<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Tarragona</title>
                <recordID>2073</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1234</origDate>
                <dateNotes/>
                <origPlace>Tarragona</origPlace>
                <diocese>Tarragona</diocese>
                <province>Tarragona</province>
                <country>Spain</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Other</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 2073</p>
                <p>Year: 1234</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Tarragona</p>
                <p>Diocese: Tarragona</p>
                <p>Province: Tarragona</p>
                <p>CountryModern: Spain</p>
                <p>Latitude: 41.115697</p>
                <p>Longitude: 1.249594</p>
                <p>PlaceNotes: None</p>
                <p>Classification: Other</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: Convened by King James I of Aragon, with bishops</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Mansi 23, 330-334</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Data Capture</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>IN nomine sancte et indiuidue Trinitatis, que mundum pugillo continens, imperantibus imperat, et dominantibus dominatur.</p>
                    <p>Manifestum sit omnibus tam presentibus quam futuris, quod nos Ia. Dei gracia rex Aragonum et regni Maioricarum, comes Barchinone et Urgelli, et dominus Montipessulani, uolentes circa commissum nobis regnum prouisionem debitam adhibere, et statum regni nostri cupientes in melius reformare, una cum salubri consilio ac diligenti tractatu uenerab. G. Terracone electi, G. Gerundensi, Bn. Uicensi, B. Ilerdensi, S. Cesar Augustan. P. Dertusensi episcop. H. domus militie Templi, H. domus Hospitalis magistrorum, abbatum eciam et aliorum totius regni nostri quam plurium prelatorum existentium nobiscum personaliter apud Terraconam, irrefragabiliter statuentes decernimus, et firmiter inhibemus, ne cuiquam laice persone liceat publice uel priuatim de fide catholica disputare; et qui contra fecerit, cum constiterit, a proprio episcopo excommunicetur, et nisi se purgauerit, tamquam suspectus de heresi habeatur.</p>
                </div>
                <div>
                    <head>Capitulum 2</head>
                    <p>Item, statuitur, ne aliquis libros ueteris uel noui testamenti in Romanico habeat.</p>
                    <p>Et si aliquis habeat, infra octo dies post publicacionem huiusmodi constitucionis a tempore sententie, tradat eos loci episcopo comburendos, quod nisi fecerit, siue clericus fuerit, siue laicus, tamquam suspectus de heresi, quousque se purgauerit, habeatur.</p>
                </div>
                <div>
                    <head>Capitulum 3</head>
                    <p>Item, statuimus ne aliquis infamatus de heresi uel suspectus, ad baiuliam, uicariam, iurisdiccionem temporalem uel officium publicum admittatur.</p>
                </div>
                <div>
                    <head>Capitulum 4</head>
                    <p>Item, ne fiat receptaculum sordium ubi fuit latibulum perfidorum, statuimus ut domos recipientium hereticos scienter, si alodia fuerint, destruantur, si censualia, suo domino applicentur, et hec tam in ciuitatibus, quam extra precipimus obseruari.</p>
                </div>
                <div>
                    <head>Capitulum 5</head>
                    <p>Item, innocentes pro innocentibus habeantur, aut ne quibuslibet per aliquorum calumniam heretica prauitas impingatur; statuimus ne aliquis credens uel hereticus puniatur, nisi per episcopum loci uel aliquam personam ecclesiasticam fuerit credens uel hereticus iudicatus.</p>
                </div>
                <div>
                    <head>Capitulum 6</head>
                    <p>Item, statuimus quod quicumque in terra sua siue dominicatura de cetero scienter uel negligenter, per pecuniam uel aliam quamcumque causam, hereticos permiserit commorari, si minime fuerit confessus uel conuictus, ipso facto amittat in perpetuum terram suam: ita tamen quod si feuda fuerint, suo domino applicentur; si uero alodia, nostro domino confiscentur, et corpus suum in manu nostra prout debuerit puniendum.</p>
                </div>
                <div>
                    <head>Capitulum 7</head>
                    <p>Si autem de sciencia conuictus non fuerit, et probata fuerit negligencia dissoluta, uel frequenter inueniatur in terra sua, uel credentes, et super hoc fuerit diffamatus, nostro arbitrio puniatur.</p>
                    <p>Baiulus uero qui semper est residens in loco quem presumit, uel uicarius nisi contra hereticos et eorum credentes ualde sollicitus inueniatur, et negligens, ab officio baiulie et uicarie perpetuo deponatur.</p>
                </div>
                <div>
                    <head>Capitulum 8</head>
                    <p>Item, statuimus ut in locis suspectis de heresi, in quibus episcopus uiderit expedire, unus sacerdos uel clericus ab episcopo, et duo uel tres a nobis laici uel nostro uicario uel baiulo eligantur, qui hereticos uel credentes et receptores eorum in suis parochiis perquirere teneantur. omnia loca quantumcumque secreta intrandi, uel perscrutandi, cuiuscumque dominii uel priuilegii habeantur, nulla eis licencia denegata, sub pena quam idem episcopus denegantibus uelit imponere: super quo eidem episcopo publice auctoritatem regiam impertimur.</p>
                </div>
                <div>
                    <head>Capitulum 9</head>
                    <p>Qui eciam inquisitores hereticos, credentes, fautores, et receptatores, ex quo inuenerint, cautela adhibita ne fugere ualeant, archiepiscopo, et episcopo, et nostro uicario seu baiulo loci, dominis eciam locorum seu eorum baiulis, non differant nunciare.</p>
                    <p>Illi uero quos ad predictum negotium episcopus loci et nos, uel uicarius noster seu baiulus, duxerimus negligendos, si in execucione officii huius fuerint negligentes; si clericus, per subtraccionem proprii beneficii; si laicus, per penam pecuniariam, nostri baiuli uel uicarii iudicio puniatur.</p>
                </div>
                <div>
                    <head>Capitulum 10</head>
                    <p>Statuimus eciam quod paces et treuge facte et confirmate apud Almudauer similiter obseruentur apud Barchinonam, et omnia statuta ibidem facta tempore exercitus Maioricarum inuiolabiliter obseruentur.</p>
                </div>
                <div>
                    <head>Capitulum 11</head>
                    <p>Item, statuimus, ut paces et treuge facte et confirmate apud Almudauer similiter obseruentur.</p>
                </div>
                <div>
                    <head>Capitulum 12</head>
                    <p>Statuimus eciam, ut littere de simplici iusticia in nostra curia XII. denariorum precio concedantur.</p>
                </div>
                <div>
                    <head>Capitulum 13</head>
                    <p>Item littera, priuilegia et instrumenta super quocumque negocio a nobis impetrata, irreuocabiliter obseruentur, et absque cause cognicione in preiudicium alterius minime reuocentur.</p>
                </div>
                <div>
                    <head>Capitulum 14</head>
                    <p>Item, statuimus, ut rescriptum a nobis super prolongacione debita ab aliquo impetratum non ualeat, nisi debitor caueat creditori, quod ad terminum quod nos ei dedimus, persoluantur, nisi tempore exercitus.</p>
                </div>
                <div>
                    <head>Capitulum 15</head>
                    <p>Item, statuimus, quod ad preces alicuius non remittamus iusticiam.</p>
                </div>
                <div>
                    <head>Capitulum 16</head>
                    <p>Item, statuimus, quod non committamus alicui infra terram nostram sigillum nostrum minus uel maius, preterquam in curia nostra.</p>
                </div>
                <div>
                    <head>Capitulum 17</head>
                    <p>Item, statuimus, quod clerici et religiosi et homines eorumdem non dent pedagia siue leudas, nisi eas, quas dabant tempore P. regis Aragonum patris nostri, et domini Ildefonsi aui nostri.</p>
                </div>
                <div>
                    <head>Capitulum 18</head>
                    <p>Item, statuimus, quod si aliquis excommunicatus fuerit propria culpa, et perseuerauerit contumaciter in excommunicacione per annum, deinde compellamus eum uel suos per nos et nostros uicarios satisfacere, ut debebat; quia tales non carent scrupulo heretice prauitatis, ut extra de penis C. grauem.</p>
                </div>
                <div>
                    <head>Capitulum 19</head>
                    <p>Item, statuimus, quod quilibet possit dare, dimittere et alienare quocumque modo uoluerit, ecclesiis et locis religiosis de possessionibus suis, saluo iure nostro et domino generali et consuetudinibus antiquis.</p>
                    <p>Et hoc per Cataloniam et Aragoniam uolumus obseruari.</p>
                </div>
                <div>
                    <head>Capitulum 20</head>
                    <p>Item, statuimus, quod si instrumentum uendicionis factum fuerit in fraudem uel usuram, tamquam inane et irritum habeatur, et contractus usurarius censeatur.</p>
                </div>
                <div>
                    <head>Capitulum 21</head>
                    <p>Item, statuimus, quod clericus racione rei mobilis ad aliquam questam non teneatur, saluis censibus, et agrariis constitutis, et antiquis statutis secundum diuersitatem locorum.</p>
                </div>
                <div>
                    <head>Capitulum 22</head>
                    <p>Item statuimus, quod Saracenus et Saracena non possit fieri Iudeus et Iudea, uel Iudeus et Iudea non possit fieri Saracenus uel Saracena; et qui hoc fecerint, amittant personas suas.</p>
                </div>
                <div>
                    <head>Capitulum 23</head>
                    <p>Item, statuimus, quod baiuli uicarii, milites totius Catalonie et Aragonie non hospitentur per uiolenciam in monasteriis, ecclesiis et domibus Templi et Hospitalis, et aliis locis religiosis, et dominaturis eorum, et mansis rusticorum suorum, quod si fecerint, per nos et uicarios nostros, et homines, et per canonicas sancciones distringantur et prohibeantur.</p>
                </div>
                <div>
                    <head>Capitulum 24</head>
                    <p>Item, rogamus dominos episcopos, quod singuli in suis episcopatibus, et per singulas parochias distringant per censuram ecclesiasticam homines suos et alienos a XIV. annis supra, ad pacem iurandam, seruandam, et defendendam, secundum formam, que continetur in chartis pacis et treuge facte apud Barchinonam tempore exercitus Maioricarum.</p>
                </div>
                <div>
                    <head>Capitulum 25</head>
                    <p>Homines uero ecclesiarum et locorum religiosorum ad mandatum sui episcopi, ad pacem defendendam exire et ire teneantur, secundum quod ipsi episcopo uidebitur expedire, habito respectu ad negotii qualitatem, et salua iurisdiccione Terracone ecclesie.</p>
                </div>
                <div>
                    <head>Capitulum 26</head>
                    <p>Et nos ipsi supradicti et magistri militie Templi et Hospitalis, et abbates, et alii ecclesiarum terre nostre prelati, promittimus uobis Terracone electo, omnia supradicta et singula pro posse nostro attendere et complere.</p>
                    <p>Nos itaque Ia. rex predictus promittimus omnia supradicta et singula attendere et complere bona fide sine enganno.</p>
                </div>
                <div>
                    <head>Explicit</head>
                    <p>Quod est actum apud Terraconam VII. idus Februarii anno domini MCCXXXIII.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
