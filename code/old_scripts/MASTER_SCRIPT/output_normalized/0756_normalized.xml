<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Cambrai</title>
                <recordID>0756</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1324-10-01</origDate>
                <dateNotes/>
                <origPlace>Cambrai</origPlace>
                <diocese>Cambrai</diocese>
                <province>Reims</province>
                <country>Belgium</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 756</p>
                <p>Year: 1324</p>
                <p>Month: 10</p>
                <p>Day: 1</p>
                <p>Circa: None</p>
                <p>DatingNotes: None</p>
                <p>Place: Cambrai</p>
                <p>Diocese: Cambrai</p>
                <p>Province: Reims</p>
                <p>CountryModern: Belgium</p>
                <p>Latitude: 50.175579</p>
                <p>Longitude: 3.2345</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: sede vacante</p>
                <p>IssuingAuthorityAlt: None</p>
                <p>RegnalStart: 1324</p>
                <p>RegnalEnd: 1336</p>
                <p>Delegated: None</p>
                <p>ClassificationNotes: issued by vicar of the cathedral chapter</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Reusens, Statuta, 86-88</p>
                <p>EditionOther: Gousset, ABER, II,  518-19;</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Library Scan', 'WebDownload']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Locus LIus.</p>
                    <p>Anno Domini Mo CCCo XXIIIIo.</p>
                </div>
                <div>
                    <head>Capitulum 1</head>
                    <p>Ad futuram rei memoriam et futurarum cautelam.</p>
                    <p>Nos uicarii generales uenerabilis capituli ecclesie Cameracensis, sede uacante, ex speciali commissione et potestate nobis super hoc concessa a dicto capitulo, nunc locumtenente racione sedis uacantis, anno Domini Mo CCCo XXIIIIo, die beati Remigii in capite octobris, in dicta ecclesia Cameracensi dictam synodum celebrantes, statuimus, precipimus, ordinamus, addimus et subtrahimus, de consilio et consensu archidiaconorum ecclesie predicte, seu uicariorum, in modum qui sequitur: Primo, cum alias fuerit statutum quod quilibet curatus ciuitatis et diocesis Cameracensis statuta synodalia habeat integraliter infra instans festum Natiuitatis Domini, et hoc sub pena XLta solidorum parisiensium dicto capitulo uel futuro episcopo archidiacono applicandorum et soluendorum;</p>
                </div>
                <div>
                    <head>Capitulum 2</head>
                    <p>Statuimus quod, si aliquem istorum curatorum ecclesiam suam ex causa permutacionis uel alias quoquo modo dimittere contigerit, statuta huiusmodi suo relinquat successori.</p>
                    <p>Si quis autem contrarium fecerit, penam XLta solidorum parisiensium, ut supra applicandorum, per decanos christianitatis leuandorum, eo ipso se nouerit incursurum.</p>
                </div>
                <div>
                    <head>Capitulum 3</head>
                    <p>Item in titulo de matrimonio a statuto quod incipit, Statuimus quod, si duo contrahere uolentes matrimonium sint oriundi de diuersis decanatibus, etc. subtrahimus uidelicet ista uerba: ad interesse partis et restitucionem dupli partibus teneantur; loco quorum subrogamus ista uerba: penam XLta solidorum parisiensium incurrant, medietatem ut supra, et parti denuncianti aliam partem, applicandorum, et nichilominus ad interesse ipsius partis teneantur.</p>
                </div>
                <div>
                    <head>Capitulum 4</head>
                    <p>Item statuimus quod quicumque se fecerit ad sacros ordines promoueri ad titulum sui patrimonii, secundum quod hactenus est consuetum, de cetero, quamdiu idem promotus uixerit uel donec competenter beneficiatus non fuerit, non possit dictum patrimonium ad cuius titulum ordinatus fuerit, alienare, uendere uel extra manus suas ponere, sed bona et emolumenta proueniencia ex dicto patrimonio, habeat, leuet et percipiat dictus promotus, et in suos proprios usus sine fraude conuertat, nisi causam legittimam coram suo ordinario allegauerit, et per ordinarium cum ipso fuerit dispensatum, quod dictum patrimonium uendere possit et alienare.</p>
                </div>
                <div>
                    <head>Capitulum 5</head>
                    <p>Item statuimus quod, si contigerit domos curatorum uel capellanorum impeiorari propter negligenciam decanorum christianitatum, qui eas tenentur uisitare, decani, ob quorum defectum hoc acciderit, teneantur dictas domos releuare uel reparari facere suis propriis sumptibus et expensis.</p>
                </div>
                <div>
                    <head>Capitulum 6</head>
                    <p>Item sequitur clausula contenta in litteris felicis recordacionis domini Clementis pape quinti super restitucione ciuitatis et comitatus Cameracensis facta episcopo, preposito, decano et capitulo aduersus commissionem, usurpacionem et occupacionem predictorum ciuitatis et comitatus, et annullacionem et irritacionem quorumcumque preterea consecutorum que sequitur in hec uerba: Inhibemus uniuersis et singulis cuiuscumque condicionis, preeminentie, uel status aut dignitatis existant, ne contra huiusmodi retractacionem, annullacionem, reportacionem, restitucionem et absolucionem quicquam attemptare presumant.</p>
                    <p>Nos enim omnes et singulos, cuiuscumque preeminentie, dignitatis, ordinis uel status existant, qui contra huiusmodi nostram inhibicionem, retractacionem, annullacionem, reuocacionem, reportacionem, restitucionem et absolucionem attemptare, necnon et omnes qui predictos ciuitatem et comitatum Cameracensem quomodolibet in posterum occupare presumpserint, excommunicacionis sentenciam, quam ex nunc contrarium facientes incurrant ipso facto, et in ciuitatem et terras in contrarium facientes interdicti sentenciam promulgamus.</p>
                    <p>Et nichilominus decernimus ex nunc irritum et inane, si secus super hiis contra huiusmodi inhibicionem nostram contigerit attemptari, non obstante, si aliquibus a Sede apostolica sit indultum, quod interdici, suspendi uel excommunicari non possint per litteras apostolicas non facientes plenam et expressam ac de uerbo ad uerbum de indulto huiusmodi mencionem.</p>
                </div>
                <div>
                    <head>Capitulum 7</head>
                    <p>Item precipimus quod omnes decani christianitatum et curati, ecclesiarum ciuitatis et diocesis Cameracensis hec predicta noua statuta, mandata, precepta, ordinaciones, addiciones et subtracciones, ac clausulam predictam dicti decani infra decem dies, et dicti curati infra festum Omnium Sanctorum habeant.</p>
                    <p>Quibus statutis una cum aliis uti uolumus et mandamus, dictaque statuta noua, addiciones et subtracciones, necnon et clausulam predictam, singulis diebus dominicis et festiuis in ecclesiis suis, cum maior ibidem aderit populi multitudo, in lingua materna sub penis antedictis insinuare, notificare et procurare procurent.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
