<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Palermo</title>
                <recordID>0372</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1388</origDate>
                <dateNotes/>
                <origPlace>Palermo</origPlace>
                <diocese>Palermo</diocese>
                <province>Palermo</province>
                <country>Italy</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 372</p>
                <p>Year: 1388</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Palermo</p>
                <p>Diocese: Palermo</p>
                <p>Province: Palermo</p>
                <p>CountryModern: Italy</p>
                <p>Latitude: 38.116667</p>
                <p>Longitude: 13.366667</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: Ludovico Bonito</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Mansi 26, col 745-754</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>Capitula de pertinentibus ad diuinum cultum.</p>
                    <p>In primis ordinamus, quod omnes clerici beneficiati, infirmitate corporali non grauati, ueniant ad omnes horas omni die: canonici uero in ecclesiis cathedralibus teneantur uenire in omnibus diebus dominicis, et feriis duplicibus, et semiduplicibus ad missam et primas et secundas uesperas: ad matutinum uero in dictis diebus ueniant, quando commode poterunt interesse, supra quo eorum conscienciam oneramus: si quis uero ipsorum canonicorum defuerit predictis diebus in [1] aliqua dictarum horarum, uidel. misse et uesperarum, ipso facto sit priuatus communia unius mensis, et applicetur seruientibus canonicis: ceteri uero clerici et sacerdotes inferiores, si defuerint die aliquo, seu hora, puniantur per eorum diocesanos secundum quod eis secundum Deum uidebitur expedire, plus uel minus secundum racionem defectus, et cogant ipsi diocesani clericos in aliis ecclesiis sine cura beneficiatos seruire ecclesie cathedrali secundum proporcionem reddituum cuiuscumque.</p>
                </div>
                <div>
                    <head>Capitulum 2</head>
                    <p>De redditibus canonicorum, et clericorum non seruientium, in ecclesia expendendis et distribuendis inter personas seruientes.</p>
                    <p>Item statuimus, et ordinamus, quod redditus et prouentus canonicorum, et clericorum non seruientium, et residentium, saltem per tres partes anni, qui non fuerint actu in studio generali theologie, decretorum, seu legum, per diocesanos ipsorum expendantur, et distribuantur inter personas idoneas, que seruierint ecclesie in diuinis officiis in supplementum dictorum non residentium, seu non seruientium, ut iura canonica mandant, ita quod redditus canonicorum absentium presentibus, et seruientibus applicentur, si ibi fuerint canonici seruientes: redditus uero aliorum clericorum non canonicorum absentium aliis clericis seruientibus tribuantur ad arbitrium ipsorum episcopi.</p>
                </div>
                <div>
                    <head>Capitulum 3</head>
                    <p>Capitula de pertinentibus ad honestatem, et uitam clericorum, quod clerici non teneant concubinam.</p>
                    <p>Item ut in omnia honeste, et secundum Deum fiant in clero totius nostre prouincie Panormitane, prohibemus uniuersis, et singulis totius nostre prouincie clericis cuiuscumque status, aut gradus existant, tenere concubinam seu fornicariam mulierem publice in domo propria, uel aliena: qui uero contrarium fecerit, a suo diocesano a diuinis officiis, et beneficiis ecclesiasticis suspendatur, taliter suspensus restitui non possit, nisi dumtaxat fornicaria muliere primitus a suo remota consorcio, et iniuncta pro delicto penitencia salutari: qui uero sic suspensus a diuinis presumpserit diuina et ecclesiastica ministrare sacra, aut diuinis in ecclesia officiis interesse, tamquam irregularis effectus omnibus beneficiis ecclesiasticis expolietur, prout iura canonica mandant.</p>
                </div>
                <div>
                    <head>Capitulum 4</head>
                    <p>Quod clerici non intrent in tabernam in locis et terris, in quibus habitant, et de prohibito ludo taxillorum.</p>
                    <p>Item prohibemus omnibus clericis, beneficiatis, seu in sacris ordinibus constitutis intrare tabernam ad comedendum in locis, et terris, in quibus faciunt residenciam, nec ludant ibi ad aleas, uel taxillos, aut inhoneste in nuptiis laicorum chorizent, sub pena uncie unius persoluende diocesano suo.</p>
                </div>
                <div>
                    <head>Capitulum 5</head>
                    <p>De prohibita portacione armorum per clericos.</p>
                    <p>Item prohibemus omnibus clericis nostre prouincie arma portare publice, uel occulte in terris, in quibus resident: quod si contrarium fecerint, per suum diocesanum ab officio, et beneficio suspendantur; et quibus hec pena non competit, careant tercio moniti priuilegio clericali.</p>
                </div>
                <div>
                    <head>Capitulum 6</head>
                    <p>Quomodo clerici habeant portare capillos, barbam, et coronam.</p>
                    <p>Item mandamus omnibus clericis nostre prouincie beneficiatis, et non beneficiatis, canonicis, rectoribus, et aliis quacumque dignitate fulgentibus, quod portent capillos usque ad aures tantum, et non infra aures, pertonsos, barbamque rasam, uel tonsam, et coronam portent in capite congruentem, magnam: qui uero contrarium fecerit in aliquo premissorum, tercio monitus a suo diocesano suspendatur ab administracione sacramentorum, et cui hec pena non competit, tercio monitus careat priuilegio clericali.</p>
                </div>
                <div>
                    <head>Capitulum 7</head>
                    <p>Confirmacio predictorum capitulorum.</p>
                    <p>Capitula supraposita sunt predecessorum nostrorum scilicet Reu. Patris arch. Matthei, et Epis. Rogeri Mazar. et Agrig, que in nullo immutamus; sed ea de nouo confirmamus ac uarietate temporis suadente, modificamus, et addimus, et alia de nouo facimus, prout licet, quia que de nouo emergunt etc.</p>
                </div>
                <div>
                    <head>Capitulum 8</head>
                    <p>De habentibus duos canonicatus.</p>
                    <p>Capitulum predecessorum nostrum quod incipit: Item statuimus etc. uolumus penitus obseruari in canonicis unius Ecclesie tantum: in aliis uero canonicis duarum Ecclesiarum, si Metropolitane fuerint, et suffraganee per tres partes anni seruiant metropolitane, et per residuum suffraganee; ubi uero habuerint duos Canonicatus in Ecclesiis inferioribus metropolitane per dimidiam partem anni deseruiant uni, et per aliam partem alteri.</p>
                </div>
                <div>
                    <head>Capitulum 9</head>
                    <p>Quod nemo retineat maritatam in domo sua.</p>
                    <p>Capitulum quod incipit: Item quod omnia honeste, et uolumus penitus obseruari in non maritatis: in maritatis quidem uolumus, quod si quis temeritate propria presumpserit in domo sua retinere, ab officio, et beneficio fore suspensus, quam uolumus ipso facto incurrere, si post uiginti dies a tempore publicacionis premissorum statutorum de domo propria non expulerit.</p>
                </div>
                <div>
                    <head>Capitulum 10</head>
                    <p>Quod canonici et clerici quotam eis contingentem habeant in distribucionibus cotidianis secundum merita eorum.</p>
                    <p>Item quia secundum iura canonica qui altari seruit de altari uiuere debeat, qui ad onus eligitur, a mercede repelli non debeat, statuimus et ordinamus, ut tam Canonici, quam Clerici nostre maioris ecclesie Panormitane Metropol., quam quarumcumque aliarum ecclesiarum nostre Prouincie secundum eorum meritorum exigenciam de distribucionibus cotidianis quotam eis contingentem recipere debent, quod arbitrio eorum superioris relinquatur.</p>
                </div>
                <div>
                    <head>Capitulum 11</head>
                    <p>Quod nullus Clericus assumat Cappellaniam, nec Missam sine licencia superioris.</p>
                    <p>Item quod nullus Sacerdos audeat assumere cappellaniam, nec missam de continuo uel ad certum tempus ut Cappellanus celebrare in aliquo loco exempto, nec in Collegio secularium sine expressa licencia sui superioris, et contrarium faciens, sit ipso facto a Diuinis suspensus.</p>
                </div>
                <div>
                    <head>Capitulum 12</head>
                    <p>Quod quilibet beneficiatus saltem semel in hebdomada celebret, uel celebrari faciat in suo beneficio.</p>
                    <p>Item quod quilibet clericus beneficiatus saltem semel in hebdomada debeat per se, uel per alium in dicto beneficio, quantumcumque minimo, Missam celebrare, et in casu, quo stabiliter in dicto beneficio celebrare, uel celebrari facere non posset, prout est dictum, celebret, uel celebrari faciat in maiori Ecclesia, uel Parochia, infra cuius limites extiterit predictum beneficium, et si beneficium abundauerit in fructibus, pluries teneatur celebrare arbitrio superioris: et qui premissa adimplere negligerit, priuetur fructibus dicti beneficii, et contribuantur alicui idoneo Sacerdoti pro predicta celebracione.</p>
                </div>
                <div>
                    <head>Capitulum 13</head>
                    <p>De recipiendis Ordinibus.</p>
                    <p>Item quod nullus ordinatus in minoribus ordinibus seu sacris debeat ad ordines predictos recipi, nisi per eosdem ordinatos littere eorum ordinacionis in eorum testimonium ostendantur; et recipientes contra tenorem huius constitucionis, arbitrio sui superioris puniantur.</p>
                </div>
                <div>
                    <head>Capitulum 14</head>
                    <p>De non percipiendis fructibus Ecclesie, nisi prius habitis litteris Episcopalibus, et per executorem habeatur possessio.</p>
                    <p>Item quod nullus promotus per ordinarium ad aliquam dignitatem, canonicatem, uel beneficium cum cura, uel sine cura debeat se miscere, uel administrare, seu fructus Ecclesie ad quam est promotus, percipere, nisi prius habitis litteris episcopal:, et per exequutorem datum in suis litteris, habeat possessionem, et contrarium faciens ipso facto a dignitate, canonicatu, uel beneficio sit suspensus.</p>
                    <p>Quod stante clerico per annum in habitu laicali non deferente tonsuram clericalem, beneficio priuetur.</p>
                    <p>Quod si quis clericus beneficiatus, quantumcumque de cetero monitus non fuerit, in habitu laicali per annum permanserit, uel tonsuram clericalem non detulerit, aut canonicas horas, seu officium diuinum, et nocturnum Dominice dicere neglexerit, aut se secularium negotiis immiscuerit a diuinis obsequiis se totaliter abstinendo, ipso facto, sit beneficio, uel beneficiis suis priuatus, et Prelatus talia beneficia retinere possit, et ualeat legitime conferre tamquam beneficia uacancia.</p>
                </div>
                <div>
                    <head>Capitulum 15</head>
                    <p>De non procurandis negotiis secularium per clericos sine licencia superioris.</p>
                    <p>Quod nullus clericus audeat, nec ualeat sine licencia sui superioris negocia alicuius secularis procurare: quod si quis contrafecerit, ab officiis, et beneficiis suspendatur.</p>
                </div>
                <div>
                    <head>Capitulum 16</head>
                    <p>Quod nullus clericus uendat uinum manibus propriis.</p>
                    <p>Item nullus clericus publice in domo sua, uel aliena manibus propriis uinum uendat ad minutum, nec eciam uolentibus bibere in eodem loco, per alium uendi facere audeat; et contrarium faciens ab officio, et beneficio suspendatur.</p>
                </div>
                <div>
                    <head>Capitulum 17</head>
                    <p>De prohibita coniuracione contra prelatum.</p>
                    <p>Item quod nullus clericus cuiuscumque gradus, uel condicionis existat, faciat coniuracionem, uel conuenticulum, seu conspiracionem per se, uel per alium facere presumat contra eorum prelatum, uel eius ecclesiam, uel aliam personam ecclesiasticam, quod ipsorum respiciat incommodum in persona, uel rebus sub pena excommunicacionis, quam uolumus ipso facto incurrere; nec per alium absolui, quam per nostrum Metropolitanum.</p>
                </div>
                <div>
                    <head>Capitulum 18</head>
                    <p>De prohibito exercicio mercanciarum, et empcionum uel uendicionum ad tempus.</p>
                    <p>Item quod nullus clericus cuiuscumque gradus, status, aut condicionis existat, debeat mercancias exercere, nec emere, uel uendere res aliquas ad tempus plusquam communiter ualent, uel similiter ualituras, et contrarium facienti accio in predictis contractibus denegetur.</p>
                </div>
                <div>
                    <head>Capitulum 19</head>
                    <p>De modo indumentorum portandorum per clericos.</p>
                    <p>Item quod nullus clericus cuiuscumque gradus debeat indumenta rubra, uel uiridia apportare, nec cappucceos de scarlato, nec subtilares cum punta, nec corrigias de argento, nec annulos, nisi quibus ex dignitate competit, sub pena amissionis rei prohibite.</p>
                </div>
                <div>
                    <head>Capitulum 20</head>
                    <p>De exempcione clericorum.</p>
                    <p>Item quod nullus clericus, qui se exemptum existimauerit, priuilegio exempcionis gaudere possit, nisi illud per ordinarium, uel eius metropolitanum, sicut iustum uidebitur, fuerit approbatum.</p>
                </div>
                <div>
                    <head>Capitulum 21</head>
                    <p>De non discedendo sine litteris dimissoriis.</p>
                    <p>Item quod nullus clericus, cuiuscumque gradus, status, uel condicionis existat, egrediatur extra regnum sine litteris dimissoriis, sub pena priuacionis beneficiorum ipsorum: non beneficiati autem sui superioris arbitrio puniantur.</p>
                </div>
                <div>
                    <head>Capitulum 22</head>
                    <p>Quod nemo petat beneficium uacaturum, nisi corpus decedentis sit prius sepultum.</p>
                    <p>Item quod nullus clericus per se, uel per alium, nomine suo uel de sua sciencia, et uoluntate petat beneficium uacaturum, nisi prius corpus decedentis traditum fuerit sepulture; qui si beneficiatus extiterit, perdat fructus beneficiorum suorum per annum; si uero beneficiatus non fuerit, sit per sex menses a diuinis suspensus.</p>
                </div>
                <div>
                    <head>Capitulum 23</head>
                    <p>De non impediendis redditibus alterius beneficialis.</p>
                    <p>Quod nullus clericus, cuiuscumque status, uel condicionis existat, debeat occupare, seu occupari facere, uel impedire redditus uel prouentus beneficii alterius beneficialis quocumque modo uel occasione sub pena priuacionis beneficiorum [2] suorum; si beneficialis non fuerit, sui superioris arbitrio puniatur.</p>
                </div>
                <div>
                    <head>Capitulum 24</head>
                    <p>De non sepeliendis defunctis in cimiteriis religiosorum mendicantium sine permissione parochialis ecclesie.</p>
                    <p>Item constituimus, et ordinamus, quod capellani, et ecclesiarum rectores non permittant Religiosos mendicantes quoquo modo funera, seu defunctos in eorum cimiterio sepelire sine permissione ecclesie parochialis, ac maxime pueros minores decedentes intra annum, consuetudine aliqua allegata in contrarium non obstante, sub pena arbitraria; et si dicti Religiosi contrarium facere presumpserint, dicti cappellani recursum habeant ad ordinarios, qui debeant procedere contra tales Religiosos, prout erit iuris opportunum.</p>
                    <p>Quod quando quis sepelitur in Ecclesia de iure non cimiteriata, tres partes cere acquirantur parochiali ecclesie.</p>
                    <p>Item quod si aliquis de disciplina elegerit sepeliri in ecclesia eorum non de iure cimiteriata, quod tres partes cere portate in funere, quomodocumque portentur, acquirantur ecclesie Parochiali, cuius defunctus extiterit Pachianus; reliqua uero pars attribuatur cappellano seruienti ecclesie, in qua eliget sepeliri, reseruato iure cathedralis ecclesie, iure uel consuetudine introducto.</p>
                    <p>Si quis huic constitucioni transgressor extiterit, sui superioris arbitrio puniatur.</p>
                </div>
                <div>
                    <head>Capitulum 25</head>
                    <p>De quarta parte legatorum ad pias causas episcopis acquirenda.</p>
                    <p>Item quod de omnibus legatis ad pias causas, quomodocumque, uel qualitercumque, et in quibusque casibus, factis, debeatur quarta episcopis, ubi iure, uel consuetudine soluitur, non obstante statuto, seu constitucione a quibuscumque cuiuscumque gradus, status, et condicionis existant, quas uolumus per istud capitulum irritari, et nullas censeri: et contrarium facientes, seu obseruantes, arbitrio sui superioris puniantur.</p>
                </div>
                <div>
                    <head>Capitulum 26</head>
                    <p>De non donandis, et concedendis ad emphiteusim, uel ad longum tempus bonis ecclesiarum.</p>
                    <p>Item quod nullus clericus, seu rector alicuius ecclesie, et eciam abbas, seu abbatissa, audeat, nec debeat inconsulto suo prelato ad emphiteusim concedere bona sue ecclesie, uel monasterii, nec eciam ad longum tempus scilicet quinquennium locare; et contrarium faciens puniatur arbitrio sui superioris, et alis concessio sit de iura nulla.</p>
                </div>
                <div>
                    <head>Capitulum 27</head>
                    <p>De reparandis ecclesiis per beneficiales.</p>
                    <p>Item quod quilibet clericus, seu persona ecclesiastica debeat reparare ecclesias suas, et eciam reficere, ac earum bona secundum competunt facultates dictorum beneficiorum, nec permittere ipsas ad ruinam peruenire, et si eius culpa seu negligencia aliquod predium ruinam passum fuerit, per superiorem cogatur ad reficiendum tale predium sui culpa dirutum, et alias ad arbitrium sui superioris puniatur.</p>
                </div>
                <div>
                    <head>Capitulum 28</head>
                    <p>Quod canonici in minoribus ordinibus constituti infra annum debeant ad sacros ordines promoueri.</p>
                    <p>Item quod nonnulli canonici tam in nostra Panormitana ecclesia, quam in aliis suffraganeis ecclesie nostre in minoribus instituti ad sacros ordines promoueri contempserint, et sic per eosdem in nullo dictis ecclesiis deseruitur; statuimus, ut de cetero unusquisque canonicus dictarum ecclesiarum infra annum, postquam possessionem sui canonicatus et prebende pacifice fuerit adeptus, debeat ad sacros ordines promoueri; et illi qui nunc in dictis ecclesiis in minoribus ordinibus sunt constituti, debeant post celebracionem presentis capituli infra menses sex ad sacros ordines promoueri; alias si premissa adimplere neglexerint, seu noluerint, ipso facto perdant fructus prebende sue, quousque ad sacros ordines promoueantur.</p>
                </div>
                <div>
                    <head>Capitulum 29</head>
                    <p>De non reuelando id quod in capitulo ordinatum et dictum fuerit.</p>
                    <p>Quod nullus canonicus quod in capitulo fuerit ordinatum, uel capitulariter dictum, audeat extra capitulum reuelare: quod si qui contrafecerit, per hanc constitucionem decernimus fructibus canonicatus per annum fore priuatum; et qui denunciauerit illum reuelantem secreta capituli, habeat terciam partem dictorum fructuum, et credatur dicto denunciantis cum unico teste tantum.</p>
                    <p>Sequens concilium fiat secunda dominica mensis nouemb. XIV. indiccione anni proxime futuri.</p>
                    <p>Ludouicus Dei, et Apostolice sedis gracia Panormitanus Archiepiscopus, licet immeritus, uenerabilibus abbatibus, Prioribus, archipresbyteris, archidiaconis, canonicis, prepositis, et ecclesiarum rectoribus, necnon presbyteris, diaconis, subdiaconis, et aliis clericis uniuerse nostre prouincie salutem in Domino, qui est salus simul uiuorum, et mortuorum.</p>
                    <p>Cum uirtutes nobis naturaliter ignotas etas in tantum tenetur corrumpere, quod nisi fuisset sciencia diuinitus inspirata, non immerito homo fine priuaretur Deifico; et quia propter hominum uarias imaginaciones dilucide ipsarum nodus nequit perfecte decidi, attendentes nos esse ex iniuncto nobis officio adstrictos curis solitis maxime clericorum, et eorum scandala, in quantum possumus remouere, quoniam ad hoc positi sumus, ut subiectorum corrigamus errores, et de ipsis in districto iudicio tenemur reddere racionem: assistentibus nobis reuerendis, et in Christo patribus suffraganeis episcopis Mattheo Agrigentino, et Francisco Magariensi, necnon et domino Ludouico Deiudicefacio, uicegerenti episcopi Meleuitani, ac de eorum consilio congregata synodo, prout nobis iure iniungitur, constituciones iuribus papalibus non dissonas, sed effectu consonas edere non omisimus; quas in prouincia nostra per clericos in eadem existentes, ut supra, obseruari mandamus, penis inferius adnotatis: mandamus Reu. suffraganeis nostris ut in suis synodis predictas constituciones debeant publicare, quas synodos ab isto die infra sex menses precipimus celebrari.</p>
                </div>
                <div>
                    <head>Explicit</head>
                    <p>Datum Panormi in nostro Archiepiscopali Palacio anno domini 1388. X. mensis Nou. XII. indict.</p>
                </div>
                <div>
                    <head>Footnotes</head>
                    <p>[1] &quot;in&quot; printed in round brackets.</p>
                    <p>[2] ed. bebeficiorum</p>
                </div>
            </div>
        </body>
    </text>
</root>
