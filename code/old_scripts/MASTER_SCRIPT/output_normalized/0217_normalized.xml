<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Toul</title>
                <recordID>0217</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1192</origDate>
                <dateNotes/>
                <origPlace>Toul</origPlace>
                <diocese>Toul</diocese>
                <province>Trier</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 217</p>
                <p>Year: 1192</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Toul</p>
                <p>Diocese: Toul</p>
                <p>Province: Trier</p>
                <p>CountryModern: France</p>
                <p>Latitude: 48.675</p>
                <p>Longitude: 5.891667</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Martene, Thes, IV, col. 1177-80</p>
                <p>EditionOther: Mansi 22, col. 647-50 &amp; suppl. t. 2, coll 755-58; </p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>IN nomine Patris, et Filii, et Spiritus-sancti.</p>
                    <p>ODO Dei gracia Leuchorum episcopus omnibus ecclesiasticis personis in episcopatu nostro constitutis in perpetuum.</p>
                    <p>Nouerint in posterum, ac memoriter teneant uniuersi, quod dilecti nobis in Domino fratres et amici archidiaconi et abbates de episcopatu nostro ad nos uenientes, et pro lacrimabilibus iniuriis, quibus ecclesie nostre et ecclesiarum ministri quotidie oppressi irremediabiliter laborabant et afficiebantur, pariter ingemiscentes; unanimiter nos rogauerunt, ut contra tirannidem raptorum et quorum libet malefactorum in eos deseuientium, illud auxilii et proteccionis consilium atque tutamen eis misericorditer exhiberemus, quod ex iniuncta nobis cura et officio pastorali eis paterne exhibere debebamus.</p>
                    <p>Unde nos communicato cum eis consilio, sicut racionabile nobis uisum fuit, et eorum discreta consideracio nobis consuluit, statuimus quod in presenti pagina capitulatim annotari precipimus.</p>
                </div>
                <div>
                    <head>Capitulum 1</head>
                    <p>Statuimus itaque, et sub anathemate interdixumus, ut quando per quodcumque castrum seu uillam in episcopatu nostro consistentem bona ecclesiarum nostrarum, seu cuiuslibet clericorum nostrorum per iniustam ablacionem deducta transire, uel forte ibi pernoctare contigerit, ita quod exinde nihil prorsus ibi remaneat, interim diuina ibi non celebrentur.</p>
                    <p>Ubicumque autem bona illa uel ex toto, uel ex parte receptari, uendi, aut quocumque modo expendi contigerit, diuina ibi fieri omnino interdicimus, et emtores pariter cum predatoribus eadem excommunicacionis sentencia innodatos esse usque ad integram restitucionem, et condignam satisfaccionem decernimus: hoc adiicientes, quod interim si qui ibi manentes, et illius iniurie non consentanei nec auctores in extremis positi fuerint, confessionis et uiatici suffragio fungantur: sepulturam uero in atrio non habeant, donec ablatis ex integro restitutis, et diuina ibi celebrentur, et extra atrium positi sine omni emendacione debito atrii honore donentur.</p>
                </div>
                <div>
                    <head>Capitulum 2</head>
                    <p>Constituimus eciam, ut si aliquis de principibus aut nobilioribus huius terre bona quelibet ecclesiarum seu clericorum nostrorum in propria persona sua per uiolenciam diripuerit, et in uillam suam deduxerit; in eadem villa, et in tota alia terra sua diuina non celebrentur, donec ablata ex integro restituantur.</p>
                    <p>Si uero milites, uel quicumque de familia tam principum quam nobilium aliorum bona quacumque similiter ecclesiarum seu clericorum nostrorum uiolenter acceperint, et in uillam domini sui deduxerint; diuina ibi penitus non celebrentur, donec ablata cum satisfaccione ex integro restituantur: et cum ipsi maleficii auctores a nobis nominatim excommunicati fuerint, et hoc per episcopatum nostrum innotuerit; ab omnibus presbyteris, ubicumque diuina fient, singulis dominicis diebus nominatim excommunicentur.</p>
                    <p>Si uero pro rigore iustitie capitalia ex integro reddita fuerint, ipsi tamen, non nisi satisfaccione nobis prius facta, nullatenus absoluantur.</p>
                    <p>Hoc uero nunc superaddimus, quod quicumque aliquem de huiusmodi malefactoribus, a nobis nominatim excommunicatis, in domo sua receperit, apud sese eum pernoctare sustinuerit, pariter cum illo excommunicatus sit, nisi per ignoranciam se hoc fecisse probare possit: quod sola manu sua ei facere licebit si uoluerit:</p>
                    <p>Si autem se inde purgare non potest, et ad emendacionem culpe pro nocte illa decem solidos soluere uoluerit, et totiens decem solidos quot noctibus illum recepit, a sententie uinculo absolutus erit.</p>
                </div>
                <div>
                    <head>Capitulum 3</head>
                    <p>Quia uero diligenti ac perutili consideracione hec deliberauimus, et communi omnium subditorum nobis clericorum tam rogatu quam assensu hoc teneri decreuimus ac precipimus, statuimus, quod quicumque subditus nobis simpliciter clericus, seu eciam monachus hoc nostrum mandatum transgressus fuerit, et beneficio, si habuerit, et officio careat in perpetuum.</p>
                </div>
                <div>
                    <head>Capitulum 4</head>
                    <p>Porro de his qui corpus alicuius defuncti uiolenter in cimeterio tumulauerint eo tempore quo villa illa a christianitatis obsequio propter iusticiam suspensa fuerit; constituimus, ut quamdiu ibi sepultum fuerit, diuina ibi penitus non celebrentur; et cum eiectum fuerit, nec in illo, nec in alio cimeterio deinceps umquam sepeliatur.</p>
                    <p>De his uero qui corpus sic tumulauerunt, si quis ante reconciliacionem obierit, similiter christiana sepultura careat in perpetuum.</p>
                </div>
                <div>
                    <head>Capitulum 5</head>
                    <p>Et quoniam grauis et intolerabilis plaga domibus religiosorum imminet ex hoc, quod potentes terre boues seu cetera animalia, uel carros ad carrucandum sibi uiolenter diripiunt; irrefragabili determinacione constituimus, ut illi qui talem uiolenciam fecerint, statim sub interdicto excommunicacionis teneantur; et illi qui eis dederint uel uendiderint quod carricabunt, postquam uiolenciam illam cognouerint, similiter excommunicentur, et villa illa ad quam deportatum fuerit quod carricauerint, ab omni christianitatis obsequio suspendatur, quousque damna domibus illata ex integro restaurentur, et digne de cetero Deo nobisque satisfiat.</p>
                </div>
                <div>
                    <head>Capitulum 6</head>
                    <p>De fugitiuis uero qui professiones suas irritas facientes, de quolibet ordine ad seculum reuertuntur, similiter constituimus, ut singulis dominicis diebus per uniuersas parochias excommunicentur; et si uxores duxerint, uxores similiter et familie eorum excommunicentur, et omnes qui eis aliquam christianitatis communionem scienter prestiterint, sub interdicto cum eisdem teneantur.</p>
                </div>
                <div>
                    <head>Capitulum 7</head>
                    <p>Si quis uero nobilium uel potentum terre tempore quo excommunicatus fuerit a nobis, presbyterum aliquem adduxerit, et contra interdictum nostrum diuina sibi celebrare fecerit; ille qui taliter celebrare presumserit, excommunicetur, et officio et beneficio ecclesiastico in episcopatu nostro careat in perpetuum.</p>
                </div>
                <div>
                    <head>Capitulum 8</head>
                    <p>Constituimus eciam, ut si aliquis presbyter a nobis excommunicatus in diocesi nostra diuina celebrare presumserit, beneficio et officio ecclesiastico careat in perpetuum.</p>
                </div>
                <div>
                    <head>Capitulum 9</head>
                    <p>De hereticis autem qui uocantur UUadois, omnibus fidelibus tam clericis quam laicis in remissionem peccatorum suorum precipimus, ut quicumque eos inuenerint, uinculis astrictos teneant, et ad sedem Tullensem puniendos adducant.</p>
                </div>
                <div>
                    <head>Capitulum 10</head>
                    <p>Illud sane memorie commendandum, quod si qui pro execucione huius iustitie a propriis sedibus suis, quod absit, expulsi fuerint, apud nos nostro patrocinio nostraque disposicione uictus et uestitus administracionem, prout dignum fuerit, indubitanter inuenient.</p>
                    <p>Omnibus huius carte tenorem seruantibus sit pax et gaudium per omnia secula seculorum.</p>
                </div>
                <div>
                    <head>Explicit</head>
                    <p>Actum legitime, publice recitatum, canonice in sancta Tullensi synodo confirmatum, indiccione X. VIII. idus Maii anno dominice incarnacionis M. C. XCII.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
