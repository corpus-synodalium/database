<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Gubbio</title>
                <recordID>0267</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1326</origDate>
                <dateNotes/>
                <origPlace>Gubbio</origPlace>
                <diocese>Gubbio</diocese>
                <province>[Holy See]</province>
                <country>Italy</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 267</p>
                <p>Year: 1326</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Gubbio</p>
                <p>Diocese: Gubbio</p>
                <p>Province: [Holy See]</p>
                <p>CountryModern: Italy</p>
                <p>Latitude: 43.35</p>
                <p>Longitude: 12.56667</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Cenci, Costituzioni, 349-60</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['Library Scan', 'Hard Copy Scan']</p>
                <p>OCR: None</p>
                <p>Transcription: Reviewed </p>
                <p>GeneralNotes: 15 of 35 statutes concern usury directly</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>In nomine Christi amen.</p>
                    <p>Nos Petrus Dei et apostolice sedis gracia Episcopus Eugubinus ad laudem et gloriam nominis Iesu Christi et beatorum martyrum Mariani et Iacobi et gloriosi confessoris Ubaldi patronorum nostrorum et Ecclesie Eugubine, uolentes ad erudicionem subditorum nostrorum et ad animarum suarum felicem salutem ut fructum conseguantur salutiferum qui non perit, meditari solicite, in quantum nobis, licet immeritis, ex alto permittitur, quia humanum genus pronum est ad malum potius quam ad bonum et in effrenata cupiditate seducitur ac continue noua parit litigia que presidentes cogunt salubria remedia inuenire, ut, in quantum est possibile obuietur eisdem et exinde extirpentur errores, eorumque noxius appetitus sub iuris regula limitetur iufrascriptas constituciones intendimus edere, edimus, condimus, ipsasque uolumus a subditis nostris omnibus, et maxime usurariis inuiolabiliter obseruari, ut male agentes rigore terreantur earum et ad uiam rectitudinis perducantur.</p>
                    <p>Quas quidem constituciones constitucionibus predecessorum nostrorum et nostris duximus adiungendas.</p>
                    <p>Et si constitucionibus antiquis hec noue aliqualiter contradicerent, directe uel indirecte, has uolumus obseruari.</p>
                    <p>Cum priores declaraciones iuridice trahi debeant cum in eis contrarietas uel diuersitas inuenitur.</p>
                    <p>Mandamus eciam, constituciones nostras predictas inquantum de usuris et usurariorum personis loquuntur obseruari debere quocunque modo et quacunque forma iuditii de usuris agatur in negotiis preteritis presentibus et futuris.</p>
                </div>
                <div>
                    <head>Capitulum 2</head>
                    <p>Cum certe pene contra usurarios publicos seu manifestos sint sacris canonibus institute quas confidentes, ex eo quod difficilis seu quasi impossibilis sit probacio qui sint uel fuerint usurarii manifesti, in animarum suarum detrimentum nequitur et perperam uilipendunt, presenti sanccione inuiolabiliter obseruanda decernimus, quod ille qui habeatur et censeatur usurarius manifestus et pubblicus et contra eum fore tamquam contra manifestum usurarium procedendum, de quo constiterit per famam uel rumorem siue dictum, commune hominum loci uel uicinie in quo habitat uel habitauit usurarius tempore uite sue et continue uel interpolatim, quod fuerit usurarius uel quod usuras consueuerit exercere.</p>
                    <p>Ad cuius fame uel rumoris siue comunis dicti probabacionem legitimam sufficiant duo uel tres testes et singulares eciam si tali usurario uel dederint uel dare debeant aliquid racione usurarum dummodo alias sint idonei, qui recipiantur summarie sine solepnitate et figura iuditii et non uocato usurario seu eius heredibus ex officio et arbitrio nostro seu nostri specialis ufficialis uel uicarii generalis.</p>
                    <p>Et hoc locum habeat quacumque iuditii forma agatur.</p>
                </div>
                <div>
                    <head>Capitulum 3</head>
                    <p>Item statuimus et ordinamus quod quicumque usurarius habuerit filios uel nepotes unum siue plures in sua potestate uel extra, minorem seu maiorem etatis legitime, in cuius uel quorum persona fiant contractus feneratitii, uel seruientem uel familiarem uel uxorem siue consanguineum in quocumque gradu, uel alium quemcunque, unum uel plures, minorem uel maiorem etatis legitime, quod tam pater, dominus, liberi, seruiens, familiares usurarii censeantur et habeantur.</p>
                    <p>Et ad huiusmodi fraudem probandam sufficiant testes, fama seu rumor, modo in constitucione superiori proxime declarato.</p>
                    <p>Et pater seu dominus predictus et quelibet predictorum ad usurarum restitucionem efficaciter compellatur.</p>
                    <p>Et aliis penis legiptimis afficiantur contra usurarios sacris canonibus promulgatis.</p>
                    <p>Eciam presumatur dicti contractus fuisse et esse de pecunia patris seu domini quamquam in aliorum personis fuerint celebrati.</p>
                    <p>Et nihilominus, filii familiares seu consanguinei uel quiuis alii qui tales contractus nepharios in personis earum fieri paciantur ad restitucionem condignam integraliter teneantur.</p>
                </div>
                <div>
                    <head>Capitulum 4</head>
                    <p>Item statuimus et ordinamus quod omnia bona usurariorum predictorum sint et intelligantur omnibus debentibus usuras ab eis recipere, tacite obligata et ipotecata ex eo tempore quo primo ceperunt fenerari, itaque qui pociores tempore in recepcione et exacione usurarum pociores iure habeantur et posterioribus preponatur et tales tam dotium quam cuiuscumque generis contractibus subsequentibus preferantur.</p>
                </div>
                <div>
                    <head>Capitulum 5</head>
                    <p>Item statuimus et ordinamus quod non obstante aliqua alienacione uniuersali uel singulari quocumque titulo facta per ipsos usurarios ab eo tempore citra quo ceperint fenerari de bonis et rebus eorum eciam si per plurales et plures manus ambulaierint, missio in tenutam et possessionem in bonis et rebus ipsis, tam ex primo quam ex secundo decreto seu alio titulo procedatur, et si possit, contra bona taliter obligata et detemptores eorum, occasione exacionis et restitucionis fatiende de usuris perceptis et habitis per usurarios supradictos seu eorum filios uel familiares uel consanguineos fenerantes, racione eorundem procedatur [1] arbitrio nostro seu nostri officialis uel uicarii generalis, nulla excusacione premissa, in bonis predictis usurari et usurariorum dictorum.</p>
                </div>
                <div>
                    <head>Capitulum 6</head>
                    <p>Item statuimus et ordinamus quod ex officio nostro et nostre curie per nos seu per uicarium uel nostrum officialem possit procedi super restitucionem usurarum fieri fatienda, et hiis que ipsum contingat usurarum negotium emergenter uel incidenter, summarie, sine solepnitate, oblacione libelli strepitu et figura iudiciorum prout melius nobis uel uicario nostro uel officiali uidebitur expedire tam contra ipsos usurarios quam eorumdem fideiussores et possessores rerum et bonorum ipsorum seu que quomdam fuerint usurariorum dictorum.</p>
                </div>
                <div>
                    <head>Capitulum 7</head>
                    <p>Quod usurarii cauentes et promittentes restituere usuras si non restituerint intra annum cadant in penam deserti.</p>
                    <p>Item statuimus et ordinamus quod si quis promisit iurauit seu iurabit mandata Ecclesia et se restiturum usuras et post iuramentum seu promissionem superuixerit uno anno et ipsas usuras non restituerit infra predictum annum numerandum a tempore prestite caucionis, uel alium terminum a nobis uel a nostro Uicario assignandum, iusto impedimento cessante, non obstante caucione predicta uel alia, quam de nouo facere uellet, in penam deserti incidisse enormitate sacramenti et periuri et promissionis ac fidei uiolate, et periurium deberi publice nuncciari.</p>
                    <p>Et nihilominus eidem denegetur ecclesiastica sepultura.</p>
                </div>
                <div>
                    <head>Capitulum 8</head>
                    <p>De modo probandi contra usurarios.</p>
                    <p>Item statuimus et ordinamus quod ad inueniendum, probandum et liquidandum aliquem esse uel fuisse usurarium, et quantitatem siue quantitates usurarum restituendam, et tempus quo debitores pecuniam fenebrem tenuerunt, maxime cum ab usurario in uita uel ultima uoluntate erant, de quantitate extortarum usurarum depositum seu caucio exigenda, sufficiant probaciones instrumentorum, fama uel indicia, presumpciones et argumenta seu duo uel tres testes eciam singulares et eciam si dedissent uel dare deberent usurario tali aliquid, racione usurarum, de qua quantitate credatur eisdem, dummodo alias fuerint fidedigni, et de quantitate per testes predictos uel aliter ut superius dictum est, taliter declarata, depositum uel sufficiens caucio plenarie exigatur.</p>
                    <p>Et testes super hoc inducti deponent suo iuramento quod uerisimile est usurarium predictum totam quantitatem recepisse et exigere potuisse cum quantitas est incerta.</p>
                    <p>Et censeatur talis publicus et manifestus usurarius et contra eum tamquam publicum et manifestum usurarium procedatur.</p>
                    <p>Et hec fiant secundum quod nobis uel nostro uicario pro salute usurarii uiuentis uel decedentis melius uidebitur expedire.</p>
                    <p>Et si predictum depositum seu caucionem modo predicto facere denegaret incurrat penas a canone ordinatas.</p>
                </div>
                <div>
                    <head>Capitulum 9</head>
                    <p>Contra usurarios:</p>
                    <p>Item statuimus et ordinamus quod per famam uel rumorem seu per testes eciam singulares uel alios modos a iure uel nostris constitucionibus declaratos probato aliquo usurario seu quod usuras consueuerit exercere et facere cauciones de duplo, triplo, uel quadruplo per omnes sue cauciones et instrumenta usuraria censeatur, siue fuerint depositi pignoris, mutui, cambii, bladi, panni empcionis uel uendiccionis rei mobilis uel immobilis societatis mercatoris, uel negociacionis uel cuiuscumque alterius tituli, et credatur iuramento debitoris de omni quantitate quam in fraudem usurarum, uel ultra certam sortem dixerit adiecta fuisse in debiti instrumento, uel de eo quod dixerit se soluisse uel soluere debere occasione talis contractus in fraudem usurarum confecti.</p>
                    <p>Inspecta tamen qualitate persone ipsius debitoris, qui utrum idoneus sit ad tale sacramentum prestandum, nostro uel nostri uicarii arbitrio relinquatur.</p>
                    <p>Si uero debitor ipse maliciose suo iuramento maiorem in fraudem usurarum appositam fuisse in contractu expresserit quantitatem et minorem dixerit ueram sortem, quam ille que in ueritate est, ipso facto sentenciam excomunicacionis incurrat a qua non possit absolui nisi cum dampnum et interesse restituat creditori, et alias nostro uel uicarii nostri arbitrio puniatur.</p>
                </div>
                <div>
                    <head>Capitulum 10</head>
                    <p>Quod contra instrumentum quietacionis siue per instrumentum debiti incisum uel non incisum solucio usurarum et sortis possit probari.</p>
                    <p>Item statuimus et ordinamus quod quantitates adiecte in contractibus feneratitiis qui facti sunt et fuerint per debitorem pecuniam feneri accipientem, habentem penes se instrumentum quietacionis seu debiti et contracti feneratitii, incisum uel non incisum, pro satisfaccione et solucione usurarum, presumatur et intelligatur ipsi feneratori solutum in totum cum ipsa uera quantitate, exacto super predictis prius iuramento a debitore predicto, nisi pro parte ipsius feneratoris per testimonium, seu instrumenta, seu presumpciones indicia et argumenta que arbitrio nostro uel uicarii nostri in tali negocio sufficere uideatur, contrarium doceatur.</p>
                </div>
                <div>
                    <head>Capitulum 11</head>
                    <p>Quod nullus rector, prelatus, religiosus uel Eugubinus</p>
                    <p>sumat ad sacramenta usurarium sine licencia domini episcopi uel Uicarii.</p>
                    <p>Item statuimus et ordinamus, uolumus et mandamus quod nullus prelatus, seu rector alicuis ecclesie, seu quiuis religiosus, uel quicumque alius de ciuitate Eugubii audeat uel presumat accedere ad aliquem usurarium ad promissionem seu caucionem ipsius adsumendam de usuris restituendis uel ad tribuenda eidem usurario ecclesiastica sacramenta, nisi suffitienti primo prestita caucione, absque nostra licencia et mandato, seu nostri uicarii arbitrio auferenda.</p>
                    <p>Et eciam caucione recepta uolumus quod sine nostra uel uicarii nostri licencia alicui usurario sepultura ecclesiastica minime conferatur.</p>
                    <p>Eciam contrafatientes in quolibet casu predictorum penam excomunicacionis incurrere uolumus ipso facto.</p>
                    <p>Nisi forte adeo casus subitaneus esset quod ad nos seu uicarium nostrum sine periculo non possent habere recursum.</p>
                </div>
                <div>
                    <head>Capitulum 12</head>
                    <p>Rubrica de religiosis et sacerdotibus quod tenentur reuelare episcopo uel eius uicario usuras uel male ablata incerta, relicta in testamento, uel alia ultima uoluntate, quibus interfuerunt.</p>
                    <p>Item statuimus, precipimus et mandamus quod omnes prelati et rectores ecclesiarum, quicumque religiosi uel non religiosi, qui interfuerint alicui testamento seu ultime uoluntati alicuius testatoris in quo uel in qua, pro usuris uel male ablatis incertis, certa uel incerta pecunie quantitate relinquatur, nobis uel uicario nostro teneatur et debeat fideliter, si hoc actum fuerit in ciuitate ipsa die, uel sequenti, si uero in districto, in mensem per se uel per alium intimare et clare manifestare ut ipsa possimus facere distribui pro anima confitentis.</p>
                    <p>Contrafatientes pene excomunicacionis, si maliciose egerint, uolumus subiacere.</p>
                    <p>Et nihilominus nostro uel nostri uicarii arbitrio puniantur.</p>
                </div>
                <div>
                    <head>Capitulum 13</head>
                    <p>Quod teneantur dare et scientes reuelare omnes cauciones expositas pro usuris restituendis domino Episcopo uel eius uicario.</p>
                    <p>Item precipimus mandamus quod omnes cuiuscumque sexus et condicionis, qui prestiterunt uel fecerunt uel in posterum prestabunt aliquas cauciones super usuris restituendis uel male ablatis, incertis uel non incertis, ipsas cauciones nobis et nostro uicario teneantur intra mensem fideliter reuelare ac eciam presentare.</p>
                    <p>Ad hoc ut cum obtulerit se facultas possint dicte cauciones execucioni mandari.</p>
                    <p>Et illud idem facere teneantur illi qui receperint cauciones predictas, et notarii qui scripserint easdem.</p>
                    <p>Uel saltem si dictarum caucionum copia non haberent, nobis teneantur fideliter reuelare quid sciunt, uel nostro uicario generali.</p>
                </div>
                <div>
                    <head>Capitulum 14</head>
                    <p>Quod male ablata incerta non possint per aliquem absque domini episcopi licencia distribui, uel eciam dispensari.</p>
                    <p>Item statuimus, uolumus et mandamus quod heredes seu executores testamentorum in quibus per male ablatis incertis aliqua dimissa fuissent, de eisdem incertis distribuendis uel execucioni mandandis, se nullo modo directe uel indirecte aliqualiter intromictant.</p>
                    <p>Et hoc idem in illis qui male ablata huiusmodi receperint, uel aliqualiter ad restitucionem tenentur eorum directe uel indirecte uolumus inuiolabiliter obseruari.</p>
                    <p>Et si quidem predicti uel eorum aliquis contrarium fecerint, ipso facto eos et eorum quemlibet excomunicacionis sententie decernimus subiacere.</p>
                    <p>Nec pretextu solucionis fraudolente taliter soluentes uolumus liberari, cum ad Nos dictorum male ablatorum incertorum distribucio omnimode pertinere noscatur.</p>
                    <p>Ne maliciose uel simpliciter per sacerdotes uel alios quoscumque simplices aut falsarios dicta male ablata incerta aliqualiter auferantur.</p>
                </div>
                <div>
                    <head>Capitulum 15</head>
                    <p>Quod fiat inhibitoria ponenti excepcionem, uei oblato libello, citata tamen parte.</p>
                    <p>Item statuimus quod si coram nostram curiam, uel eciam seculari, aliqua excepcio usuraria opponatur, uel offeratur libellus super usuris ad peticionem principalium opponentium dictam excepcionem uel porrigentium libellum, incontinenti huiusmodi excepcione opposita uel oblato libello, citata tamen parte, fiant litere inhibitorie et preceptum iudici et parti aduerse et eciam cuilibet alii qui execucionem contractus usurarii huiusmodi super que est apposita dicta excepcio uel oblatus libellus, facere possit directe uel indirecte, ne in dicto negocio aliqualiter procedatur.</p>
                    <p>Non obstantibus excepcionibus quibuscumque iuris uel facti cum interdum tales excepciones opponantur in fraudem, ut interim huiusmodi contractus usurarii per iudicem secularem execucioni mandentur.</p>
                    <p>Ad peticionem uero procuratorum non fiant tales litere uel preceptum nisi prius legitimatis personis et opponentes excepcionem huiusmodi uel libellum offerentes; infra XL dies causam finire debeant coram nobis.</p>
                    <p>Nisi forte per nos uel uicarium nostrum staret, obuenientibus aliquibus impedimentis, seu per partem aduersam absentem uel opponentem aliquas excepciones maliciose uel alio modo calumniose agentem, ita quod in causa procedi non possit, uel nisi causa alia legitima prepediret. Alioquin ex tunc fiat remissio ad curiam secularem. Uolumus eciam omnes et singulas constituciones nostras de usuris loquentes tam in feminis quam in masculis, eciam in repetendis usuris iam solutis et quocumque modo et quacumque forma iuditii agatur, debere inuiolabiliter obseruari.</p>
                </div>
                <div>
                    <head>Capitulum 16</head>
                    <p>De constitucionibus.</p>
                    <p>Item cum clericis et libertati Ecclesiastice laici opido sint infesti, quod preteritorum et presentium experimenta temporum manifeste declarant, dum suis finibus non contenti, nituntur in uetitum, et ad illicita frena relaxant, nec prudenter attendunt quod sit eis circa libertatem Ecclesie et iura spiritualia interdicta potestas, Statuta quedam et ordinamenta ordinant in lesione Sancte Matris Ecclesie, que est mater omnium et habet de omnibus iudicare, nec cuicumque licet de eius iudicare iudicio, et nostre intencionis existat tam orrendum laicorum abusum nullatenus sub dissimulacione transire, statuimus et ordinamus, quod omnis qui in nostra ciuitate et diocesi Eugubina uel conscribat statuta, prouisiones uel quecumque ordinamenta in preiuditium ecclesiastice libertatis, et per que possit iurisdiccio nostri spiritualis bracchii directe uel indirecte aliqualiter impediri, et maxime execucio huismodi nefandi criminis usurarum, et fatientes aliqualiter obseruari predicta, seu qui ad ea condenda uel obseruanda quodlibet prebuerit consilium, uel fauorem, uel si quis talia ordinamenta fecerint, ac Potestates, Capitani, Consules, Rectores et consigliarii, nec ea de capitularibus suis intra duos menses post promulgacionem huiusmodi fecerint abmoueri, ipso facto sentenciam excomunicacionis incurrant.</p>
                </div>
                <div>
                    <head>Capitulum 17</head>
                    <p>De uita et honestate clericorum.</p>
                    <p>Item statuimus et pro primo, secundo, et tercio peremptorio monicionis edicto precipimus et mandamus clericis uniuersis quod comunem [2] honestatem seruare debeant in habitu clericali, capitis tonsura, sine infula, cum corona decenti et quod nullis utantur uestibus a iure prohibitis.</p>
                    <p>Et si quidem continue honeste et decenter habitum non portauerint clericalem, sciant pro certo quod nostra spiritualis curia in criminali seu civili uel aliquo quocumque casu pro talibus apud curiam secularem nullatenus intercedet.</p>
                    <p>Et quod omnes religiosi cuiuscumque fuerint condicionis et status eciam si exempti fuerint cum racione delicti de nostra iurisdiccione ac foro efficiantur expresse.</p>
                    <p>Thabardos, seu quecumque alia uestimenta per que possit occultare habitus eorundem, portare non debeant quocumque modo.</p>
                    <p>Sed uestimenta desuper deferant per que appareat cuius ordinis et religionis existant.</p>
                    <p>Nisi forte se causa timoris uel necessitatis, seu alia causa ueridica transformarent in opere licito sine malicia atque fraude.</p>
                    <p>Contra fatientes uero religiosos omnes et singulos excomunicacionis sententie uolumus subiacere.</p>
                </div>
                <div>
                    <head>Capitulum 18</head>
                    <p>De appellacionibus.</p>
                    <p>Item statuimus et uolumus quod a nobis uel a nostris officialibus appellantes, si ad romanam curiam, uel ad legatum Cardinalem infra XL dies; si autem ad rectorem spiritualem Ducatus infra dies uiginti numerandos a die appellacionis interposite prosequi teneantur.</p>
                    <p>Alioquin ipsa sentencia in rem transeat iudicatam.</p>
                    <p>Sed dum Romana Curia in ultramontanis partibus moram trahit intra tres menses prosequi teneantur.</p>
                    <p>Et intelligantur appellacionem prosequi appellantes, si legitime appellatos citari fecerint intra tempora supradicta, uel saltem coram superiore legitime se presentauerint, et citari petierint appellatos.</p>
                    <p>Et teneantur appellantes ab ipsa appellacionis interposicione uel intra quintam diem specificare nomen iudicis ad quem dixerint appellandum.</p>
                    <p>Alias censeantur minime appellasse.</p>
                </div>
                <div>
                    <head>Capitulum 19</head>
                    <p>De citacionibus factis diebus feriatis.</p>
                    <p>Item ordinamus et uolumus quod quelibet citacio et presentacio litterarum nostrarum, seu nostri officialis quacumque die feriata facta fuerit eciam non feriata, ualeat et teneat non obstantibus aliquo canone seu lege.</p>
                    <p>Et si dies termini in diem uenerit feriata, proxima die termini non feriata citati taliter coram nostra curia teneantur legitime comparere.</p>
                </div>
                <div>
                    <head>Capitulum 20</head>
                    <p>De Baiulis.</p>
                    <p>Item statuimus et sub excomunicacionis pena precipimus quod cum alicui nostro et curie nostre nunccio seu baiulo data fuerit licencia aliquem seu aliquos pignorandi, tales se pignorari permittant et pignus condecens assignare baiulo procurent.</p>
                </div>
                <div>
                    <head>Capitulum 21</head>
                    <p>Item statuimus quod officiales nostri in omnibus causis cuiulisbet et criminalibus possint legales dilacciones abreuiare, minuere et augere prout eis uidebitur expedire.</p>
                </div>
                <div>
                    <head>Capitulum 22</head>
                    <p>De medicis.</p>
                    <p>Innouamus eciam regulam canonicam qua cauetur ut cum medicos corporis ad infirmos uocari contigerit, ipsos ante omnia moneant et inducant ut medicos aduocant animarum. Ut post quam fuerit infirmo de spirituali salute prouisum ad corporalis medicine remedium salubrius procedatur, et causa cessante, cesset effectus.</p>
                    <p>Quam constitucionem per omnia sub pena excomunicacionis precipimus obseruari. Cui sententie uolumus contrafatientes medicos subiacere.</p>
                </div>
                <div>
                    <head>Capitulum 23</head>
                    <p>De sentencia excomunicacionis.</p>
                    <p>Item statuentes ordinamus quod omnes qui sentenciam excomunicacionis incurrerint ex forma constitucionum nostrarum seu predecessorum nostrorum non possint ab alio quam a nobis seu a nostro generali uicario a tali excomunicacione absolucionis benefitium</p>
                    <p>obtinere.</p>
                    <p>Quorum absoluciones nobis uel nostro uicario spirituali reseruamus.</p>
                </div>
                <div>
                    <head>Capitulum 24</head>
                    <p>Super quibus omnibus et singulis constitucionibus nostris ac incidentibus et emergentibus ex eisdem, addendi, minuendi, mutandi, corrigendi, suplendi, interpetrandi et intelligendi.</p>
                    <p>Nobis et nostro uicario reseruamus plenam auctoritatem et liberam potestatem.</p>
                    <p>DE SALARIO NOTARIORUM PRO SINGULIS ACTIS CURIE</p>
                </div>
                <div>
                    <head>Capitulum 25</head>
                    <p>Exacionem nimiam pro salariis scripturarum euitari uolentes statuimus quod notarii curie nostre pro scripturis quas fecerint secundum modum denotatum inferius, sibi soluant nec amplius ualeant extorquere sub pena excomunicacionis et de illis postmodum gratis tribuendis, uel ex tali officio penitus priuando.</p>
                    <p>Et hanc constitucionem teneatur noster uicarius sub pena eadem in ipsum infligenda facere obseruari in singulis capitulis infrascriptis.</p>
                    <p>In primis habeant et recipere et habere debeant tantum de commissione citacionis denarios duos: et de presentacione et relacione totidem a qualibet parte seu actore et reo.</p>
                    <p>Si autem duo simul citati fuerint soluat actor pro commissione et relacione citacionis et accusacione contumatie denarios quatuor pro quolibet.</p>
                    <p>Si autem plures duobus fuerint habeant, de predictis denarios duos pro quolibet.</p>
                    <p>Et si plures rei citati ad peticionem alicuius compiparuerint in termino et se pro representatis scribi fecerint accipiant a quolibet unum denarium tantum et totidem exigant de eisdem scripturis in publica forma reddendis.</p>
                </div>
                <div>
                    <head>Capitulum 26</head>
                    <p>De lite contestata.</p>
                    <p>Item de litis contestatis, iuramento calumpnie et termino dato primo loco ad probandum denarios octo pro qualibet parte.</p>
                    <p>Item pro qualibet posicione et pro quolibet intencionis articulo denarios duos ab actore et reo respondente unum denarium.</p>
                    <p>Item pro qualibet dilaccione denarios duos.</p>
                    <p>Item pro quolibet sacramento delato a parte parti, denarios quatuor.</p>
                    <p>Item pro qualibet excepcione, replicacione seu triplicacione a parte prodocente denarios duos, et totidem ab alia parte si copiam uoluerit de eisdem.</p>
                </div>
                <div>
                    <head>Capitulum 27</head>
                    <p>De produccione testium.</p>
                    <p>Item pro quolibet teste a parte producente denarios quatuor, et si dixerit se nihil scire.</p>
                    <p>Si uero dixerit mediam faciem carte sex denarios.</p>
                    <p>Si uero totum latus decem denarios.</p>
                    <p>Si uero dixerit totam unam cartam accipiat sexdecim denarios. Si uero ultra recipiat secundum modum predictum; ita quod facies seu latus cuius libet carte sit et esse debeat XXVI limulorum seu uirgulorum continentium totidem silabas ad minus.</p>
                </div>
                <div>
                    <head>Capitulum 28</head>
                    <p>De apertura testium.</p>
                    <p>Item pro apertura testium denarios quatuor pro qualibet parte.</p>
                    <p>Item pro conclusione totidem.</p>
                    <p>Item pro qualibet commissione fatienda alicui sapienti super diffinititiua denarios quatuor a qualibet parte.</p>
                    <p>Et super interlocutorium denarios duo a qualibet parte.</p>
                    <p>Item pro consilio ponendo in quaterno et apertura ipsius, si questio decem libras et ab inde infra denarios quatuor a qualibet parte.</p>
                    <p>Et deinde super accipiant, sicut capit, pro rata ita tamen quod pro dicta posicione consilia et apertura ipsius non possit solui ultra octo denarios pro qualibet parte.</p>
                </div>
                <div>
                    <head>Capitulum 29</head>
                    <p>De produccione instrumenti.</p>
                    <p>Item de produccione alicuius instrumenti a parte producente denarios tres, et de produccione actorum factorum in nostra curia, denarios duos a parte producente.</p>
                </div>
                <div>
                    <head>Capitulum 30</head>
                    <p>De ponenda sentencia.</p>
                    <p>Item pro qualibet sentencia ponenda in quaternio usque in quantitatem centum solidos, denarios duodecim a qualibet parte et deinde super usque in quantitatem XXXV libr., solidos quinque pro qualibet parte.</p>
                    <p>Et usque in quantitatem CC libras a qualibet parte solidos decem. Deinde uero super ad arbitrium nostrum uel nostri uicarii.</p>
                    <p>Et hoc locum habeat in causis matrimonialibus, ubi sunt dotes taxate ultra centum libras; et ubi non sunt dotes taxate soluatur ad arbitrium nostrum uel nostri uicarii.</p>
                </div>
                <div>
                    <head>Capitulum 31</head>
                    <p>De copia instrumenti procuratoris.</p>
                    <p>Item copia instrumenti procuratoris uel sindicatus denarios XII, et totidem pro registratura fatienda in registro curie.</p>
                    <p>Et ponantur omnia instrumenta sindicatus et procuracionis in quaternio.</p>
                </div>
                <div>
                    <head>Capitulum 32</head>
                    <p>De appellacionibus.</p>
                    <p>Item pro registratura cuiuslibet appellacionis introducte intra curiam duplum illius quod dictum est de testibus.</p>
                    <p>Item pro qualibet appellacione que fiet intra curiam viva uoce denarios sex.</p>
                    <p>Si autem in scriptis usque in quantitatem XXV libras, recipiant ab appellantibus quinque solidos, et deinde usque in quantitatem quinquaginta librarum, octo solidos; et usque in quantitatem trecentarum librarum decem solidos, et totidem pro quolibet centenario usque in quantitatem trecentarum librarum et deinde superius, solidos duos pro quolibet centenario, non obstante quod plures sint in una appellacione quia plus solui inhibemus expresse, hoc addito quod de aliqua appellacione solui non possit nec debeat ultra unum florenum et dimidium.</p>
                    <p>Pro quibus quidem salariis teneantur notarii reddere appellaciones in publica forma nullo salario ampliori recepto.</p>
                    <p>Item si ab interlecutore uel reiectore aliquarum posicionum uel intencionum breuitate cum responsione nostra 'uel nostri uicarii contigerit appellari, accipiant quinque solidos et plus et minus secundum quod nobis uel uicario nostro uidebitur inspecta quantitate negotii.</p>
                    <p>Et omnia que dicta sunt in ciuilibus locum habeant in criminalibus cum per modum accusacionis uel denunciacionis agitur.</p>
                    <p>Si autem per modum inquisicionis agatur nihil exigatur a parte inquisita nisi cum copia actorum petent, et tunc fiat secundum modum superius denotatum.</p>
                    <p>Et teneantur notarii reddere sentencias in forma publica in quibuscumque causis pro alia quantitate duplo maiori quantitate superius expressa et minus ad arbitrium nostrum uel nostri uicarii.</p>
                </div>
                <div>
                    <head>Capitulum 33</head>
                    <p>De cancellatura sententie.</p>
                    <p>Item de cancellatura condempnacionis decem librarum et instrumento quietacionis in publica forma reddendo, si quantitas tota soluta fuerit per condempnatum, accipiant notarii quinque solidos et deinde supra usque in quantitatem quinquaginta libras, recipiant octo solidos; et usque in centum libras, decem solidos accipiant et nihil ulterius exigant dum tamen fiat talis solucio ad racionem eius quod soluitur, et non eius in quo quis extitit condempnatus.</p>
                    <p>At si contigerit aliquem ex nostris notaris ire extra ciuitatem in seruitium alicuius hoc petentis possit recipere pro qualibet die solidos quatuor et nibilominus soluatur eidem de scripturis iuxta modum superius expressum et fiant eidem moderate et decentes expense.</p>
                    <p>Pro caucione insuper usurarum uel rerum male ablatarum incertarum uolumus eisdem satisfieri secundum modum superius datum de cancellatura condempnacionis et instrumento quietacionis, reddendo ipsas scripturas in publica forma, ita tamen quod de aliqua caucione ultra tres florenos eisdem persolui non possit,</p>
                </div>
                <div>
                    <head>Capitulum 34</head>
                    <p>De ordinandis.</p>
                    <p>Item de representacione alicuius ad minores ordines uolumus eis persolui denarios duodecim, et solidos duos pro instrumento in publica forma reddendo.</p>
                    <p>De representacione ad sacros ordines habeant solidos duos et de instrumento in publica forma reddendo solidos tres.</p>
                    <p>Et hoc locum habeant quando sunt duo simul et semel presentati, quando uero plures, soluat quilibet pro presentacione ad minores denarios, octo; pro presentacione ad maiores denarios octodecim.</p>
                    <p>Et teneantur notarii literas presentacionis registrare et ponere in quaternio expense et eciam instrumenta cuiuslibet ordinis et fiat unus quaternius de ordinacione per se.</p>
                    <p>Si autem dabuntur litere ordinatorie ad minores ordines habeant pro litteris denarios octodecim; si ad maiores solidos tres.</p>
                </div>
                <div>
                    <head>Capitulum 35</head>
                    <p>Item de pronunciacione tenute habeant denarios quatuor et totidem de reuocacione si fiet sine fideiussione.</p>
                    <p>Si autem cum fideiussione habeant denarios sex.</p>
                    <p>Item de sentencia excomunicacionis danarios duodecim, et de absolucione denarios sex. Et si absolutus uoluerit eam in publica forma, soluat denarios duodecim.</p>
                    <p>Item de litteris monicionis, si cum sentencia scripserint habeant decem et octo denarios, et si sine sentencia duodecim denarios; literis uero indulgenciarum hospitalaiorum et construariorum uolumus ipsos habere denarios octo.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
