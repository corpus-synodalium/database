<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Elne</title>
                <recordID>0678</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1340</origDate>
                <dateNotes/>
                <origPlace>Elne</origPlace>
                <diocese>Elne</diocese>
                <province>Narbonne</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 678</p>
                <p>Year: 1340</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Elne</p>
                <p>Diocese: Elne</p>
                <p>Province: Narbonne</p>
                <p>CountryModern: France</p>
                <p>Latitude: 42.5997</p>
                <p>Longitude: 2.971014</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Aguirre, Collectio maxima conciliorum, 1694, III, 599-600</p>
                <p>EditionOther: None</p>
                <p>SourceNotes: [IRHT MF 06995]; http://books.google.fr/books?id=q79KKaDMW6cC</p>
                <p>TranscriptionNotes: None</p>
                <p>BaseText: Data Capture</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>POst premissa, anno sequenti, uidelicet anno Domini MCCCXL. XXVII. die mensis Aprilis, prefatus dominus Guido diuina prouidencia Helenensis Episcopus, cum consilio sui uenerabilis capituli Helenensis edidit et publicauit in plena Synodo sequentes constituciones, ut in presenti proemio continetur: quas teneri et obseruari uoluit et precepit.</p>
                </div>
                <div>
                    <head>Capitulum 1</head>
                    <p>De translacione Sanctarum Eulalie et Iulie.</p>
                    <p>FRater Guido miseracione diuina Episcopus Helenensis, uniuersis clero seculari et regulari ciuitatis et diocesis nostre Helenensis salutem in filio Uirginis gloriose.</p>
                    <p>Deus, qui Sanctos suos mirifice glorificat, in quibus gloriosus claret, et claritate ineffabili refulget, in conspectu quoque hominum ipsos dignificat, ut quos ipse in coelis inter angelorum choros mirificat, et lumine glorie fulgere facit super solem et lunam, eciam apud homines in firmamento Ecclesie uelut luminaria magna constituit, ut luceant coram hominibus eorum merita, et coruscantibus miraculis, ipse mirabilis in Sanctis suis, cultu debito glorificetur; et lucerna Sanctorum, que diu sub modio sepulture in immo terrestris habitaculi latuit, super candelabrum debite reuerentie superexaltetur, ac fidelium deuocio in laudem Sanctorum crescat, dum cernuntur eorum uite insignia, et quasi in libro ueraciter sculpta leguntur, ipsorum sepulchro dignis honoribus in sublimi posito glorioso.</p>
                    <p>Latuerunt denique gloriosa sanctarum Uirginum, et Martyrum Eulalie et Iulie corpora, que sanguinem suum pro Christo fuderunt, sub terra sepulta; et clamabant sub altari in uindictam, inde ad sponsi reuerenciam sublimius exaltari.</p>
                    <p>Quod meruit earum humilitas, iuxta quod promissum fuerat a Saluatore.</p>
                    <p>Qui inquit [1] se humiliauerit, exaltabitur.</p>
                    <p>Que promissio ueritatis non frustrari docetur, cum receperunt diuinum responsum, et audire meruerunt: Sustinete modicum tempus. quod tempus nunc cernimus euenisse.</p>
                    <p>Iamque non amplius querantur sub altari, sed supra altare letemur eas deuotis laudibus uenerari; nec amplius de nobis uindictam expetant, sed pro nobis intercedant, qui eis piis affectibus cupimus famulari.</p>
                    <p>Dignum equidem est, ut quas patronas et matres habemus, eis dignis et deuotis laudibus ueneranter festiua obsequia impendamus.</p>
                    <p>Huius namque seruitutis debitores nos et ceteros huius diocesis attendimus fore indissolubiliter alligatos.</p>
                    <p>Eapropter de consilio nostri uenerabilis capituli in perpetuum obseruandum statuimus, et non exemptis in uirtute sancte obedientie, et sub pena excommunicacionis mandamus, exemptos uero rogamus, quatenus hodierne translacionis omni anno, die uidelicet intitulata V. Kal. Madii, festum in suis Ecclesiis, et Ecclesiasticis officiis, sicut festum duplex solenniter peragant absque negligencia et defectu.</p>
                    <p>Consimiliter eciam ordinamus, quod omni septimana semel aliqua die feriata, et non festiua, fiat officium et Missa de Sanctis Eulalia et Iulia uirginibus et martyribus, tantum in Helenensi Ecclesia, quartum patrociniis gubernamur; Aduentu Domini, Quadragesima, et Octauis solennibus dumtaxat exceptis, quibus fiat officium consuetum.</p>
                </div>
                <div>
                    <head>Capitulum 2</head>
                    <p>De concepcionis, seu sanctificacionis beate Marie Uirginis festo fiendo.</p>
                    <p>FRater Guido miseracione diuina Episcopus Helenensis, [2] uniuersis clero seculari et regulari ciuitatis et diocesis nostre Helenensis salutem in Domino sempiternam.</p>
                </div>
                <div>
                    <head>Explicit</head>
                    <p>Unigenitus Dei Filius, eterna Dei sapiencia, edificauit sibi domum, in qua habitaret, et ex ea carnem assumeret, Uerbum caro factum.</p>
                    <p>In qua excidit columnas septem, quia eam Spiritus sancti septem donis firmauit; ut ab originalis culpe contagio purgata, gracia sanctificacionis repleta exstiterit in primordio sue concepcionis, eiecta sorde originali, sancta, et immaculata.</p>
                    <p>Hec est domus quam decet sanctitudo, in qua sanctus sanctorum Christus Dominus habitauit.</p>
                    <p>Hanc uidit Iacob, dum ait:</p>
                    <p>Non est hic aliud nisi domus Dei, et porta coeli.</p>
                    <p>Hanc in figura edificare coepit Salomon.</p>
                    <p>Hoc templum quod sanctificauit Altissimus.</p>
                    <p>Hanc domum Domini impleuit gloria Domini.</p>
                    <p>Unde dicta est ab angelo gracia plena; ut digne in ea Dominus, uirtus Altissimi, se obumbraret.</p>
                    <p>Hec est uirga de radice Iesse, absque tortuosa noditate culpe, ut sponsus tibi dicat:</p>
                    <p>Tota pulchra es, amica mea, et macula non est in te.</p>
                    <p>Hec est que ascendit ut uirgula flammee charitatis, et aromaticarum uirtutum.</p>
                    <p>Hec est de qua dicitur: sanctificabitur in uasis suis; quia ipsa in utero matris existit sanctificata.</p>
                    <p>Nec dubium quod si Hieremias lamentaturus casum Hierusalem, immo in ea Passionem Christi, graciam sanctificacionis in utero matris recipere meruit; longe amplius recipere meruit mater Domini, cuius Passionis gladius ipsius animam pertransiuit.</p>
                    <p>Et si Ioannes Baptista precursor Domini hoc donum meruit, longe magis Uirgo mater Domini, que eum in utero portauit, ut in utero matris sanctificata ab omnibus ueneretur.</p>
                    <p>Huius ergo Concepcionis Beate Marie in utero matris sanctificacio est festiue et dignis laudibus extollenda.</p>
                    <p>Matris quippe honor in Dominum Christum eius filium transit. Eique digna debemus obsequia festiui cultus, que pro nobis ad filium iugis aduocata humiles preces fundit.</p>
                    <p>Eapropter dignum et sanctum de consilio nostri uenerabilis capituli duximus statuendum [3] quod omnibus nobis subiectis precipimus firmiter et inuiolabiliter obseruandum [4] ut ad honorem Domini nostri Iesu Christi, eiusque genitricis gloriose Uirginis Marie, in omnibus Ecclesiis nostre diocesis Ecclesiasticis officiis, tam in Missa, quam aliis Horis, deinceps omni anno, VIII. die mensis Decembris, fiat officium festi duplicis de sanctificacione Concepcionis Uirginis gloriose.</p>
                    <p>Huius siquidem officii copiam cuilibet offerimus nos daturos, dum habeant qui scribant officium supradictum.</p>
                </div>
                <div>
                    <head>Footnotes</head>
                    <p>[1] &quot;inquit&quot; printed in round brackets.</p>
                    <p>[2] printed &quot;Helenesis&quot;</p>
                    <p>[3] Open round brackets here.</p>
                    <p>[4] Close round brackets here.</p>
                </div>
            </div>
        </body>
    </text>
</root>
