<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Cambrai</title>
                <recordID>2152</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1343</origDate>
                <dateNotes/>
                <origPlace>Cambrai</origPlace>
                <diocese>Cambrai</diocese>
                <province>Reims</province>
                <country>Belgium</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 2152</p>
                <p>Year: 1343</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Cambrai</p>
                <p>Diocese: Cambrai</p>
                <p>Province: Reims</p>
                <p>CountryModern: Belgium</p>
                <p>Latitude: 50.175579</p>
                <p>Longitude: 3.2345</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Gui de Ventadour</p>
                <p>IssuingAuthorityAlt: None</p>
                <p>RegnalStart: 1342</p>
                <p>RegnalEnd: 1349</p>
                <p>Delegated: Yes</p>
                <p>ClassificationNotes: per vicarios</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Reusens, Statuta, 103-105</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Library Scan', 'WebDownload']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Locus LXIIIus.</p>
                    <p>Statuta facta per uicarios domini Cameracensi in remotis agentis anno Domini Mo CCCo XLIIIo.</p>
                </div>
                <div>
                    <head>Capitulum 1</head>
                    <p>Primo pro incarceratis qui non erunt pro magno delicto capti recipiant cauciones non fideiussorias secundum qualitatem persone et delicti commissi de comparendo coram officiali ad certam competentem diem per decanum loci assignandam, sub pena facti confessati et certa pena pecunie secundum qualitatem delicti.</p>
                    <p>Ad quam diem ipse decanus certificet dominum officialem, uel promotorem aut sigilliferum, de assignacione diei et qualitate delicti, et caucionibus et penis iniunctis seu commissis, per proprium nuncium et certum.</p>
                </div>
                <div>
                    <head>Capitulum 2</head>
                    <p>Item quam cito dicti decani nomina illorum quos capi contigerit pro magno delicio officiali seu sigillifero mittant una cum qualitate delicti et facultate bonorum et amicorum captorum.</p>
                </div>
                <div>
                    <head>Capitulum 3</head>
                    <p>Item ipsi decani bona mobilia captorum saisiant, et de ipsis bonis inuentarium faciant.</p>
                </div>
                <div>
                    <head>Capitulum 4</head>
                    <p>Item nomina excommunicatorum qui steterint per annum et diem sigillifero mittant.</p>
                </div>
                <div>
                    <head>Capitulum 5</head>
                    <p>Item statuta synodalia et prouincialia iurisdiccionem ecclesiasticam tangencia et excommunicaciones contra perturbantes eadem latas in lingua propria et materna qualibet dominica pronuncient et promulgent, et per capellanos sui decanatus promulgari et pronunciari faciant.</p>
                </div>
                <div>
                    <head>Capitulum 6</head>
                    <p>Item addendo statuto statuimus ut singuli presbiteri alta uoce et intelligibili in facie ecclesiarum suarum singulis diebus dominicis et festiuis parrochianos suos excommunicatos denuncient excommunicatos nominatim et distincte, auctoritate cuius, qua de causa et occasione cuius seu quorum.</p>
                    <p>Et sequitur in eodem statuto et rubore confusi ad unitatem ecclesie etc, et hoc sub pena centum solidorum parisiensium quos tociens, quociens quis ipsorum negligens fuerit uel remissus, incurrere uolumus ipso facto; decanis uero ciuitatis et diocesis Cameracensis districtius iniungentes quatenus super premissis diligenter inquirant, et a negligentibus seu contrafacientibus penam exigant predictam; alioquin ipsi decani penam predictam ipso facto incurrant.</p>
                </div>
                <div>
                    <head>Capitulum 7</head>
                    <p>Item quilibet decanus in suo decanatu scribat nomina beneficiorum, et ad cuius collacionem pertinent, et potissimum ea que ad collacionem domini spectabunt, et ea mittat sigillifero infra certum tempus.</p>
                </div>
                <div>
                    <head>Capitulum 8</head>
                    <p>Item quilibet in suo decanatu requirat beneficia non residentium tam graciam habentium quam non habentium, et infra certum tempus dicto sigillifero mittat.</p>
                </div>
                <div>
                    <head>Capitulum 9</head>
                    <p>Item infra mensem, postquam aliquis decanus sciuerit quod cessatur in aliqua parrochiali ecclesia sui decanatus uel factum commissum fuerit, pro quo cessari debeat, dicto sigillifero notificet.</p>
                </div>
                <div>
                    <head>Capitulum 10</head>
                    <p>Item quilibet in suo decanatu inquirat de omnibus capellanis non confirmatis, et si fundatores retinuerint semel uel perpetuo aut alicui patrono dederint collacionem.</p>
                    <p>Predicta omnia et fundatorum nomina et summam reddituum et bonorum, et in quibus existunt, infra certum tempus uicario et sigillifero mittat.</p>
                </div>
                <div>
                    <head>Capitulum 11</head>
                    <p>Item eligantur per decanum et fundatores seu heredes eiusdem, potissime si collacionem retinuerint, duo probi uiri, qui fructus talis capellanie non confirmate recipiant, et illud quod, deseruita illa capellania, supererit reseruent pro dicta capellania confirmanda seu ad finem quod dicta capellania confirmari ualeat.</p>
                </div>
                <div>
                    <head>Capitulum 12</head>
                    <p>Item per quemlibet decanum in suo decanatu ordinetur quod quilibet curatus seu uicesgerens omnes litteras bannorum et absolucionum aut aliarum graciarum seu legum sibi directas registrent, et nomina illorum qui eas presentabunt, et quilibet in congregacione decano deferat, et decanus ad compotum seu ad synodum sigillifero tradat et cum registro sigilliferi collacio fiat.</p>
                </div>
                <div>
                    <head>Capitulum 13</head>
                    <p>Item quilibet in suo compoto registra de quibus non fuerit satisfactum sibi eciam tradat, ad finem ut ordinetur de arrieragiis ipsorum registrorum secundum quod uisum fuerit faciendum.</p>
                </div>
                <div>
                    <head>Capitulum 14</head>
                    <p>Item quod nomina clericorum decedentium ab intestato infra duos menses mittant uicario uel officiali.</p>
                </div>
                <div>
                    <head>Capitulum 15</head>
                    <p>Item quod nomina clericorum et laicorum decedentium et eorum exequutorum, si quos fecerint, mittant ad uicarium et ad officialem per duos menses post decessum eorum.</p>
                </div>
                <div>
                    <head>Capitulum 16</head>
                    <p>Item quod decani se non intromittant de causis matrimonialibus quoquo modo, sed ad uicarium et officialem remittant.</p>
                </div>
                <div>
                    <head>Capitulum 17</head>
                    <p>Item quod nullus decanus ad absolucionem alicuius persone pro iudicato uel recognito procedat.</p>
                </div>
                <div>
                    <head>Capitulum 18</head>
                    <p>Item quod inhibeatur per decanos omnibus presbiteris quod, incontinenti quod ad eorum noticiam peruenerit de aliquibus causis matrimonialibus, incontinenti citent peremptorie et personaliter Cameraci ad certam diem, et factum opposicionis et conuenciones matrimoniales remittant.</p>
                </div>
                <div>
                    <head>Capitulum 19</head>
                    <p>Item quod nullus decanus det alicui presbitero licenciam celebrandi bis in die, nisi fuerit de gracia speciali.</p>
                </div>
                <div>
                    <head>Capitulum 20</head>
                    <p>Item statuimus quod decani premissa infra breue tempus omnibus presbiteris curatis seu uicesgerentibus eorum notificent et copiam eorum penes se detineant et publice insinuent.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
