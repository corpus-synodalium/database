<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Utrecht</title>
                <recordID>0259</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1294-12-02</origDate>
                <dateNotes/>
                <origPlace>Utrecht</origPlace>
                <diocese>Utrecht</diocese>
                <province>Cologne</province>
                <country>Netherlands</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 259</p>
                <p>Year: 1294</p>
                <p>Month: 12</p>
                <p>Day: 2</p>
                <p>Circa: None</p>
                <p>DatingNotes: None</p>
                <p>Place: Utrecht</p>
                <p>Diocese: Utrecht</p>
                <p>Province: Cologne</p>
                <p>CountryModern: Netherlands</p>
                <p>Latitude: 52.083</p>
                <p>Longitude: 5.1</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Jan van Zyrik</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Joosting, Bronnen, V, 69-73</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Data Capture</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>De captiuacione uel interfeccione clericorum.</p>
                    <p>Iohannes, Dei et apostolice sedis gracia episcopus Traiectensis, dilectis nobis in Christo uniuersis et singulis ecclesiarum prelatis, prepositis, archidiaconis, abbatibus, abbatissis, prioribus, priorissis, prouisoribus et decanis, plebanis et rectoribus, cappellanis, presbiteris ac ceteris tam clericis quam laicis nostre ciuitatis et diocesis in uero Salutari salutem.</p>
                    <p>Cum ad honorem Dei et ecclesie Traiectensis predicte statum pacificum ac subditorum nostrorum salutem alias, sicut scitis, quedam statuta promulgauerimus utilia et honesta;</p>
                    <p>quia tamen ex illis quedam -- uidelicet de capcione et interfeccione clericorum, ruptura litterarum ecclesiasticarum, iudicum et alias perturbacione et impedimento multiplici ecclesiastice iurisdiccionis --, licet equitate suadente propter dilectorum inmanitatem satis forent tolleranda, aliquibus nobilibus et aliis iurisdiccioni preessentibus dura nimium uidebantur, et ob hoc ea per nos mitigari magna et frequenti instancia postularint;</p>
                    <p>nos -- ut ipsi per se et suos iusticiarios, ad obuiandum huiusmodi delictis et iniuriis, ne fiant et perpetrata uel perpetrate fuerint quod absit, procurandum quod sceleris et debita emenda prestet, eo prompciores se exhibeant, quo nos procliuiores in condescendendo eorum peticionibus inueniunt, -- predicta statuta aliis in suo robore duraturis in hunc modum qui sequitur duximus mitiganda:</p>
                </div>
                <div>
                    <head>Capitulum 1</head>
                    <p>In primis statuentes: si presbiter uel clericus capiatur, parrochia in qua captus fuerit ecclesiastico subiaceat interdicto.</p>
                    <p>Et si ex illa in aliam transferatur, illam similiter interdicimus, quamdiu in illa detinebitur una cum illa in qua captor morabitur.</p>
                    <p>Si uero occidatur, quod absit, similiter parrochia illa, in qua tantus excessus perpetratus extiterit, et eciam illa seu ille, in qua uel quibus dicti malefactores se receptauerint, ecclesiastico subiaceant interdicto.</p>
                    <p>Et nichilominus malefactor seu malefactores huiusmodi cum complicibus et receptatoribus eorundem ac opem et operam ipsis prestantibus, quos in hiis scriptis excommunicamus, atque excommunicati tam auctoritate canonis quam nostra tam diu publice nuncientur, quousque Deo nobis et ecclesie ac passis iniuriam condigna prestetur emenda, et nichilominus absolucionis debitum beneficium meruerint optinere.</p>
                </div>
                <div>
                    <head>Capitulum 2</head>
                    <p>Statutum insuper nostrum alias per nos factum contra impedientes ecclesiasticam iurisdiccionem seu perturbantes de cetero qualitercunque siue litteras rumpendo siue rapiendo seu nuncios aut portitores eorum ledendo capiendo detinendo seu dampna iniurias et molestias inferendo, et prout in dicto statuto plenius continentur, in hoc articulo mitigamus: uidelicet quod parrochia, in qua huiusmodi uiolencia iniuria seu perturbacio facta fuerit uel ubi dictos malefactores morari contigerit, ecclesiastico non subiaceat interdicto.</p>
                </div>
                <div>
                    <head>Capitulum 3</head>
                    <p>Item cum ecclesie fiunt tutela refugii et in eis homines peccatorum ueniam consueuerint et debeant postulare, presenti decreto declaramus: ecclesias et earum cimiteria gaudere emunitate et ad eas confugientes ab illis uiolenter extrahi non debere, nisi in ecclesiis seu cimiteriis predictis seu contra ea deliquerint, quia tunc frustra legis auxilium inuocarent, qui committerent contra eandem.</p>
                    <p>Uel nisi publici latrones uel nocturni populatores agrorum fuerint, qui in stratis publicis faciunt comburunt et destruunt agros eorum, qui eis non seruiunt.</p>
                    <p>Alias non delinquentes et ad ecclesias confugientes gaudere debent emunitate earundem; sed super eo, quod inique fecerint, sunt circa mortem et membrorum mutilacionem alias legittime puniendi.</p>
                </div>
                <div>
                    <head>Capitulum 4</head>
                    <p>Item precipimus sub pena excommunicacionis clericis quibuscunque nostre ciuitatis et diocesis, ut tonsuram deferant, clericalem et uestibus non uirgulatis paruis sed clericalibus utantur honestis ac habitu et tonsura, ut a laicis possint distingui.</p>
                </div>
                <div>
                    <head>Capitulum 5</head>
                    <p>Item inhibemus sub pena excommunicacionis, quod nullus clericus nostre ciuitatis et diocesis audeat arma portare prohibita.</p>
                </div>
                <div>
                    <head>Capitulum 6</head>
                    <p>Item prohibemus, ne alicui nupcias celebrent temporibus prohibitis, uidelicet a prima die Aduentus Domini usque ad octauam Epiphanie, et a LXXa usque ad octauam Pasche, et a dominica ante Ascensionem Domini usque ad dominicam Trinitatis in omnibus illis inclusiue, nec clamdestina matrimonia contrahant sub pena excommunicacionis.</p>
                    <p>Et ne aliquis intersit eisdem sub pena in iure expressa.</p>
                </div>
                <div>
                    <head>Capitulum 7</head>
                    <p>Similiter prohibemus clamdestina matrimonia, que appellamus, que sine denunciacione seu bannis in parrochiis contrahentium per presbiteros eorum publice premissis contrahuntur.</p>
                </div>
                <div>
                    <head>Capitulum 8</head>
                    <p>Item precipimus et expresse inhibemus, quod nullus clericus aut presbiter copulet aliquos extraneos nec nuptiis eorum intersit, nisi per litteras patentes aut per testes idoneos sufficienter constiterit, contrahere uolentem aut uolentes alicubi non contraxisse uel aliud impedimentum legittimum non habere.</p>
                </div>
                <div>
                    <head>Capitulum 9</head>
                    <p>Item inhibemus expresse, quod clerici peregrini et incogniti tam nostre ciuitatis et diocesis quam aliene, se presbiteros asserentes, nullatenus in nostra ciuitate et diocesi admittantur ad celebrandum diuina, nisi legittime ostenderint se promotos.</p>
                </div>
                <div>
                    <head>Capitulum 10</head>
                    <p>Item precipimus districte in uirtute sancte obedientie rectoribus et presbiteris uniuersis et singulis, ut in eorum parrochiis Pater noster et Credo propter Articulos fidei qualibet die dominica necnon decem precepta et septem sacramenta ecclesie semel in mense aut saltem ter aut quater in anno populo intelligibiliter et lingua materna exponant.</p>
                    <p>Decem precepta, prout in Exodo continentur, sunt ista:</p>
                    <p>Non habebis deos alienos.</p>
                    <p>Non assumes nomen Dei tui in uanum.</p>
                    <p>Memento ut diem sabbati sanctifices.</p>
                    <p>Honora patrem tuum et matrem tuam.</p>
                    <p>Non occides.</p>
                    <p>Non mediaberis.</p>
                    <p>Non furtum facies.</p>
                    <p>Non loqueris contra proximum tuum falsum testimonium.</p>
                    <p>Non concupisces domum proximi tui nec desiderabis uxorem proximi tui etc.</p>
                    <p>De sacramentis uero ecclesiasticis quinque dicuntur necessaria et duo uoluntaria.</p>
                    <p>Sacramenta uero necessaria sunt ista: baptismus, confirmacio, penitencia, corpus Christi et extrema unccio.</p>
                    <p>Sacramenta uoluntaria sunt ista: ordines, matrimonium.</p>
                    <p>Sine sacramentis autem necessariis homo saluari non potest, si ex contemptu obmittantur.</p>
                </div>
                <div>
                    <head>Capitulum 11</head>
                    <p>Item publicacionem illius decretalis extra De penis Licet, quam alias fieri mandauimus, presentibus reuocamus.</p>
                </div>
                <div>
                    <head>Capitulum 12</head>
                    <p>Item statutum nostrum alias publicatum, uidelicet quod nullus presbiter duas in die missas audeat celebrare, nisi necessitas in iure permissa permittat etc., taliter intelligimus: uidelicet excepto die Natiuitatis Domini et cum funus superuenerit uel aliqua persona potens aduenerit, propter quod et quam oportet celebrare.</p>
                    <p>Hec statuta nostra una cum antiquis a nobis alias promulgatis inuiolabiliter obseruari et in qualibet ecclesia parrochiali haberi et sub pena excommunicacionis per singulos rectores seu uicarios in ecclesiis residentes quater in anno, prout oportunum fuerit, publicari uolumus et [1] exponi populo diligenter.</p>
                </div>
                <div>
                    <head>Explicit</head>
                    <p>Datum, Traiecto [2], anno Domini Mo.CCo.XCIIII, feria quinta post festum beati Andree apostoli.</p>
                </div>
                <div>
                    <head>Footnotes</head>
                    <p>[1] Ed. (et).</p>
                    <p>[2] Deleted: (sic).</p>
                </div>
            </div>
        </body>
    </text>
</root>
