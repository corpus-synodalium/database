<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Tulle</title>
                <recordID>0230</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1328</origDate>
                <dateNotes/>
                <origPlace>Tulle</origPlace>
                <diocese>Tulle</diocese>
                <province>Bourges</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 230</p>
                <p>Year: 1328</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Tulle</p>
                <p>Diocese: Tulle</p>
                <p>Province: Bourges</p>
                <p>CountryModern: France</p>
                <p>Latitude: 45.267336</p>
                <p>Longitude: 1.765537</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Martene, Thes, IV, 797-800</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>MOneatis omnes et singulos cuiuscumque status aut condicionis existant, abbates, priores, barones, milites, et alios quoscumque clericos et laicos nobiles et non nobiles, qui contra iura canonica et canonicas sancciones decimas ecclesiis debitas ad eos ex causa aliqua legitima non spectantes appropriare sibi presumserint, seu qui de terris quas tradunt aliis excolendas, decimam solui ecclesiis non permiserint, aut prohibuerint, potissime decimas noualium, in percepcione quarum nullam causam aut minus legitimam pretendere ualent, usurpant temere, et usurpare presumunt, in suarum periculum non modicum animarum, nisi post monicionem eis factam per eos quorum intererit in generali in ecclesiis, post duas dominicas a premissis infra mensem destiterint, et de his qui usurpare contra premissa presumserint, et illos qui non soluerint infra duos menses damnificatis ecclesiis emendam non fecerint competentem, dicta canonica monicione premissa, in his scriptis sentenciam excommunicacionis promulgamus, et eos dictis sententiis uolumus esse innodatos.</p>
                    <p>Iniungentes ac eciam precipientes omnibus et singulis rectoribus, sub uirtute prestiti iuramenti de non alienando res ecclesie, et si aliqua alienata reperirent tempore sue institucionis seu collacionis, ad ius et proprietatem ipsius ecclesie reuocare, et omnes illos et singulos qui in parochiis seu infra parochiam cuiuslibet decimas percipiunt seu usurpant, seu usurpate presumunt, post lapsum duorum mensium, coram nobis et officiali nostro, et post aliud, prout eis uidebitur expedire, eos notent, et diligenter sequantur cum efficacia; alioquin contra omnes et singulos ex officio nostro procedemus, ut tamquam contra periuros, corrigentes et punientes eosdem de periuriis, ut iusticia suadebit.</p>
                </div>
                <div>
                    <head>Capitulum 2</head>
                    <p>Item, cum propter importunitatem petentium aliquorum nos contigerit concedere licencias aliquibus de non residendo in suis beneficiis; eas ex nunc, cum propter hoc hospitalitas depereat, seu adnihiletur, et eleemosine non fiant, et alia quamplura pericula et scandala hinc oriantur, uolentes istis, ut nostra interest, obuiare, reuocamus, preterquam studentibus in studio generali eisdem residentibus per tempora constituta.</p>
                </div>
                <div>
                    <head>Capitulum 3</head>
                    <p>Item, precipimus sub pena excommunicacionis, prout uobis alias datum est in mandatis, et eciam in aliis nostris constitucionibus synodalibus continetur, quod omnes perturbatores et impeditores curie officialatus nostri, quoquomodo, facto uel uerbo, tacite uel expresse, prestantes consilium, auxilium uel iuuamen, omnibus diebus dominicis et festiuis semel in missa denuncietis excommunicatos: quos ex nunc in his scriptis excommunicamus, et eciam aggrauamus, non reuocando sentencias per nos contra ipsos promulgatas.</p>
                    <p>Et hoc uobis precipimus omnibus sub pena excommunicacionis, quam in uos ferimus in his scriptis, nisi premissis parueritis, et contenta in hoc articulo, seu constitucione compleueritis diligenter.</p>
                </div>
                <div>
                    <head>Capitulum 4</head>
                    <p>Item, precipimus omnibus rectoribus et capellanis presbyteris ciuitatis nostre dumtaxat Tutelensis, quod dicant horas suas cum superpelliciis in ecclesia cuius erunt parochiani, nisi causa legitima hoc omittant; specialiter horas matutinas: alioquin omnes et singulos contrarium facientes causa cognita multamus et multando punimus in una libra cere applicanda et soluenda ad opus luminarie B. Nicolai, totiens committenda, quotiens contrarium facient omnes uel aliquis ipsorum.</p>
                    <p>Iniungentes rectoribus istius ciuitatis, sub pena predicta, ut contrarium facientes nobis reuelent, uel officiali nostro.</p>
                </div>
                <div>
                    <head>Capitulum 5</head>
                    <p>Monemus omnes et singulos [1] rectores presbyteros et alios beneficiatos nostre diocesis, maxime religiosos, ne de cetero deferant redundellos, nisi deuium longum in modum habitus: alioquin in omnes et singulos contrarium facientes, dicta canonica monicione premissa, sentenciam excommunicacionis in his scriptis ex tunc promulgamus.</p>
                </div>
                <div>
                    <head>Capitulum 6</head>
                    <p>Item, inhibemus omnibus et singulis rectoribus sub pena xx. librarum cere, in quibus eos multamus et multando punimus causa cognita, si contra infra scripta eos facere contigerit, applicanda et soluenda ad opus luminarie B. Marie Rupisamatoris, ne absque nostra licencia speciali fructus beneficiorum suorum ad tempus aliquod, uidelicet anni ultra ascensent, locent, et uendant.</p>
                </div>
                <div>
                    <head>Capitulum 7</head>
                    <p>Item, sub pena predicta uobis precipimus et mandamus quod de quindecim in quindecim diebus omnes parochianos uestros excommunicatos legatis ad instanciam aduersariorum et publice denuncietis, nisi specialiter in nostris litteris uel officialis nostri aliud datum fuerit, uel dabitur in mandatis.</p>
                </div>
                <div>
                    <head>Capitulum 8</head>
                    <p>Item, precipimus sub pena predicta rectoribus ecclesiarum, qui a nobis licenciam de non residendo in ecclesiis suis obtinuerint seu obtinere continget, uicarios quos pro regenda cura in ecclesiis dimittent, nobis uel officiali nostro representent.</p>
                </div>
                <div>
                    <head>Capitulum 9</head>
                    <p>Item, statuimus quod omnes rectores diligenter perquirant, si aliquis parochianorum suorum defunctorum in extremis uel alias pro salute anime sue reliquerint seu ordinauerint aliquid faciendum: et cum ad eorum noticiam peruenerit aliquid de premissis quod heredes et executores dictorum defunctorum, moneant nominatim, si eos recipiant; alioquin publice in ecclesiis uel ad domicilium ubi solent morari ut infra xv. dies a tempore monicionis eisdem facte computandos soluant, compleant relicta et ordinata per dictos defunctos; alioquin eos ex tunc in his scriptis excommunicamus, dicta canonica monicione premissa, excommunicatos denuncietis singulis diebus feriatis.</p>
                    <p>Premissa autem hec statuta sub pena excommunicacionis uobis fieri precipimus, quam in his scriptis ferimus in rebelles ac penam x. librarum cere.</p>
                    <p>[2]</p>
                </div>
                <div>
                    <head>Capitulum 11</head>
                    <p>Item, precipimus uobis ad penam x. librarum cere, quod ecclesias uestras per parochianos uestros quos interdicimus et excommunicamus, sententiis quas nos uolumus et committimus fieri in rebelles, munire loco uidelicet banchis, libris et aliis necessariis ornamentis atque uestimentis et campanis faciatis, prout ad quemlibet pertinebit, et ecclesiam reficere et reparare, si et quantum indigebit, contributa per nos congrua porcione.</p>
                </div>
                <div>
                    <head>Capitulum 12</head>
                    <p>Item, statuimus quod omnes rectores moneant in ecclesiis suis omnes et singulos parochianos suos laicos, ne intra cancellos suarum ecclesiarum presertim ad latus altaris sedeant, cum diuinum officium celebrabitur, cum propter occupacionem locorum per dictos laicos factam intra dictos cancellos existentium diuinus cultus minus solemniter quam honorificaciter Deo impendatur.</p>
                    <p>Alioquin canonica monicione premissa, dictos laicos contrarium facientes ex tunc in his scriptis interdicimus, et post alios duos dies in his scriptis excommunicamus, preterquam clericos qui cum unica et uirgine contraxerunt, dum tamen iuuent ad diuinum officium faciendum.</p>
                </div>
                <div>
                    <head>Capitulum 13</head>
                    <p>Item, quod omnes rectores, uicariique, et presbyteri cum dicent matutinas et alias horas, et missa celebrabitur, habeant superpellicia induta ad penam duarum librarum cere, cum eorum habitus proprie existat, et diuinus cultus magis honorificacius quam decentius explicetur.</p>
                </div>
                <div>
                    <head>Capitulum 14</head>
                    <p>Item, denuncietis excommunicatos singulis diebus feriatis concubinarios publice in generali, et nominatim de quibus uobis constabit, nec non et usurarios usuram realem et mentalem committentes.</p>
                    <p>Usura quidem realis est, quando mutuo dantur XII. denarii pro XIII. uel alias secundum magis et minus.</p>
                    <p>Et mentalis est quando propter dilacionem carius uendunt et vilius emunt.</p>
                </div>
                <div>
                    <head>Capitulum 15</head>
                    <p>Item, statuimus et ordinamus, quod dum missa celebrabitur popularis, presbyteri presertim, ut honorabilius officium misse celebretur, et aliis exemplum prebeant, in ecclesia intersint, et uagare per cimeteria contigua ipsi ecclesie non audeant, ad penam unius libre cere dum dicta missa celebrabitur popularis, uel sermo fiat ibidem.</p>
                </div>
                <div>
                    <head>Capitulum 16</head>
                    <p>Porro intelleximus, quod rectores ecclesiarum, seu eorum uicarii mandata dominorum temporalium publice in eorum ecclesiis publicant et exequuntur, denunciando et exequendo, et assignando assisias, nec non et reditus et alia deueria certis diebus exsoluant, et alia similia, in hoc sacra loca profanantes, et ecclesiam speluncam latronum facientes seu deputantes.</p>
                    <p>Quamobrem premissa euitare uolentes, inhibemus sub pena excommunicacionis, quam in non parentes, canonica monicione premissa, ferimus in his scriptis, ut ex nunc et in antea a premissis totaliter se desistant.</p>
                </div>
                <div>
                    <head>Capitulum 17</head>
                    <p>Subsequenter exhortamur uos, atque iniungimus, ut cum uos continget uicarios assumere, sufficientes et idoneos habeatis, alias in periculum animarum uestrarum et uestrorum beneficiorum redundabit et conuertetur, si minus perite seu prudenter se habeant.</p>
                </div>
                <div>
                    <head>Footnotes</head>
                    <p>[1] Ed. &quot;sigulos&quot;?</p>
                    <p>[2] No heading numbered 10.</p>
                </div>
            </div>
        </body>
    </text>
</root>
