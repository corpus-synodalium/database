<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Sieradz</title>
                <recordID>2028</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1233-07-03</origDate>
                <dateNotes/>
                <origPlace>Sieradz</origPlace>
                <diocese/>
                <province>Gniezno</province>
                <country>Poland</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 2028</p>
                <p>Year: 1233</p>
                <p>Month: 7</p>
                <p>Day: 3</p>
                <p>Circa: None</p>
                <p>DatingNotes: None</p>
                <p>Place: Sieradz</p>
                <p>Diocese: None</p>
                <p>Province: Gniezno</p>
                <p>CountryModern: Poland</p>
                <p>Latitude: 51.6</p>
                <p>Longitude: 18.75</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: Fulk</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Kodeks Dyplomatyczny Wielkopolski, t. 1,  (Poznan, 1877), no. 150</p>
                <p>EditionOther: Hube, Antiquissimae constitutiones...Gnesnensis, 1856, 1-8</p>
                <p>SourceNotes: ['http://www.wbc.poznan.pl/Content/20061/kw_01.html', 'https://books.google.com/books?id=SaYSmwEACAAJ']</p>
                <p>TranscriptionNotes: Numbering from Hube edition</p>
                <p>BaseText: WebDownload</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Anno Incarnacionis dominice M.CC.XXXIII, V. Nonas Iulii in Siradia.</p>
                    <p>Nos Fulco Gneznensis archiepiscopus cum fratribus nostris et coepiscopis nostris et aliis prelatis ecclesiarum Polonie ad Synodum in uirtute Spiritus sancti congregati, habita diligenti inuestigacione super hiis que ad honorem domus Domini et decorem Ecclesie nobis commisse pertinere uidebantur, constituciones subscriptas de consensu fratrum nostrorum et aliorum ecclesie prelatorum edidimus, seu innouando seu addendo antecessorum nostrorum statutis, quedam prout saluti expedire uidebamus in melius reformando.</p>
                </div>
                <div>
                    <head>Capitulum 1</head>
                    <p>Statuimus igitur, ut omnia de reuerencia Sacramentorum et de honestate ministrorum ecclesie, ut in antiquis canonibns siue in constitucionibus antecessorum nostrorum iam dudum promulgata sunt, ab omnibus nostris subditis inuiolabiliter obseruentur; uidelicet ut mundiciam seruent, irreprehensibiles sint in opere, diuina officia deuote peragant, ab indecentibus negociis absistant, habeant tonsuram competentem, uestes in qualitate et quantitate clericali officio conpetentes, uidelicet ut non rubee nec uirides nec uirgulate, nec nimis longitudine nec breuitudine nec aliter indecentes manicas habeant, nec consutiles calceos, nec rostratos.</p>
                </div>
                <div>
                    <head>Capitulum 2</head>
                    <p>Super omnia autem districte statuentes precipimus, ut omnes clerici sicut tenentur continenciam obseruent ab omni genere fornicacionis abstinentes, ut mundi munda pertractent ministeria, maxime in sacris ordinibus constituti, quibus receptis, matrimonia nullomodo eis licuit contrahere nec uti contractis, licet quondam, in minoribus existentes, legittime contraxerunt.</p>
                </div>
                <div>
                    <head>Capitulum 3</head>
                    <p>Concubinas igitur omnes districte precipimus ut a se penitus abdicent, nullomodo audentes suspectas in domo propria uel alio loco retinere familias.</p>
                    <p>Et licet super hoc editis ex constitucionibus frequenter propter contumaciam clericorum paruus inde fructus peruenerit, nos tamen amplius nullomodo hec pro aliqua persona uolumus tollerare, et cum aliquibus talium transgressorum aliter penis canonicis infratactis disponere intendimus, quod pena eorum erit ceteris in exemplum.</p>
                    <p>Mandamus igitur fratribus et coepiscopis nostris, ut super hoc articulo inuigilent diligenter, ut purgent filios Leui, et auferant ab occulis Domini opprobrium Ecclesie Dei.</p>
                </div>
                <div>
                    <head>Capitulum 4</head>
                    <p>Precipimus enim specialiter archidiaconis omnibus, ut suum officium diligenter exerceant; personaliter ecclesias et sacerdotes uisitantes non per alios, nisi sunt iusto et sufficienti impedimento detenti, reforment secundum Deum que sunt reformanda.</p>
                    <p>Hoc autem eis inhibemus, ne aliquid audeant a sacerdotibus aliquibus nomine uisitacionis exigere quando uisitacionem non exhibent, cum racione uisitacionis procuracio debeatur.</p>
                    <p>Hoc eciam adicientes in penam contumacium, ut si archidiaconus aliquis ob crimen incontinencie aliquem suspenderit presbyterum, ipsam penitenciam non relaxet, nisi de sciencia diocesani episcopi et assensu.</p>
                </div>
                <div>
                    <head>Capitulum 5</head>
                    <p>Item precipimus, quod omnes, cuiuscunque sint condicionis, decimam ex integro persoluant in gonithwam, licet sint aratores militum.</p>
                    <p>Quia uero, licet ecclesia Polonie siue per tolleranciam siue per concessionem militibus Polonie permiserit soluere decimas ad ecclesias quas elegerint, quidam hac concessione siue tollerancia nequiter abutentur, fraudantes ipsas decimas et non integre persoluentes: statuimus, ut si quis miles probatus fuerit fraudem in hoc fecisse et non integre decimam persoluerit, cadat ab hoc iure quod militibus est permissum, et soluet decimam sicut illi qui priuilegium milicie non habent.</p>
                </div>
                <div>
                    <head>Capitulum 6</head>
                    <p>Item, cum contra uiolatores ecclesiarum uel cimiteriorum pene sint a canonibus constitute, et peccatis nostris exigentibus in hec tempora deuenimus quod a magnatibus terre nec timor Deo nec honor ecclesiis inpenditur, precipimus, ut talibus qui ecclesias seu cimiteria effraccionibus, rapinis, seu aliis uiolenciis uiolant, diocesani episcopi nullomodo parcant, sed tales excommunicent et excommunicatos denuncient ad satisfaccionem condignam, et precipue principes exercitus per quem fracta fuerint; et si principum ibi nullus personaliter fuerit, tunc pena promulgetur specialiter in illos qui principales in exercitu fuerint; nec aliquomodo elata in eos sentencia excommunicacionis relaxetur, donec de dampnis et de iniuria fuerit satisfactum.</p>
                </div>
                <div>
                    <head>Capitulum 7</head>
                    <p>Preterea precipimus, ut qui ecclesiam uel cimiterium uiolauerit, uel qui fuerit de principalioribus illius exercitus qui hec commiserit, pena puniatur donec per ipsum de omni iniuria sancte Ecclesie fuerit satisfactum: et ecclesie omnes in quibus habuerunt ius patronatus, sint suspense, nec in eis, in quacunque diocesi fuerint, diuina officia celebrentur.</p>
                </div>
                <div>
                    <head>Capitulum 8</head>
                    <p>Uastaciones et depredaciones ecclesie propter quamcunque guerram fieri prohibemus; et cum alique per rapinam fuerint spoliate, princeps exercitus tamdiu in excommunicacione teneatur, donec de omnibus dampnis satisfaciat conpetenter.</p>
                </div>
                <div>
                    <head>Capitulum 9</head>
                    <p>Item statuimus, quod si quis ex principibus uel aliquis de magnatibus et ceteris quibuscunque, iuramento facto, maxime in presencia alicuius episcopi, contrarium suo iuramento fecerit, episcopus suus diocesanus coram quo prestitum est sacramentum, periurum excommunicet et tamdiu faciat euitari, donec satisfaciat, uel sufficientem causam coram episcopo eodem assignauerit et probauerit quare fecit in contrarium: et si ille episcopus coram quo iuramentum fuerit factum, causam illam non acceptauerit [1], et si non satisfecerit, suus diocesanus factum tale denunciet illius ordinario, et ille excommunicet eum secundum predictam formam.</p>
                    <p>Et si dux aliquis tali periuro aliquod castrum dederit et post tale periurium abstulerit uel destruxerit, in illo castro toto tamdiu non celebrentur officia diuina, donec dux eidem castrum reddat, uel ipse de periurio satisfaciat sicut debet.</p>
                </div>
                <div>
                    <head>Capitulum 10</head>
                    <p>Item precipimus omnibus religiosis cuiuscunque regule sint, quod iudicia secularia inter principes seu inter alios laicos non pertractent discurrentes de claustris suis, nisi sit abbas uel alius principalis prelatus uel alius minor, qui faciat hoc de precepto sui superioris speciali, uel utilitate domus uel ecclesie.</p>
                    <p>Precipimus abbatibus eorum, ut tales in claustris suis recludant; et si abbates in hoc negligentes fuerint, nos eorum negligenciam, prout decreuerimus, puniemus.</p>
                </div>
                <div>
                    <head>Capitulum 11</head>
                    <p>Item precipimus, quod uiri claustrales in secularibus ecclesiis personaliter non deseruiant, nec aliqua ibi conuersentur occasione.</p>
                </div>
                <div>
                    <head>Capitulum 12</head>
                    <p>Item, cum absurdum sit et iniquum pro bono mala retribuere, statuimus, ut quicunque clericus, maxime beneficiatus in aliqua ecclesia, contra honorem siue utilitatem ecclesie uel prelati sui aliquo consilio uel auxilio astiterit alicui persone seculari: quia indignum se reddit beneficio eius quod inpugnat, eodem beneficio per diocesanum suum priuetur.</p>
                </div>
                <div>
                    <head>Capitulum 13</head>
                    <p>Similiter, si sui Capituli secreta prodiderit: quod factum si negauerit, et super hoc infamatus fuerit et suspectus, purgacio ei per episcopum secundum quantitatem infamie indicatur; quam nisi prestiterit, pena predicta puniatur.</p>
                    <p>Et si qui tales sunt qui ecclesiastica beneficia non habent, in illa ecclesia spem promocionis non habeant quam inpugnant.</p>
                </div>
                <div>
                    <head>Capitulum 14</head>
                    <p>Item, cum sciamus multas constituciones a nostris antecessoribus editas in quibus late sunt contra transgressores excommunicacionis seu interdicti sentencie, que et uerborum obscuritatem et periculum multarum continebant animarum, eas in irritum reuocamus; maxime ut per hoc ad extirpanda vicia et uirtutes plantandas prelati ecclesiarum diligencius et efficacius astringantur.</p>
                    <p>Quod prius sompniauimus, putantes per statuta Synodi reformata, fore ut mores quoque hominum reformentur et zelus clericorum augeatur, id sicut sompnium euanuit: pecatoribus enim in suis uiciis perseuerantibus, sacerdotes nihilominus [2] suum in mulctis officium exercere tepidius uidebantur.</p>
                </div>
                <div>
                    <head>Capitulum 15</head>
                    <p>Addidimus, ut secundum constitucionem Concilii Lateranensis, quilibet in ecclesia parochiali quam tenet, personaliter deseruiat et resideat, in ordine quem requirit cura eiusdem ecclesie.</p>
                    <p>Non liceat [3] alicui talium uicarium ponere sine nostra licencia speciali et consciencia uel nostrorum archidiaconorum, quibus competit talium personarum examinacio; nec remoueantur nisi ex iusta causa, nobis uel nostris archidiaconis manifesta; nec uicarius in sua uicaria per se alium constituat uicarium. Uicariis autem de conpetenti sustentacione per dominos ecclesiarum precipimus prouideri ita, ut hospitalitatem exercere et se ipsos conpetenter ualeant sustentare.</p>
                    <p>Et execucionem huius statuti nostris archidiaconis committimus.</p>
                </div>
                <div>
                    <head>Footnotes</head>
                    <p>[1] (causam illam non acceptauerit) in round brackets</p>
                    <p>[2] (fore ut mores...sacerdotes nihilominus) in round brackets</p>
                    <p>[3] (liceat) in round brackets</p>
                </div>
            </div>
        </body>
    </text>
</root>
