<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Ossory</title>
                <recordID>0359</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1317</origDate>
                <dateNotes/>
                <origPlace>[Kilkenny]</origPlace>
                <diocese>Ossory</diocese>
                <province>Dublin</province>
                <country>Ireland</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 359</p>
                <p>Year: 1317</p>
                <p>Month: None</p>
                <p>Day: None</p>
                <p>Circa: Yes</p>
                <p>DatingNotes: 1317/1325 (dating from Bray, ROC); Wilkins dates these to 1320</p>
                <p>Place: [Kilkenny]</p>
                <p>Diocese: Ossory</p>
                <p>Province: Dublin</p>
                <p>CountryModern: Ireland</p>
                <p>Latitude: 52.6525</p>
                <p>Longitude: -7.256944</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Records of Convocation 16, pp. 136-142</p>
                <p>EditionOther: Wilkins, Concilia, 501-506</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['Library Scan', 'Hard Copy Scan']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Hic incipiunt constituciones synodales ecclesie Ossoriensis[1].</p>
                    <p>In Dei nomine, amen. Zelo sanctitatis et ecclesie sancte Dei et Sancti Cannici Ossoriensis, cuius licet immeriti sumus[2] sponsus, non mediocriter accensi ut iuxta uerbum prophete dicere ualeamus: Tota pulchra es, amica mea, et macula non est in te subscripta statuta synodalia ad mundiciam et sanctitatem uniuersalis ecclesie episcopatus Ossoriensis, diuina gracia adiuti et suffulti, presentis synodi auxilio et consilio confratrum canonicorum dicte ecclesie Sancti Cannici, auctoritate ordinaria duximus ordinanda in Domino Iesu Christo.</p>
                </div>
                <div>
                    <head>Capitulum 1 </head>
                    <p>De fide catholica.</p>
                    <p>Firmiter credimus et specialiter confitemur quod unus est solus Deus, uerus, omnipotens, eternus, immensus, incommutabilis, incomprahensibilis, Pater et Filius et Spiritus Sanctus, tres quidem persone sed una essencia, substancia seu natura, simplex omnino etc., prout in articulis fidei plenius continetur.</p>
                    <p>Super quibus quidem articulis uolumus et districte precipiendo mandamus omnibus subditis nostris quatenus si quempiam contra articulos fidei delinquentem uel dogmatizantem in diocesi Ossoriensi sciuerunt uel scire potuerunt in futurum, extunc ut exnunc ipsum de nomine deliquentis et modo culpe certificare non omittant infra mensem a tempore scientie computandum, sicut diuinam uoluerint effugere ulcionem.</p>
                </div>
                <div>
                    <head>Capitulum 2</head>
                    <p>De consecracione et reconciliacione ecclesiarum.</p>
                    <p>Presentis synodi approbacione precipimus quod conuentuales et parochiales ecclesie totius Ossoriensis diocesis non dedicate, siue rurales siue prebende aut dignitatibus uel prebendis sint annexe, cum earum coemeteriis, necnon capelle proprios rectores habentes, que iam perfectis parietibus sunt constitute, et precipue maiora altaria in eisdem, infra sex mensium spatium a proximo preterito festo Sancti Michelis 29 September[4] computandorum ad consecrandum sufficienter preparentur et honeste; eas autem rectores earum et parochiani infra idem tempus procurent consecrari, ac eciam consecratas ecclesias, si uiolate fuerint, reconciliari infra idem tempus, sub pena XL solidorum eleemosine episcopi una cum procuracionibus suis ad hoc faciendum soluendorum pro qualibet ecclesia, capella uel coemeterio non dedicato; in ecclesiis uero dedicatis annus et dies dedicacionis earum et nomen sancti[5] in cuius honore dedicatur, cum nomine dedicantis et numero dierum indulgentie in consecracione concesse, distincte et aperte circa maius altare in loco ad hoc idoneo conscribantur, ut anniuersaria dies dedicacionis a parochianis memoretur et reuerenter annis singulis solemniter ferianda obseruetur.</p>
                </div>
                <div>
                    <head>Capitulum 3</head>
                    <p>De residencia facienda in ecclesia curata.</p>
                    <p>Cum ecclesiastica sacramenta in parochialibus ecclesiis per eos quibus cura animarum, si ipsis inibi a diocesano committitur, secundum iusticiam tractari debeant et dispensari, nos felicis recordacionis Bonifacii pape octaui uestigiis inherentes statuendo precipimus quod omnes et singuli beneficia ecclesiastica quibus cura animarum est annexa in diocesi Ossoriensi obtinentes, nondum in presbyteros ordinati, infra annum a tempore publicacionis presentium ad omnes sacros ordines quos beneficiorum suorum cura requirit statutis a iure temporibus se faciant promoueri, ad sacramenta ecclesiastica ministranda, ut tenentur; et ad hoc in suis beneficiis residenciam faciant corporalem, nisi a iure uel ab homine cum ipsis fuerit super hoc legitime dispensatum, sicut penas contra non residentes sancitas uoluerint euitare, ad quam residenciam incontinenti faciendam nos episcopus Ossoriensis omnes huiusmodi beneficia obtinentes monemus primo, secundo, tercio, sub pena priuacionis.</p>
                </div>
                <div>
                    <head>Capitulum 4</head>
                    <p>De residencia facienda et iuramento uicariorum.</p>
                    <p>Ad uicariam perpetuam curam animarum habentem statuimus nullum decetero admittendum fore, nisi iam in presbyterum ordinatum, uel saltem in diaconum uel subdiaconum, in proximis quatuor temporibus in presbyterum ordinandum, qui renuncians aliis beneficiis, si que habeat, iuret residenciam facere continuam in eadem corporalem, et faciat ut iurabit; alioquin institucionem illius decernimus fore nullam, et uicariam aliis fore conferendam iuxta sanctorum patrum sancciones.</p>
                </div>
                <div>
                    <head>Capitulum 5</head>
                    <p>De cura super non residencia et porcione assignanda residenti.</p>
                    <p>Omnes uero et singuli quodcunque beneficium ecclesiasticum curatum in Ossoriensi diocesi obtinentes, cum quibus est a iure uel ab homine super non residencia facienda in eodem legitime dispensatum, certum procuratorem, unum uel plures, in singulis ecclesiis suis per literas patentes, si religiosi fuerint, sub sigillo communi domus, siue seculares sub sigillo auctentico, uel per instrumentum publicum, in quibus inter cetera subscripta clausula ponatur; uidelicet capitulis, congregacionibus, conuocacionibus et synodis interessendi statutis et statuendis seu ordinatis in eisdem a maiori et saniori parte cleri ad commodum et honorem sancte ecclesie consentiendi, et ea obseruare promittendi, etc. dimittere teneantur, ut status absentium et beneficiorum suorum per ipsos procuratores defendi poterit et illesus conseruari; prouiso tamen quod dum beneficiati sic absentes fuerint, siue sint religiosi siue seculares, si perpetui uicarii non fuerint in eorum beneficiis constituti, certus presbyter die licentie eis concesse super non residencia facienda episcopo presentetur, et certa porcio fructuum secundum ordinacionem episcopi sibi assignetur de fructibus beneficiorum absentium pro sustentacione sua, et pro oneribus ecclesie incumbentibus supportandis erga loci ordinarios, et eis soluendis temporibus opportunis.</p>
                </div>
                <div>
                    <head>Capitulum 6</head>
                    <p>De clericis concubinariis et eorum pena.</p>
                    <p>Quia putridum libidinose spurcitie contagium adeo apud clericos et presbyteros inualuit his diebus, quod nec auctoritas euangelica nec canonica seueritas illud hactenus extirpare potuit, quin in sue perpetue damnacionis periculum et ordinis ecclesiastici ignominiam populique perniciosum exemplum manifestum adhuc suas detineant publice concubinas; capientes igitur subditos nostros ad statum debite honestatis reformare, presentis synodi approbacione statuimus et precipimus sub penis sacri canonis et eciam inffascriptis, quod omnes et singuli clerici Ossoriensis diocesis in sacris ordinibus constituti, si qui eorum in domibus suis uel alienis detinent publice concubinas, eas a se prorsus amoueant infra mensem a tempore publicacionis huius constitucionis numerandum, ipsas uel alias decetero nullatenus retenturi; et nisi hoc fecerint ab officio sint suspensi, et nihilominus terciam partem fructuum beneficiorum suorum amittant, arbitrio ordinarii disponendam; inobedientes uero post punicionem huiusmodi tanquam incorrigibiles decernimus in his scriptis a suis beneficiis priuandos.</p>
                </div>
                <div>
                    <head>Capitulum 7</head>
                    <p>De firma ecclesiarum laicis non concedenda.</p>
                    <p>Fama publica referente audiuimus de quadam abusione in his partibus nimis usitata; scilicet quod ecclesiastica beneficia communiter laicis quibusdam ad longum tempus, quibusdam quasi perpetuo ad firmam traduntur, qui fructus eorundem beneficiorum colligentes et in laicum feodum reponentes edificia ecclesiastica, que magnanimitas extraxerat predecessorum, funditus rui permittunt; et quod amare est dolendum, per huiusmodi fructuum destruccionem diuinus cultus minuitur, animaram cura in ipsis ecclesiis negligitur et iurisdiccio ordinaria deperit; quodque turpius est, uxores talium fumariorum, cum earum mariti ab hac luce migrauerint, oblaciones et decimas ad cornu altaris contra doctrinam apostoli inter missarum solemnia sibi uindicant et recipiunt, sentencias excommunicacionum pape non[6] intentantes.</p>
                    <p>Sic itaque quod in scriptura sacra solis ministris ecclesie Dei non modicum et dedecus manifestum est[7].</p>
                    <p>Nos igitur tot malorum tantorumque discriminum et scandalorum occasionem eradicare pro posse cupientes, districtius inhibemus ne ecclesia parochialis, prebenda, uicaria, nec dignitas uel iurisdiccionis officium sub quocunque colore laicis unquam decetero tradatur ad firmam, nec decime quouismodo uendantur laicis, directe uel indirecte, sub pena excommunicacionis maioris quam exnunc prout extunc, canonica monicione premissa, in tradentes et recipientes detinentesque firmas huiusmodi, nisi ipsas a tempore publicacionis presentium infra mensem exnunc proxime sequentem dimiserint et tradentibus restituerint, ipsas nullatenus decetero recepturi, canonica monicione premissa ferimus in his scriptis.</p>
                </div>
                <div>
                    <head>Capitulum 8</head>
                    <p>De modo concedendi firmam.</p>
                    <p>Prohibemus insuper palam et expresse ne dignitates uel officia, puta decanatus, precentoria, cancellaria, thesauraria, archidiaconatus, nec spiritualis iurisdiccionis exercitium, neque prebenda nec ecclesia parochialis nec uicaria aut mansus cuiuscunque beneficiati[8] personis ecclesiasticis aut laicis[9] ad longum tempus propter continuacionem temporis, que afferre consueuit maximum periculum ecclesiis, decetero ad firmam tradantur, nisi urgente necessitate fiat et de licencia episcopi, et tunc non ultra quinquennium; et in principio huius conuencionis quamplures litere inde conscribantur, quarum una penes episcopum, relique due remaneant penes partes; et si perpetui uicarii non fuerint in eisdem, tunc certa porcio fructuum de consensu episcopi assignetur presbytero parochiali pro eius sustentacione, qui tunc episcopo presentetur ad deseruiendum ecclesiis in diuinis et ad soluendum onera ordinaria dicte ecclesie incumbencia, dum firma durabit, loci ordinariis temporibus opportunis.</p>
                    <p>Finito uero ipso quinquennio conuenciones huiusmodi renouentur eisdem de licencia episcopi, si sibi uidebitur uel uiderit expedire, sub forma predicta, sed uicarie nunquam tradantur ad firmam quouismodo neque mansus cuiusmodi beneficiati[10].</p>
                    <p>Si uero contra hoc statutum aliqua uicaria siue mansuss[11] uel aliud beneficium ecclesiasticum laicis uel clericis ad firmam sit tradita uel dimissa, nos de expresso consensu capituli ecclesie Sancti Cannici et maioris partis cleri diocesis Ossoriensis terciam partem prouentuum omnium huiusmodi beneficiorum, siue clericis siue laicis sine licencia episcopi sic de facto ad firmam traditorum, decernimus in his scriptis fabrice maioris ecclesie Cathedralis Ossoriensis et eleemosine episcopi pro equali porcione modis omnibus applicandam decernentes huiusmodi firmas ipso iure nullius fore momenti, quodque huiusmodi firmam tradentes et recipientes ipso facto uinculo maioris excommunicacionis sint innodati[12].</p>
                </div>
                <div>
                    <head>Capitulum 9</head>
                    <p>Ne fructus ecclesiarum extra solum ecclesiarum colligantur.</p>
                    <p>Ceterum districtius inhibendo prohibemus ne aliquis rector, uicarius, procurator eorum nec firmarius ecclesiarum decimas seu fructus ecclesiasticos extra solum ecclesie in laicum feodum colligere uel[13]reponere, si solum habeant ecclesiasticum, nec collectos in grosso uendere, quominus loci ordinarii possint fructus sufficientes inuenire sequestrandos, si necesse fuerit, pro sustentacione deseruientium in eisdem in obsequiis diuinis et omnibus eis incumbentibus inde leuandis, transferre presumat quuouismodo, sub pena excommunicacionis maioris quam in omnes contrafacientes, canonica monicione premissa, ferimus in his scriptis.</p>
                </div>
                <div>
                    <head>Capitulum 10</head>
                    <p>De immunitate ecclesiarum.</p>
                    <p>Item statuimus quod laici attachiamenta et iudicia secularia in ecclesiis uel coemeteriis uel sanctuario nullatenus exerceant, nec ad possessiones ecclesiasticas aut ad bona ecclesiastica manus iniuriosas extendere presumat aut[14] rapere publice uel occulte contra ecclesiasticas libertates, sub pena excommunicacionis maioris quam, canonica monicione premissa, ferimus in his scriptis in omnes contrarium facientes, et ad hoc prestantes consilium, auxilium uel fauorem.</p>
                </div>
                <div>
                    <head>Capitulum 11</head>
                    <p>De immunitate ecclesiarum.</p>
                    <p>Ad tutelam et refugium oppressorum ita immunitatem ecclesiasticam ex priuilegiis sanctorum patrum et principum terrenorum cernimus constitutam ut tam reos sanguinis quam[15] insontes criminum pre timore confugientes ad ipsam ecclesiam et nulli vicio subiacientes hostilis depredacionis metu intra ecclesiarum septa repositos conueniat non solum exinde non abstrahere uel minime rapere, eciam nec tangere.</p>
                    <p>Preterea circa tuicionem tam personarum ad ecclesias uel earum coemeteria confugientium, et rerum que in ipsis pro securitate fiducialiter reponuntur, quam circa salutem hominum parochianorum qui Dei timore postposito et ecclesie Dei reuerencia prorsus abiecta ad huiusmodi confugiatorum abstraccionem ac rerum predam et rapinam de locis ipsis se conferunt impudenter; uersus huiusmodi iniquitates et scelera perfecto odio ex officii nostri debito prosequentes statuimus ut si quis aliquem ad ecclesiam, coemeterium uel claustrum confugientem inde abstraxerit uiolenter, uel res alienas in locis predictis depositas contra uoluntatem possidentium ceperit, consumpserit, asportauerit, asportariue fecerit, aut abstrahentibus, consumentibus uel asportantibus prebuerit publice uel occulte auxilium, consilium, consensum uel fauorem, ipso facto sit excommunicacionis maioris uinculo innodatus; a qua nullatenus absoluatur, nisi prius ecclesie cui tantam iuiuriam intulerit de contemptu et damno passo, si uiuat, de damno satisfaciat competenter, iniunctaque sibi postmodum super his pro modo culpe penitencia salutari, donec absolucionis beneficium meruerit obtinere.</p>
                </div>
                <div>
                    <head>Capitulum 12</head>
                    <p>De clandestinis desponsacionibus.</p>
                    <p>Quia plerumque in nostra diocesi factum fuisse didicimus quod multi presbyteri, proprie salutis immemores, clandesina matrimonia inter homines et mulieres nubere uolentes, quidam in aurora diei, quidam circa mediam noctem, bannis non editis secundum formam ecclesie, celebrare non formidant, contra canonicas sancciones; huiusmodi igitur morbo ad salutem animarum subditorum nostrorum occurrere uolentes, in presenti synodo duximus statuendum ut presbyteri huiusmodi clandestina matrimonia celebrantes secundum decretum canonis et constitucionum prouincialium[16] canonice puniantur, contrahentes eciam huiusmodi pro commissis secundum arbitrium episcopi grauiter puniantur prout in eisdem constitucionibus continetur[17].</p>
                </div>
                <div>
                    <head>Capitulum 13</head>
                    <p>De scandalizantibus et eorum pena.</p>
                    <p>Ex odii fomite sepius nouimus accidisse quod quidam erga alios irati sinistra quamplurima de illis quos oderunt et mendacia pura in enormem status eorum lesionem publice predicare non formidant, proximos suos sccandalizando et eciam defamando cum alio modo se non audeant uendicare.</p>
                    <p>Uolentes igitur statum fidelis populi nobis subiecti quantum possimus illesum conseruare, presentis synodi approbacione expresse precipimus ne quis publice uel occulte proximo suo, precipue clericis et potissime in sacris ordinibus constitutis aliqua crimina uel enormia per que lesi possit fama eorum uel opinio denigrari decetero apud bonos et graues maliciose imponere presumat quouismodo, sub pena excommunicacionis maioris quam exnunc prout extunc in omnes et singulos huiusmodi defamatores ferimus in his scriptis.</p>
                </div>
                <div>
                    <head>Capitulum 14</head>
                    <p>De sancta synodo et lectura statutorum.</p>
                    <p>Nos insuper frater Richardus, Dei et apostolice sedis gracia Ossoriensis episcopus, omnia et singula huiusmodi statuta synodalia de expresso consensu maioris et sanioris partis capituli ecclesie Cathedralis Sancti Cannici Ossoriensis diocesis ordinata de assensu maioris partis cleri totius diocesis Ossoriensis statuimus ac decernimus et in uirtute sancte obedientie districte precipimus et mandamus ab omnibus subditis nostris per totam diocesim Ossoriensem firmiter et inuiolabiliter perpetuis temporibus obseruari, et eciam in sancta synodo per episcopum uel archidiaconum aut officialem episcopi cum preuia proposicione Uerbi Dei in hac ecclesia cathedrali Sancti Cannici, die Martis proximo post festum Sancti Michelis quolibet anno semel solemniter celebranda de uerbo ad uerbum recitari; delinquentes uero contra huiusmodi statuta in quibus est sentencia lata absolucionem nobis reseruantes specialiter, uolentes quod penitenciarii nostri de absolucione sic delinquentium se quouismodo non intromittant nisi per nos specialiter sit eis concessum[18] ubi uero certa pena non est imposita arbitrio ordinarii decernimus in his scriptis fore puniendos; singuli quoque decani rurales transcriptum earundem infra mensem proximum futurum, et extunc infra sex menses rectores et uicarii dicte diocesis per decanos sibi fieri procurent, ac in suis ecclesiis saluo custodiant ad perpetuam rei memoriam et instruccionem successorum.</p>
                </div>
                <div>
                    <head>Footnotes</head>
                    <p>[1] [iensis]</p>
                    <p>[2] [sumus]</p>
                    <p>[3] [De fide catholica.]</p>
                    <p>[4] [29 September]</p>
                    <p>[5] [sancti]</p>
                    <p>[6] [non]</p>
                    <p>[7] [est]</p>
                    <p>[8] [aut mansus cuiuscunque benificiati]</p>
                    <p>[9] [aut laicis]</p>
                    <p>[10] [neque mansus cuiusmodi beneficiati]</p>
                    <p>[11] [siue mansus]</p>
                    <p>[12] [decernentes huiusmodi firmas ipso iure nullius fore momenti, quodque huiusmodi firmam tradentes et recipientes ipso facto uinculo maioris excommunicacionis sint innodati].</p>
                    <p>[13] [uel]</p>
                    <p>[14] [aut]</p>
                    <p>[15] [sanguinis quam]</p>
                    <p>[16] [et constitucionum prouincialium]</p>
                    <p>[17] [prout in eisdem constitucionibus continetur]</p>
                    <p>[18] [in quibus est sentencia lata absolucionem nobis reseruantes specialiter, uolentes quod penitenciarii nostri de absolucione sic delinquentium se quouismodo non intromittant nisi per nos specialiter sit eis concessum]</p>
                </div>
            </div>
        </body>
    </text>
</root>
