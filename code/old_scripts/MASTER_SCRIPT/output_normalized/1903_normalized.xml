<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Minden</title>
                <recordID>1903</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1229</origDate>
                <dateNotes/>
                <origPlace>Minden</origPlace>
                <diocese>Minden</diocese>
                <province>Cologne</province>
                <country>Germany</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1903</p>
                <p>Year: 1229</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Minden</p>
                <p>Diocese: Minden</p>
                <p>Province: Cologne</p>
                <p>CountryModern: Germany</p>
                <p>Latitude: 52.283333</p>
                <p>Longitude: 8.916667</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Hartzheim, Concilia Germaniae, IV, 657-58</p>
                <p>EditionOther: Mansi 23, cols. 211-14</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>UNIUERSIS HANC PAGINAM INSPECTURIS, FRATER IOHANNES, ORDINIS PREDICATORUM, DOMINI PAPE PENITENTARIUS, SALUTEM IN CHRISTO IESU.</p>
                    <p>AD Mindensem Ecclesiam a Uenerabili Patre Ottone, sancti Nicolai in carcere Tulliano, Diacono Cardinali, Sedis Apostolice Legato, ad exequendum ibidem UISITACIONIS, uel INQUISICIONIS Officium destinati, quedam in ea duximus salubriter ordinanda, que Statutis, et aliis amminiculis dignum duximus stabilire.</p>
                </div>
                <div>
                    <head>Capitulum 1</head>
                    <p>Imprimis igitur statuimus ut, DECEM OBEDIENTE, et OCTO DECIME sicut sunt distincte per Prepositum, Custodem, Scholasticum, Cantorem B. et E. Canonicos Mindenenses, auctoritate precedente Episcopi, et Capituli, et approbacione postmodum subsecuta, perpetuo sic maneant inconuulse: hoc ipsum de bannis uolumus obseruari, qui dicte uisitacionis tempore de consensu eiusdem Episcopi, et Capituli in quinque Archidiaconatus racionabiliter sunt distincti, exceptis illis Prelaturis, Ecclesie sunt annexi.</p>
                </div>
                <div>
                    <head>Capitulum 2</head>
                    <p>Statuimus insuper, quod excepta obediencia HEMMINCBEREN etc. que Prepositure perpetuo est annexa, cetere nouem semper Superioribus post Decanum secundum ordinem assignentur.</p>
                    <p>Si autem aliquem illorum nouem contingit cedere, uel decedere, uel obedienciam perdere quolibet iusto modo; ipso iure succedat in ea, qui priorem locum inter illos, qui decimas habent, noscitur obtinere, que et de non habentibus decimas, et illis, qui post eos inferiores fuerint, uolumus obseruari.</p>
                    <p>Id quod uacante obediencia Successor a Decano, uel Preposito, si decima illa fuerit, sine omni contradiccione in continenti debeat inuestiri, hominio a recipiente requisito nullatenus aut recepto.</p>
                </div>
                <div>
                    <head>Capitulum 3</head>
                    <p>Statuimus eciam, quod nulla istarum obedienciarum, uel decimarum diuidatur, uel duobus, uel pluribus assignetur, sed uni tantum et per ordinem simpliciter atque pure: et qui uacantem obedienciam uel decimam infra tres dies uoluerit acceptare, sibi imputet, nullam postmodum habiturus: prestabit autem Obedienciarius iuramentum de indempnitate obediente, et fideli amministracione Prebende, et quod eam de pinguibus possessionibus siue obedientiis expediat et persoluat, etsi dampnum in aliquibus sustineat, dummodo possessione uel fructu penitus non priuetur.</p>
                    <p>Tunc uero supercrescentes fructus in usus suos poterit conuertere, cum Prebenda fratrum fuerit totaliter expedita.</p>
                </div>
                <div>
                    <head>Capitulum 4</head>
                    <p>Item statuimus, ut NUMERUS UIGINTI QUATUOR CANONICORUM MAIORUM inuiolabiliter obseruetur.</p>
                    <p>Ita quod nullus, nisi uacante Prebenda, quauis astucia eligatur ibidem aliquatenus nisi unus: quod si una uacante plures fuerint electi uotis fratrum in plures diuisis, ille Prebendam obtineat, quem sentencia ab Ordinario promulgata dictauerit optinere, uel qui solus remanserit cedentibus aliis sine lite, omni paccione, omni arbitrio et quouis alio modo, penitus relegatis.</p>
                </div>
                <div>
                    <head>Capitulum 5</head>
                    <p>Item nullus eligatur ad Prebendam minor QUATUORDECIM ANNIS, nec in Prepositum, uel Decanum, seu ad alias Dignitates eiusdem Ecclesie aliquis assumatur, nisi ad minus UIGINTI QUINQUE ANNORUM EXISTAT. Ut autem premissa Capitula firmius obseruentur, Prepositus, Decanus et Capitulum Mindense nostro inducte consilio ad perpetuam eorum obseruanciam se coram Nobis corporaliter iuramento prestito astrinxerunt.</p>
                </div>
                <div>
                    <head>Capitulum 6</head>
                    <p>Post hec autem, que iuramento firmata sunt, ut superius est premissum, quedam alia, que sequuntur, duximus statuenda: uidelicet, ut nemo deinceps Canonicus in Ecclesia Mindensi emancipetur uel installetur, nisi prius prenotata Capitula et alias consuetudines Ecclesie Mindensis se iuret inuiolabiliter seruaturum.</p>
                </div>
                <div>
                    <head>Capitulum 7</head>
                    <p>Item statuimus de Archidiaconatibus, ut preter illos, qui dignitatibus sunt annexi, quinque alii non prauis, sed uiris prudentibus et fidelibus Ecclesie Mindensis Canonicis conferantur, qui Archidiaconatus suos uisitent per se ipsos, et Ecclesias cum uacauerint, DIGNIS CONFERANT sine PRECIO dato, quouis ingenio spectato.</p>
                </div>
                <div>
                    <head>Capitulum 8</head>
                    <p>Item DE PREPOSITURIS SANCTI MARTINI et S. Iohannis Mindensis duximus obseruandum, uidelicet ut nullis nisi discretis MAIORIS ECCLESIE CANONICIS conferantur.</p>
                </div>
                <div>
                    <head>Capitulum 9</head>
                    <p>Item omnes residenciam faciant, uel penam a Nobis contra absentes statutam incurrant, scilicet, ut tempore absentie fructus Prebende non habeant, sed Decanus [1] et Cellerarius colligant ad usus Capituli bona fide, nisi causa studii aut peregrinacionis, uel Ecclesie negotii, aut sui officii ad Mindensem Ecclesiam pertinentis, siue infirmitatis causa, ex indulgencia Decani, uel totius Capituli ex probabili causa, siue solius Decani iuxta modum hactenus obseruatum alicuius absencia ualeat racionabiliter excusari.</p>
                </div>
                <div>
                    <head>Capitulum 10</head>
                    <p>Item statuimus, ut nullus Canonicorum siue de anno gratie, siue de bonis in Ecclesia acquisitis, CONCUBINE, AUT FILIIS SUIS possit ullo modo CONDERE testamentum.</p>
                    <p>Et si fecerit, Ecclesiastica careat sepultura, et testamentum omnino irritum reputetur.</p>
                </div>
                <div>
                    <head>Capitulum 11</head>
                    <p>Legatum quoque per manum Decani, Scholastici, Cellerarii, qui pro tempore fuerint, in communes usus Capituli redigatur.</p>
                </div>
                <div>
                    <head>Capitulum 12</head>
                    <p>Item statuimus, ut si quis Canonicorum, uel Uicariorum chori de cetero cohabitare presumpserit concubine, uel extra domum eam publice procurare, si post trinam monicionem Decani, uel alicuius Canonici infra octo dies in Capitulo factam, non resipuerit, Prebenda ipsius, et quidquid a Mindensi Ecclesia in Beneficio obtinebat per manum Decani et Cellerarii ad communes usus Capituli fideliter colligatur; ille uero ab ingressu Ecclesie, Officioque Diuino interim sit suspensus, quoad usque uitium postpositum supradictum, et de culpa sua coram Decano et Capitulo condignam susceperit penam manifeste: pena simili puniendis, qui prefatum manutenere presumpserint testamentum.</p>
                </div>
                <div>
                    <head>Capitulum 13</head>
                    <p>Item statuimus, quod [2] precipue in Choro, Refectorio, et Dormitorio honeste, modeste et disciplinate se habeant: qui autem aliter se habeant, a Decano pro qualitate commissi grauiter puniantur.</p>
                </div>
                <div>
                    <head>Capitulum 14</head>
                    <p>Ordinauimus eciam et statuimus, ut idem Decanus in hiis, que ad Prebendas et ad obediencias, et ad seruitium pertinent, et ad Ecclesiasticam disciplinam, compellendi, coharctandi, puniendi plenariam habeat potestatem.</p>
                    <p>Qui si fuerit negligens, et remissus, preter celestem uindictam, qua Eli percussus fuit, deposicionis penam poterit formidare.</p>
                    <p>Acta sunt hec Anno Domini MCCXXX. Non. Decembr.</p>
                </div>
                <div>
                    <head>Footnotes</head>
                    <p>[1] Ed. Decanns</p>
                    <p>[2] Ed. qrod</p>
                </div>
            </div>
        </body>
    </text>
</root>
