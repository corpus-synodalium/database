<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Alcala</title>
                <recordID>0652</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1354-05-09</origDate>
                <dateNotes/>
                <origPlace>Alcalá de Henares</origPlace>
                <diocese>Toledo</diocese>
                <province>Toledo</province>
                <country>Spain</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 652</p>
                <p>Year: 1354</p>
                <p>Month: 5</p>
                <p>Day: 9</p>
                <p>Circa: None</p>
                <p>DatingNotes: None</p>
                <p>Place: Alcalá de Henares</p>
                <p>Diocese: Toledo</p>
                <p>Province: Toledo</p>
                <p>CountryModern: Spain</p>
                <p>Latitude: 40.466667</p>
                <p>Longitude: -3.366667</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Blas Fernández de Toledo</p>
                <p>IssuingAuthorityAlt: None</p>
                <p>RegnalStart: 1353</p>
                <p>RegnalEnd: 1360</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Synodicon Hispanum, X, 562-565</p>
                <p>EditionOther: Sanchez Herrero, Concilios y sinodos Toledanos, 217-19</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['Library Scan', 'Hard Copy Scan']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Proemium [1].</p>
                    <p>Blasius, Dei gracia archiepiscopus Toletanus, Hispaniarum primas ac regni Castelle et domine nostre domine Marie, Castelle et Legionis regine, maior cancellarius, uenerabilibus et discretis uiris decano et capitulo nostre ecclesie Toletane et toti clero duitatis et diocesis Toletane, salutem et benediccionem.</p>
                    <p>Noueritis quod nos in synodo per nos apud nostrum locum de Alcala de Henares celebrata nona die Madii, anno Domini m.ccc.liiii., sacra synodo approbante, constituciones edidimus subsequentes, quas irrefragabiliter uolumus obseruari.</p>
                </div>
                <div>
                    <head>Capitulum 1</head>
                    <p>Ne clerici uel monachi secularibus negotiis se immisceant [2].</p>
                    <p>Quia a multis fide dignis audiuimus et experiencia didicimus quod multe persone ecclesiastice negotiis secularibus se immiscentes, procuraciones, dispensaciones et administraciones bonorum secularium personarum in se suscipiunt, et fructus, redditus et prouentus bonorum eorumdem arrendant, locant seu conducunt, et pro arrendatoribus, locatoribus et conductoribus eorumdem fideiubent.</p>
                    <p>Ex quo cultus diuinus minuitur et Ecclesie libertas infringitur, ac plerumque persone ecclesiastice iniurias corporales et carceres patiuntur.</p>
                    <p>Idcirco, sacra synodo approbante, statuimus et monemus primo, secundo et tercio omnes personas ecclesiasticas nostre ecclesie, ciuitatis et diocesis, cuiuscumque status, ordinis, dignitatis seu condicionis existant, ut a prefatis abstineant, sub pena amissionis priuilegii clericalis.</p>
                    <p>Contrarium uero facientes sciant se esse exutos priuilegio clericali et quod eos Ecclesia non defendet.</p>
                </div>
                <div>
                    <head>Capitulum 2</head>
                    <p>De penis.</p>
                    <p>Ne subditorum nostrorum anime ex transgressione quarumcumque constitucionum synodalium ligentur, sacra synodo approbante, statuimus ut constituciones synodales nostrorum predecessorum et nostre nostros subditos ad penam obligent, non ad culpam.</p>
                </div>
                <div>
                    <head>Capitulum 3</head>
                    <p>De annua celebracione synodi.</p>
                    <p>Quoniam in constitucione bone memorie domini Eximenii, que incipit Ut [3] ad diuini cultus augmentum [4], continetur quod synodus secunda dominica post festum Resurreccionis dominice, qua legitur Ego sum pastor bonus [5], apud Toletum annis singulis celebretur, nos ex certis causis que ad id nostrum animum induxerunt, eadem synodo approbante, mutamus predictam diem ad primam diem Madii.</p>
                    <p>Uolentes quod decanus et capitulum nostre ecclesie Toletane per suos procuratores, et subdecani collegiatarum ecclesiarum de Talauera et Sancte Leocadie extra muros ciuitatis Toletane, et priores Sancti Auditus et Sancti Blasii de Villa deliciosa, ordinis Sancti Augustini, cum plenaria potestate suorum capitulorum et conuentuum uenire ad dictam synodum teneantur, eciam non uocati.</p>
                    <p>Ceterum, cum in dicta constitucione contineatur quod omnes archipresbyteri et uicarii nostre diocesis, et de quolibet archipresbyteratu et uicaria duo clerici, de statu suorum archipresbyteratuum et uicariarum informati, uenire teneantur, uolumus quod isti habeant procuratoria sufficiencia a clericis suorum archipresbyteratuum et uicariarum ad tractandum, ordinandum et concedendum omnia et singula que in synodo tractanda, concedenda fuerint seu eciam ordinanda.</p>
                    <p>Non uenientes uero ad synodum expensas uenientibus contribuere teneantur.</p>
                    <p>Uolumus eciam quod omnes archipresbyteri et uicarii nostre diocesis nomina omnium clericorum obtinentium beneficia in suis archipresbyteratibus et uicariis, et si qua uacant et per quos uacauerint et a quo tempore, et qui sunt absentes ab ecclesiis et a quo tempore, nobis seu illi uel illis qui synodum nostro nomine tenuerint, in scriptis deferre ad quamlibet synodum teneantur.</p>
                </div>
                <div>
                    <head>Capitulum 4</head>
                    <p>De censibus: De solucione cathedratici.</p>
                    <p>De luctuosa.</p>
                    <p>Ut de approbata et antiqua et hactenus pacifice obseruata consuetudine, editis super eo constitucionibus, quouis archipresbyterorum, uicariorum, rectorum et aliorum clericorum nostre diocesis obeunte, unam preciosiorem rem ex hiis que habeat, utpote sarracenum uel sarracenam, equum, roncinum, mulum seu mulam, qui uel que sellam portauerit, uas seu çifum argenteum, taçam argenteam uel quoduis aliud iocale uel aliam rem, quod siue quam nos duxerimus eligendam pro luctuosa habere debemus, cuius occasione seu pretextu aliqui a nutriendis animalibus et habendis iocalibus huiusmodi retrahuntur.</p>
                    <p>Atque eciam cum quilibet clericus ciuitatis et diocesis Toletane singulis annis usque ad festum sancti Martini mensis Nouembris, nulla requisicione seu monicione premissa, suo archipresbytero seu uicario solitum cathedraticum, scilicet sex morabetinos usualis monete, nobis assignandum, sub pena dupli soluere teneatur.</p>
                    <p>Idcirco, dicta synodo instante, uolente, consentiente et expresse approbante, uolentes eos fauore prosequi gracioso, statuimus et ordinamus quod omnes archipresbyteri, uicarii, rectores et clerici ciuitatis et diocesis Toletane, uidelicet illi a quibus ipsam luctuosam habere consueuimus, duplicatum cathedraticum, scilicet duodecim morabetinos usualis monete, uice et loco et in compensacionem prefate luctuose, quam ex nunc ob id eis remittimus, nobis et successoribus nostris Toletanis archiepiscopis exinde in perpetuum, usque ad dictum solitum festum, sub pena dupli, annis singulis soluere teneantur.</p>
                    <p>Conclusio synodi [6].</p>
                    <p>In quorum omnium et singulorum testimonium, presentes litteras per infra scriptum notarium in publicam formam redigi demandauimus.</p>
                </div>
                <div>
                    <head>Explicit</head>
                    <p>Datum apud dictum locum nostrum de Alcala, prefata die Madii qua predicta synodus extitit terminata.</p>
                    <p>Presentibus uenerabilibus et discretis uiris Guterrio Gomecii, precemptore Compostellano, ac Iohanne Petri, scholastico Zamorensi, ac Lupo Orticii, abbate de Hermidis, testibus ad premissa uocatis specialiter et rogatis.</p>
                    <p>Testimonium notarii [7].</p>
                    <p>Et ego Alfonsus Fernandi, publicus auctoritate archiepiscopi notarius in prouincia et diocesi Toletanis, omnibus et singulis supra dictis, una cum prenominatis testibus, presens fui, indeque presens publicum instrumentum per alium scribi feci, quodque meo solito signo signaui rogatus [8], in testimonium premissorum.</p>
                    <p>Scholasticus uidit.</p>
                </div>
                <div>
                    <head>Footnotes</head>
                    <p>[1] &lt;Proemium&gt;</p>
                    <p>[2] All seccion titles in brackets</p>
                    <p>[3] &lt;Ut&gt;</p>
                    <p>[4] From Ut ad in quotacion marks</p>
                    <p>[5] Ego sum pastor bonus in quotacion marks</p>
                    <p>[6] In brackets</p>
                    <p>[7] In brackets</p>
                    <p>[8] Deleted from the middle of rogatus: (signo notarial)</p>
                </div>
            </div>
        </body>
    </text>
</root>
