<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Canterbury</title>
                <recordID>1457</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1431</origDate>
                <dateNotes/>
                <origPlace>London</origPlace>
                <diocese>Canterbury</diocese>
                <province>Canterbury</province>
                <country>England</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1457</p>
                <p>Year: 1431</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: London</p>
                <p>Diocese: Canterbury</p>
                <p>Province: Canterbury</p>
                <p>CountryModern: England</p>
                <p>Latitude: 51.507222</p>
                <p>Longitude: -0.1275</p>
                <p>PlaceNotes: [check place]</p>
                <p>Classification: Provincial</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Records of Convocation 5, pp. 289-90</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['Library Scan', 'Hard Copy Scan']</p>
                <p>OCR: None</p>
                <p>Transcription: Reviewed </p>
                <p>GeneralNotes: ['Constitution abolishing so-called &quot;Auncell weight&quot;', '[delete from database?]']</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>Senescentis mundi malicia et ferali more lasciuiens contra salutaria maiorum constituciones et monita conatur indies et adeo grassatur inuetita, ut nisi diligencia pastorali quos Dei timor a malo non reuocat saltem discipline rigor compesceret, per impunitatis audaciam calcatis legum habenis tam Dei quam hominum in omnium licenter excurrerent precipia uiciorum.</p>
                    <p>Sunt namque sicuti publica uox proclamat et ipsa rerum magistra experiencia manifestat in nonnullis ciuitatibus, burgis et locis aliis nostre Cantuariensis prouincie callidi plerique emptores qui sue salutis immemores solent a plebeis simplicibus et ab illis lanam, linam, mei et ceram ac alia humanis usibus requisita per mensuram maiorem et per pondus maius uocatum communiter ie auncell alias scheft seu poundir emere fraudulenter et per aliam mensuram minorem et per pondera minora uocata auoirdupois alias lugging weights  eisdem simplicibus et aliis ferrum, calibem, picem, rosinam et alia mercimonia uendere in grande suarum periculum animarum et expoliacionem pauperum et simplicium huiusmodi manifestam et aliorum intolerabile detrimentum, non curantes aduertere quod prefatum pondus auncell uulgariter nuncupatum propter nonnullas abditas falcitates et fraudes in eo latentes et per idem usitatas nedum lege diuina qua dicitur stetera dolosa abominacio est apud Deum et alibi non habebitis in sacculo diuersa pondera maius et minus nec erit in domo tua modius maior et minor, pondus habebitis iustum et uerum etc., uerum eciam canonicis institutis et constitucionibus sanctorum patrum in genere, regiis eciam statutis sub penis forisfacture omnium eo pondere emptorum et carceris per duos annos nominatim et in specie prohibetur, neque uerentes excommunicacionis sentenciam in omnes et singulos facto uerbo uel concilio uenientes contra Magnam Cartam libertatum Anglie uel aliquem eius articulum, in qua quidem carta inter cetera continetur quod una mensura et unum pondus sit per totum regnum, ab omnibus archiepiscopis et episcopis Anglie solemniter fulminatam atque per sedem apostolicam pluries confirmatam, sicuti in constitucionibus prouincialibus bone memorie Iohannis[1] Peckham apertius continetur.</p>
                    <p>Quinimmo, quod amplius est dolendum, astuti emptores huiusmodi ut ex errore eatur multiplicius in errorem dum de dicti prohibiti ponderis le auncell exercicio uel abusu notorio moliuntur per omne fas et nefas publice non conuicti pluries et frequenter in anno cum per officiarios domini nostri regis uidelicet iusticiarios pacis, clericos mercati, confiscatores siue escetores et alios de usu quin potius abusu sepedicti ponderis in singulis suis sessionibus specialiter inquirentes sub uinculo iuramenti tactis sacrosanctis euangeliis[2] per eosdem prestiti iudicialiter onerentur omnem in ea parte dicere ueritatem, abusum nihilominus siue exercitium huiusmodi scienter uoluntarieque concelant et per ceteros in huiusmodi iudicum et officiariorum regiorum sessionibus et aliorum dominorum temporalium curiis cum ipsis pari iuramento astrictos minis non numquam et terroribus concelari faciunt et procurant horrendum crimen periurii annuatim bis, ter aut pluries damnabiliter incurrendo et in id ipsum complices suos predictos mala malis accumulantes execrabiliter inducendo.</p>
                    <p>Et hi omnes tot et tantis sceleribus inuoluti, ipsa pretextu radicate consuetudinis pro nihilo reputantes absque uoluntate satisfaciendi de sic male quesitis seu peccata sua huiusmodi dimittendi impenitentes ad sacramenta ecclesie se ingerunt inpudenter in animarum suarum periculum graue nimis et perniciosum exemplum quamplurium ceterorum; et quamquam uniuersos et singulos transgressores predictos ut a predictis sceleribus sub pena excommunicacionis maioris omnino desisterent pluries sufficienter ac legitime monuerimus et per sufffaganeos nostros moneri fecerimus, in spiritu leuitatis nihiominus perpaucis hucusque parere curantibus ipsorum plures immo, quod dolenter referimus, pene omnes auaritie cecitate perculsi, dum scitientes questum prorsus non desiderant dispendia animarum, a uiis ueteris malitie contumaciter ac induratis animis negligunt declinare.</p>
                    <p>Ne igitur de cetero uideamur tam notorios et enormes filiorum excessus sub conniuencia preterire, sic quod sanguis eorum de nostris quod absit manibus alias requiratur, uolentes animarum saluti de congruo in premissis remedio prouidere, ultimi prouincialis concilis nostri auctoritate suffulti omnes et singulos nostre Cantuariensis prouincie subditos scienter a tempore publicacionis presentium imposterum quocunque pondere standardo regio notabiliter discordante et precipue dicto pondere le auncell, scheft seu poundre uulgariter nuncupato qualitercunque utentes utiue facientes eisdem uel eorum aliquo aut ea seu eorum aliquod apud se scienter contumaciter et temere occultantes seu retinentes maioris excommunicacionis sentenciam statuimus, ordinamus et uolumus incurrere ipso facto, quorum absolucionem locorum ordinariis aut eorum penitenciariis ad hoc potestatem habentibus specialiter reseruamus.</p>
                    <p>Insuper et ut[3] huiusmodi delinquentium facinora eo amplius euitentur quo ipsi delinquentes excommunicati solemnius fuerint nunciati, dicto prouinciali concilio approbante precipimus quod omnes et singuili transgressores predicti in singulis cathedralibus et parochialibus ecclesiis necnon capellis in quibus ecclesiarum more diuina celebrantur officia nostre prouincie antedicte adminus in anno una cum ceteris articulis maioris excommunicacionis sententie excommunicati publice in genere nuntientur cum intimacione reseruacionis absolucionis predicte.</p>
                    <p>Quibus sic factis continuata fuit conuocacio usque in diem Lune predictum. Predicto quoque die Ueneris, reuerendus pater Dominus Willelmus Londoniensis in ecclesia sua Londoniensi assistentibus sibi reuerendis patribus dominis Iohanne Roffensi et Iohanne[4] Landauensi sepedictum dominum Thomam Baglei[5] in sua heresi pertinaciter perseuerantem secundum exigenciam iuris degradauit et ipsum reliquit curie seculari.</p>
                </div>
                <div>
                    <head>Footnotes</head>
                    <p>[1] I[ohannis]</p>
                    <p>[2] [euangeliis]</p>
                    <p>[3] [ut]</p>
                    <p>[4] [Iohanne]</p>
                    <p>[5] [Baglei]</p>
                </div>
            </div>
        </body>
    </text>
</root>
