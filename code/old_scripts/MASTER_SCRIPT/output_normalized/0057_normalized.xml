<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Cambrai</title>
                <recordID>0057</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1282-10-01</origDate>
                <dateNotes/>
                <origPlace>Cambrai</origPlace>
                <diocese>Cambrai</diocese>
                <province>Reims</province>
                <country>Belgium</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 57</p>
                <p>Year: 1282</p>
                <p>Month: 10</p>
                <p>Day: 1</p>
                <p>Circa: None</p>
                <p>DatingNotes: None</p>
                <p>Place: Cambrai</p>
                <p>Diocese: Cambrai</p>
                <p>Province: Reims</p>
                <p>CountryModern: Belgium</p>
                <p>Latitude: 50.175579</p>
                <p>Longitude: 3.2345</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Enguerrand II de Cr√©qui</p>
                <p>IssuingAuthorityAlt: None</p>
                <p>RegnalStart: 1274</p>
                <p>RegnalEnd: 1286</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Avril, Statuts, IV, 108-109</p>
                <p>EditionOther: Boeren, Anciens statuts, III, 407-08</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: Yes</p>
                <p>Transcription: Reviewed </p>
                <p>GeneralNotes: Additiones</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Addiciones reuerendi in Christo patris domini Ingerranni Cameracensis episcopi.</p>
                    <p>Addiciones facte per reuerendum patrem Ingerrannum Dei gracia Cameracensem episcopum in sancta synodo Cameracensi anno Domini Mo CCo LXXXo IIo in festo beati Remigii in capite octobris.</p>
                </div>
                <div>
                    <head>Capitulum 1</head>
                    <p>Item precipimus districte quod pro presbyteris et capellanis ciuitatis et diocesis Cameracensis nobis subditis defunctis, pro ipsorum obitu campane pulsentur solemniter, et nos uere penitentibus et confessis qui ipsorum intererunt obsequiis XX dies de iniunctis sibi penitentiis misericorditer relaxamus.</p>
                </div>
                <div>
                    <head>Capitulum 2</head>
                    <p>Item precipimus sub pena suspensionis et excommunicacionis omnibus conuentibus, capitulis, presbyteris parochialibus uel eorum uices gerentibus, quatenus processiones diebus dominicis ac secundis feriis pro defunctis, prout alias statutum est, faciant ut tenentur nisi fuerint excommunicati uel nominatim interdicti.</p>
                </div>
                <div>
                    <head>Capitulum 3</head>
                    <p>Item precipimus sub pena suspensionis et excommunicacionis ne aliqua mandata curie Remensis recipiant uel exequantur sine placet officialis nostri Cameracensis uel saltem ea predicto officiali nostro ostendant antequam exequantur.</p>
                </div>
                <div>
                    <head>Capitulum 4</head>
                    <p>Item precipimus omnibus decanis nostris christianitatum, presbyteris et capellanis sub pena suspensionis et excommunicacionis quatenus portitores litterarum nostrarum et curie nostre Cameracensis incontinenti expediant, ita quod per moram ipsorum nullum detrimentum paciantur.</p>
                </div>
                <div>
                    <head>Capitulum 5</head>
                    <p>Item precipimus presbyteris parochialibus et eorum uices gerentibus ne aliquam faciant citacionem de mandato curie nostre Cameracensis contra aliquos, nisi per tres dies ante dies citacionum uel prius secundum quod distancia locorum requirit.</p>
                </div>
                <div>
                    <head>Capitulum 6</head>
                    <p>Item precipimus omnibus subditis nostris quatenus si aliquas litteras apostolicas aliquo vicio suspectas receperint, eas retineant, et decano loci uel officiali nostro transmittant.</p>
                </div>
                <div>
                    <head>Capitulum 7</head>
                    <p>Item precipimus omnibus presbyteris parochialibus et eorum uices gerentibus sub pena suspensionis et excommunicacionis quatenus singulis diebus dominicis et festis excommunicent publice et solemniter omnes nostram et curie nostre iurisdiccionem impedientes et perturbantes, prout in aliis statutis continetur.</p>
                </div>
                <div>
                    <head>Capitulum 8</head>
                    <p>Item precipimus omnibus presbyteris parochialibus et eorum uices gerentibus, ne aliquos questuarios ipsorum negocia permittant exponere, sed ipsi presbyteri exponant, licet de contrario littere nostre super hoc fecerint mencionem.</p>
                </div>
                <div>
                    <head>Capitulum 9</head>
                    <p>Item precipimus omnibus christianitatum decanis, presbyteris parochialibus, capellanis uel eorum uices gerentibus sub pena suspensionis quatenus, missis et horis competentibus in ipsorum ecclesiis celebratis, earum claudantur ostia, nec aperiantur nisi ex ineuitabili causa ea oportuerit aperire.</p>
                </div>
                <div>
                    <head>Footnotes</head>
                    <p>None</p>
                </div>
            </div>
        </body>
    </text>
</root>
