<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Trent</title>
                <recordID>1618</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1279-11-20</origDate>
                <dateNotes/>
                <origPlace>Trent</origPlace>
                <diocese>Trent</diocese>
                <province>Aquileia</province>
                <country>Italy</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Other</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1618</p>
                <p>Year: 1279</p>
                <p>Month: 11</p>
                <p>Day: 20</p>
                <p>Circa: None</p>
                <p>DatingNotes: None</p>
                <p>Place: Trent</p>
                <p>Diocese: Trent</p>
                <p>Province: Aquileia</p>
                <p>CountryModern: Italy</p>
                <p>Latitude: 46.066667</p>
                <p>Longitude: 11.116777</p>
                <p>PlaceNotes: None</p>
                <p>Classification: Other</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: Synodal acta rather than constitutiones (though some constitutions embedded in text)</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Mansi 24, coll 321-28</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Data Capture</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>ANno Domini MCCLXXVIIII. indict. VII. die XI. exeunte Nouembri, Tridenti, super chorum ecclesie S. Uigilii congregatis tam clericis ciuitatis quam quasi omnibus clericis totius diocesis Tridentine, in presencia dominorum Goxalchi decani, Olrici archidiaconi, Odorici scholastici, Adelurandi et aliorum canonicorum ecclesie Tridentine, et Thedaldi abbatis monasterii S. Laurentii extra muros ciuitatis Trid. Hainrici prepositi de Nouezela Prixinensis diocesis, Henrici prepositi monasterii S. Marie de Augea Trid. Diocesis, Henrici prepositi monasterii S. Michelis ordinis S. Augustini, aliorumque Archipresbyterorum, Plebanorum, Uicariorum et aliorum clericorum, ibique Uenerabilis Pater et dominus Henricus Dei et apostolica gracia episcopus Tridentinus indutus sacris uestibus, et ornamentis pontificalibus insignitus, lamentabiliter proposuit de detencionibus et detentoribus bonorum ecclesie B. Uigilii et specialiter contra D. Odoricum Panzeriam de Arcu, proponens et asserens, quod idem dom. Panzeria detinebat in preiudicium ecclesie sue Burgum Ripe cum palacio et turri, et cum iurisdiccione, et cum redditibus ad mensam episcopalem pertinentibus; item Burgum Arci cum iurisdiccione et hominibus; item Castrum Tenni cum hominibus Plebatus, et cum iurisdiccione et redditibus ibidem; item Plebatus Leudri, Boni cum castro Romani, Tignali et Naci cum iurisdiccionibus, honoribus, hominibus et redditibus ad Ecclesiam Tridentinam pertinentibus, et quod sepe sepius et sepissime dicuts D. Episcopus rogauerit, et monuerit dictum D. Panzeriam per seipsum et per religiosas personas, tam de ordine fratrum Predicatorum, quam de ordine Fratrum minorum, nec non per supradictum Decanum, ac per nobiles uiros Erardum de Tinquestam, Frisonum de Beluedero, Bartholomeum de Teluo, Beraldum de Leuigo, Aproinum de Castronouo, Simonem de Dosso, Zanboninum iudicem, Iordanum de Garduno, et Henricum Sogam fratrem ipsius Pancerie, et per alios quamplures, quod deberet dimittere et restituere omnia bona, redditus et ficta, honores et iurisdicciones, Burgos et Castra, et alias municiones, nec non et homines, quos et que iam per multos annos detinuit, et adhuc detinet occupata in ecclesia Trid. et ipsius Episcopi preiudicium, nec non proprie sue anime detrimentum.</p>
                    <p>Ipse autem Odoricus Panzeria spretis denunciacionibus et monicionibus, supradicta reddere et restituere recusauit.</p>
                    <p>Unde licet exigente ipsius proteruia et contumacia ipse Dominus Episcopus contra eum procedere potuisset, nullo alio dando termino ad costringendum eum, per censuram ecclesiasticam; idem tamen Episcopus mitius uolens agere cum eodem, ad superabundantem cautelam terminum XV. dierum peremptorium ipsi Odorico Panzerie duxit statuendum, et publice in Synodo generali preceptum et edictum faciens ipsi Panzerie, quod supradicta omnia male detenta infra dictum terminum deberet eidem domino Episcopo restituere, et libere dimittere, alioquin ex nunc prout ex tunc supposuit ecclesias et plebes dictarum terrarum, Ripe, Arci, Naci, Leudri, Boni, Tignali, et Condini, et eorum territorium, quod et que ei subiacent ecclesiastico interdicto, ulterius ad excommunicacionis personarum sentenciam processurus, nulla alia facta denunciacione, et amonicione.</p>
                    <p>Et commisit idem Dominus Episcopus Benuenuto archipresbytero Plebis Arci, Iacobo archipresbytero Plebis Ripe, et Archipresbytero Colezi, quod predictum terminum et predicta omnia ex parte ipsius Domini Episcopi denunciare deberent dicto Panzerie, et eum charitatiue admonere, asserendo idem D. Episcopus quod supradictos archipresbyteros ad hoc suos constituit nuncios, specialiter precipiendo eis in uirtute S. obedientie, quod suum preceptum deberent prosequi in hac parte, significando et denunciando dicto Panzerie tam admonicionem quam terminum constitutum, et penas et sentencias quas incurreret, et incurrere posset si sibi in restitucione predictorum celeriter non prouideret.</p>
                    <p>Benuenutus autem archipresbyter Arci surgens in Synodo, rogauit D. Episcopum, ut ipsum de huiusmodi precepto subleuaret, asserens et dicens, quod dictus Panzerius odiebat eum ad mortem; et quod si aliquam denunciacionem sibi faceret, idem Panzeria ipsum sine dubio interficeret.</p>
                    <p>Dominus autem Episcopus nullatenus eum uoluit releuare.</p>
                    <p>Et preterea eodem anno, die tercio exeunte Nouembri, Tridenti, in castro Boni Consilii, in presencia dominorum Ioannis scribe domini episcopi Gabrielis de Porta, et Dietrici de Austria et aliis; ibique Uenerabilis pater et dominus Episcopus Trid. supradictus, per obedienciam requisiuit D. Iacobum archipresbyterum Ripe, quod ipse in uirtute S. obedientie dicere deberet, et recitare denunciacionem ei per ipsum dominum Episcopum commissam superius nominatam.</p>
                    <p>Qui Archipresbyter respondit, et dixit, quod ipse bene iuerat ad dominum Panzeriam sepe dictum, qui D. Panzeria bene prespiciebat de denunciacione sibi facienda, et ei inceperat tangere uerba de supradictis, et cum D. Panzeria intellexisset predicta, coepit facere ipsi archipresbytero comminaciones ualde graues, dicendo, o archipresbyter, si mihi feceritis aliquam denunciacionem uel admonicionem ex parte domini Episcopi, uel mouere mihi aliqua uerba, sciatis, quod incontinenti propria manu amputabo uobis caput, et dixit publice: si presbyteri non cantabunt diuina, eos flere faciam cum effectu.</p>
                    <p>Unde propter metum mortis ipsa hora non sunt predicta integraliter denunciata, tetigi sibi tamen quedam uerba.</p>
                    <p>Preterea ipso anno die XIII. intrante Decembri, in dicto Castro Boni consilii, in presencia Engelpredi et Philippi Camerariorum Otolini Flonzerii, et Ioannis Caneuarii de Leuigo, et aliis coram dicto Domino Episcopo, dictus Archipresbyter Ripe per obedienciam quam ei fecerat, confessus et contentus stetit, quod ipse bene ex parte ipsius Domini Episcopi predictam denunciacionem et monicionem et dictum terminum publice coram populo in terra Ripe fecerat et publicauerat, et ibi fuerat Anzelinus notarius de Tocho, qui est ualde amicus D. Panzerie, fauctor et Secretarius ipsius, et dictus Anzelinus audita monicione facta ab eodem Archipresbytero, dixit, quod Deus poneret in malum annum dictum D. Panzeriam, si ipse non faciet ipsum Archipresbyterum Ripe frustratim diuidi et occidi.</p>
                    <p>Hoc autem dicto, ipse Anzelinus equitauit statim ad dictum D. Panzeriam, et reuelauit ei dictam monicionem et denunciacionem per eumdem Archipresbyterum in Terra Ripe factam.</p>
                    <p>Unde ipse Archipresbyter non erat ausus propter metum occisionis persone exire hospicio, et ire ad publica; uenerunt enim Religiosi ad ipsum Archipresbyterum, dicendo ipsi Archipresbytero, quod ipse sibi precaueret de dicto D. Panzeria, alioquin damnum habebit.</p>
                    <p>Et ipse Archipresbyter stetit absconse in quadam domo per XV. dies ex metu dicti Panzerie.</p>
                    <p>Postmodum D. Frixonus uenit Ripam, et rogauit D. Panzeriam pro eo Archipresbytero, et vix ordinauit cum D. Panzeria, quod eum ad dominum Episcopum Tridentinum uenire permisit.</p>
                    <p>Preterea anno Dom. MCCLXXX. indict. VIII. die Mercurii, ultimo exeunte Ianuario, Tridenti, in Stupa Castri Boni Consilii, in presencia dominorum Iacobi Archipresbyteri Plebis Ripe, Ioannis scribe Canonici Tridentini, Manegoldi et Christiani de Alemannia, Odorici de Bolzano, et Stephani capitanei Castelmanii et aliis.</p>
                    <p>Nos Fr. Henricus Dei et Apostolica gracia episcopus Tridentinus, ad noticiam uniuersorum hominum et singulorum commorantium in Ripa, Arcu, Leudro, et Bono, ac alibi sub districtu Panzerie de Arcu, quorum iurisdiccio ad ecclesiam Trid. noscitur pertinere, presentem nostram prohibicionem uolumus peruenire.</p>
                    <p>Prohibemus itaque expresse tenore presentis Olrico Panzerie de Arcu, quod ipse de cetero, uel aliquis pro eo non exerceat iurisdiccionem in criminalibus uel ciuilibus ibidem in terris predictis, hominibus, et bonis, quorum iurisdiccio ad nostram ecclesiam noscitur spectare.</p>
                    <p>Item quod aliquis iudex, aduocatus, notarius et preco pro ipso Panzeria, uel pro aliquo substituto ab eodem hominibus et bonis predictis ibidem officia iudiciarie, aduocatie, notarie, et preconie non debeant aliquatenus exercere, sed ab huiusmodi officiis in predictis exercendis infra octo dies, postquam hoc preceptum ad eorum peruenerit noticiam, eos omnino cessare uolumus, et penitus abstinere.</p>
                    <p>Quidquid autem contra hanc nostram prohibicionem temere fuerit attentatum, illud nullius fore decernimus firmitatis, omnia eciam que per eosdem acta et alias antea sine nostra auctoritate fuerint attentata tam in iudicio, quam extra iudicium contra predicta, ex nunc cassa decernimus, irrita atque uana.</p>
                    <p>Predictos insuper iudices, aduocatos, notarios, et precones, qui huic nostro mandato contempserint obedire, et coram predicto Panzeria uel substituto ab eo, postquam hec nostra prohibicio ad eorum peruenerit noticiam, presenti decreto iudicarie, aduocatie, notarie et preconie officia presumpserit predictis hominibus et bonis exercere, et ab officiis eorum perpetuo presenti decreto priuamus, et eosque perpetue infamie subiicimus, nec ad aliquos actus legittimos eos de cetero admitti uolumus, ipsos nihilominus ex nunc ut ex tunc si contra premissa uenerint, excommunicacionis uinculo innodamus.</p>
                    <p>Preterea ipso anno.</p>
                    <p>In nomine Patris et Filii et Spiritus Sancti.</p>
                    <p>Amen.</p>
                    <p>Pastoralis cura officii pastoris diligenciam sollicitat, et inuitat oues commissas pro pastu sic ad pascuorum ubertatem adducere, ut tamen caueat ne per abrupta gradientes, precipitiis illabantur, sic quoque Pastorem decet pastoralem baculum gerere, ut nunc dispersas attrahendo congreget, aberrantes stimulando baculi aculeo ab erroris inuio ad ouile dirigat et reducat.</p>
                    <p>Nos itaque Frater Henricus Dei ac Sedis Apostolice gracia episcopus Tridentinus, dolentes referimus, quod Odoricus Panzeria de Arcu tanquam ouis erratica extra consortium gregis Dominici peruersionis semitis, immo inuiis innititur, et preponens sine modo modum auaritie ad capessenda lucra illicita debachatur, non solum priuatorum hominum nobilium et plebeiorum iura, bona, et possessiones usurpando, uerum eciam ea que diuini iuris sunt, uidelicet iura, bona, et possessiones, iurisdicciones et homines beati Uigilii, immo potius patrimonium Crucifixi cupiditate nefandissima detinuit et detinet occupata, ex quo ecclesie Trid. nobisque et nostris fidelibus dispendia honorum, bonorum et status multipliciter euenerunt.</p>
                    <p>Licet autem pro restitucione male detentorum, uidelicet Burgi Ripe ac Burgi Arci, nec non iurisdiccionis Plebatuum Leudri, Tignali, Naci, Condini, Boni et Tenni, ac castrorum Castri Romani Tenni, una cum redditibus, honoribus et iuribus, nec non hominibus pertinentibus ad ecclesiam Tridentinam, apud eumdem Odoricum Panzeriam per nos et nostros nuncios Clericos et Laicos, castellanos et Ciues frequentius institerimus, ultimo quoque per Archipresbyteros de Ripa et de Blezio admonicione paterna ipsum conuenerimus; idem tamen more surde aspidis obturans aures, nesciensque mansuescere, elata obstinacione ac obstinata elacione, omnia detenta supradicta per multos annos et specialiter nostris temporibus per quinquennium et ultra in salutis proprie periculum et nostrum preiudicium callidis quibusdam cauillacionibus et occasionibus friuole adinuentis, restituere distulit et recusat.</p>
                    <p>Interdicti quoque sentenciam, quam in dictas Plebes ob dictas causas, premissa admonicione canonica promulgauimus uilipendens, clauesque ecclesie despiciens, alios ad celebrandum, immo profanandum diuina compellit.</p>
                    <p>Archipresbyterum autem de Ripa obseruantem interdictum sic comminacionibus sue tirannidis terruit, quod habitare apud suam ecclesiam non presumit. Quid plura? cum processus iudiciales et sentencias in plebatibus Ripe et Arci et Leudri exercitas et latas, per eumdem Olricum Panzeriam uel suos uicarios decreuerimus irritas et inanes.</p>
                    <p>Iudicibus, assessoribus, aduocatis, tabellionibus, preconibus contra nostrum decretum uenientibus penam perdicionis, dignitatum et officiorum suorum cum nota perpetue infamie infligendo, ipse idem Olricus crudelitate tirannica, euaginato ense super dictos, qui nostris preceptis attemperauerint, nisi precepta nostra uiolent, amputare capita publice cominatur.</p>
                    <p>Quia igitur in iis culpis culpa est relaxare uindictam, Nos cum Apostolo parati ad ulciscendum eius inobedienciam, immo Dei offensam manifestissimam, prefatum Olricum in iis scriptis propter detencionem predictorum bonorum Ecclesie nostre, et quia sepius requisitus noluit restituere, et quia interdictum nostrum ausu temerario precepit uiolari, excommunicamus et anathematizamus, tradentes eum Sathane in interitum carnis, ut Spiritus eius saluus fiat in die Domini, precipientes ab omnibus Christi fidelibus attentius euitari, dantes nihilominus in preceptis omnibus Archipresbyteris, Plebanis, Uicariis et Rectoribus ecclesiarum parochialium per ciuitatem et diocesim Tridentinam constitutis, ut eumdem singulis diebus dominicis et festiuis publice denunciare debeant excommunicacionis laqueo innodatum.</p>
                    <p>Ad monemus eciam Iordanum et Bouelchinum de Garduno, Franciscum Loringum et Belesinum de Albano, Hermanum et Bernardum de Campo, omnesque nobiles de Madruzo, quatenus se a dicti Panzerie communione, consilio, auxilio et fauore abstineant, ne nostrima admonicione premissa, ad ipsos excommunicandos similiter procedamus.</p>
                    <p>Lata est hec sentencia in scriptis a uenerabili Patre Domino Henrico Dei gracia Episcopo Tridentino, anno Domini MCCLXXX. indict. VIII. die Sabbati XVI. intrante Marcio, Tridenti, in choro Ecclesie S. Uigilii, in presencia Dominorum Fratrum Clementis Prioris, Florii Lectoris Fratrum Predicatorum apud Tridentum, Fratrum Boneinsigne Uardiani Fratrum Minorum, Seneche de eodem ordine, Fratris Otolini Prioris fratrum Heremitarum de Trid. Dominorum Gotxalchi decani, Odorici Archidiaconi, Odorici Scholastici, Adelurandi, Iacobi, Ioannis Scribe Canonicorum Trid. Uigilii capellani, Dominici plebani ecclesie S Petri, Dominorum Gerardi Legum doctoris, Gisledi, Zambonini et Danielis iudicum, Aproini, Odorici de Bolzano, Ebesii, Thomasii, et Trentini not. et aliorum rogatorum testium.</p>
                    <p>L + S. Ego Zacheus fac. Pal. not. iis interfui, et rogatus scripsi etc.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
