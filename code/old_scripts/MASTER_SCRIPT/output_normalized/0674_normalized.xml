<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Elne</title>
                <recordID>0674</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1335</origDate>
                <dateNotes/>
                <origPlace>Elne</origPlace>
                <diocese>Elne</diocese>
                <province>Narbonne</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 674</p>
                <p>Year: 1335</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Elne</p>
                <p>Diocese: Elne</p>
                <p>Province: Narbonne</p>
                <p>CountryModern: France</p>
                <p>Latitude: 42.5997</p>
                <p>Longitude: 2.971014</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: Perpignan BM 79, fol. 93-94v</p>
                <p>SourceOther: None</p>
                <p>Edition: Aguirre, Collectio maxima (1694), t. 3, 592-93</p>
                <p>EditionOther: Marca, Marca Hispanica, 1454-1467 (for 1335-1339 councils)</p>
                <p>SourceNotes: [IRHT MF 06995]; http://books.google.fr/books?id=q79KKaDMW6cC</p>
                <p>TranscriptionNotes: None</p>
                <p>BaseText: ['GoogleBooks', 'Digital MS', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Frater Guido miseracione diuina Episcopus Helenensis, uniuersis et singulis Christi fidelibus, tam personis Ecclesiasticis, secularibus uidelicet et religiosis, quam personis laicalibus, cuiuscumque condicionis, dignitatis, uel status fuerint, per ciuitatem et diocesim nostram Helenensem constitutis, salutem in Domino sempiternam.</p>
                    <p>QUoniam ex certo didicimus multa hic grauia, multa crimina, excessibus crebris exercuisse, a quibus per sancciones canonicas, uel constituciones nostras synodales compesci queunt, dignum duximus super hoc tam per apposicionem pene, quam alias salubriter prouidere.</p>
                    <p>Nos igitur constituciones infrascriptas, quas de consilio et assensu uenerabilis capituli nostri Helenensis duximus statuendas, in hac presenti Synodo nostra hodie publicari mandamus, et ipsas aliis constitucionibus synodalibus predecessorum nostrorum adiungendas, et post illas in libro synodalium constitucionum inserendas: quas decernimus et uolumus per nos, et nostrum quemlibet, et per totum Episcopatum nostrum, habendas, tenendas, et per omnia obseruandas.</p>
                    <p>Datum et publicatum in Ecclesia nostra Helenensi, in plena Synodo, XXVII. die mensis Aprilis, anno Domini MCCCXXXV.</p>
                </div>
                <div>
                    <head>Capitulum 1</head>
                    <p>Deierantes in iudicio, uel extra, in perhibendo testimonio, et inducentes, sint ipso facto excommunicati.</p>
                    <p>CUm experiencia nos docuerit, quod nonnulli in diocesi nostra, fame prodigi, et salutis sue immemores, et in lesionem proximi, tam in iudicio, quam alias, testimonium faciendo deierant, et quod deterius est, quamplurimi ad deierandum super iis alios precio, uel precibus, seu alias corrumpunt eciam, uel inducunt; hominumque subcrescente malicia, morbus iste adeo creuit, quod vix hodie quin per partes in iudicio, uel testes testimonium perhibendo, periurium incurratur; nos uolentes, quantum nobis est possibile, periuriis huiusmodi uiam precludere, ac saluti animarum prouidere; ideo hac constitucione nostra in perpetuum ualitura ordinamus, decernimus, et statuimus, quod si quis, uel si qua de cetero in ciuitate et diocesi nostra Helenensi, cuiuscumque condicionis, dignitatis, uel ordinis fuerit, in iudicio, uel extra, scienter falsum iurauerit perhibendo testimonium, pro aliquo, uel aliquibus, corruptus, uel alias, falsum deposuerit; necnon, et quod si quis, uel si qua ex nunc aliquem, uel aliquos per corrupcionem, subornacionem, uel alias duxerit ad deierandum, in casibus supradictis super constitucionem nostram incurrant excommunicacionis sentenciam ipso facto.</p>
                    <p>A qua quidem sentencia excommunicacionis, et a periurio predicto nullus possit absolui, preterquam in mortis articulo, nisi per nos uel successores nostros, uel absque commissione nostra super hoc habita speciali, et facta eciam prius inde competenti emenda parti lese, et Ecclesie quam contempsit.</p>
                </div>
                <div>
                    <head>Capitulum 2</head>
                    <p>De moderacione sententie excommunicacionis late dudum contra clericos ludentes ad taxillos.</p>
                    <p>ITem cum in constitucione nostra synodali per predecessores nostros facta, caueatur expresse, quod clerici ludentes ad taxillos, uel scaquetos, sint ipso facto excommunicati; quia ex constitucione huiusmodi reperimus plurimos scandalizari, ac super ipsa moderanda sepius et instanter fuerimus requisiti; uolentes eciam euitare periculum animarum; ideo ex predicta hac constitucione presenti in perpetuum ualitura ordinamus, et moderando statuimus, ac constitucionem ipsam modificantes, eam extendi uolumus dumtaxat ad clericos in sacris ordinibus constitutos, et ad beneficiatos, et Beneficia seu officia Ecclesiastica obtinentes, eciamsi fuerint in tonsura clericali, uel in quatuor minoribus ordinibus constituti, nec non ad religiosos eciam quoscumque in ciuitate et diocesi nostra existentes.</p>
                </div>
                <div>
                    <head>Capitulum 3</head>
                    <p>De modificacione sententie excommunicacionis late dudum contra rectores non portantes ad Synodum constituciones.</p>
                    <p>ITem cum in quadam alia constitucione synodali per predecessores nostros facta cautum sit, quod uniuersi rectores et curati Ecclesiarum ciuitatis et diocesis nostre Helenensis habeant, et habere teneantur omnes constituciones nostras synodales secum, et in suis Ecclesiis perfecte, et complete, et quod singulis annis, cum uenerint ad Ecclesiam nostram Helenensem, teneantur portare in manibus constituciones predictas synodales, et in ipsa Synodo tenere in suis manibus, et habere: alioquin quod incurrant excommunicacionis sentenciam ipso facto; quia tamen ex hoc proueniunt quamplurima pericula animarum, uolentes constitucionem predictam in parte moderari, ideo ipsam modificantes decernimus et statuimus, quod sentencia excommunicacionis predicta non intelligatur, nec extendi eam uolumus, quoad non portandas ad Synodum constituciones predictas; ita quod si eciam eas non portauerint ad Synodum, non incurrant sentenciam predictam.</p>
                    <p>Ipsam tamen sentenciam excommunicacionis quoad alia perdurare mandamus; uidelicet quoad non habentes penes se constituciones ipsas, ut predicitur, integre et complete.</p>
                    <p>Alioquin quod ipso facto excommunicacionis predicte iuxta constitucionem premissam incurrant sentenciam ipso facto.</p>
                </div>
                <div>
                    <head>Capitulum 4</head>
                    <p>Decretalis domini Ioannis Pape XXII.</p>
                    <p>De penitentiis et remissionibus.</p>
                    <p>LIcet ad compescendas a suis abusionibus eleemosinarum questores manifesta satis a predecessoribus nostris manauerint instituta; quia tamen adhuc effrenatam eorum fraudulenciam crescere magis accepimus, quam cessare; nos iam prouisis remediis forciora iungentes, de consilio fratrum nostrorum statuimus, ut si quis eorundem questorum ultra contenta in literis Apostolicis, uel Episcopalibus, quas portauerint, et sine quibus nullatenus debeant admitti, aliquid proponere populo quocunque modo presumpserint, excommunicacionis incurrant sentenciam ipso facto, ad questoris officium nunquam ulterius admittendi.</p>
                    <p>Et nihilominus, si religiosi aut clerici fuerint, loci diocesano, cui hoc intimare tenebitur rector Ecclesie, in qua, seu in cuius parochia id contigerit, illos pro tempore, de quo sibi uidebitur pena puniat carcerali, nullo in hoc eis exempcionis, uel alio priuilegio suffragante.</p>
                    <p>Si uero fuerint laici, dominus temporalis, cum ad denunciacionem rectoris, seu alius de hoc certificatus fuerit, uel ordinatus, ubi punicio talium ad eum de consuetudine pertinuerit, illos taliter puniat, quod inde alii merito terreantur.</p>
                    <p>Uerum si rector, aut ubi rector non erit, uicarius perpetuus, seu temporalis, excessum huiusmodi Ordinario, ut premittitur, uel domino temporali significare neglexerit, aut si taliter excedentem questorem postmodum ad officium illud admiserit; eo presertim casu, in quo corrupcionem aliquem super hoc interuenisse constabit; sic acerbe per Ordinarium puniatur, quod pena illius transeat aliis in exemplum.</p>
                    <p>Porro Episcopi in Synodis suis publicare premissa, et circa plenam eorum obseruanciam suos informare subditos non omittant.</p>
                </div>
                <div>
                    <head>Footnotes</head>
                    <p>[1]</p>
                </div>
            </div>
        </body>
    </text>
</root>
