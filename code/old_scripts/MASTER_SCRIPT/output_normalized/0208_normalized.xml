<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Maguelone</title>
                <recordID>0208</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1339</origDate>
                <dateNotes/>
                <origPlace>Maguelone</origPlace>
                <diocese>Maguelone</diocese>
                <province>Narbonne</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 208</p>
                <p>Year: 1339</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Maguelone</p>
                <p>Diocese: Maguelone</p>
                <p>Province: Narbonne</p>
                <p>CountryModern: France</p>
                <p>Latitude: 43.512269</p>
                <p>Longitude: 3.883367</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Germain, Catalogus episcoporum Magalonensium, 355-58</p>
                <p>EditionOther: None</p>
                <p>SourceNotes: https://books.google.com/books?id=WqVCAAAAYAAJ</p>
                <p>TranscriptionNotes: None</p>
                <p>BaseText: ['GoogleBooks', 'WebDownload']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>Anno Natiuitatis Domini MCCCXXXIXo, die XX mensis octobris, indiccione VII, pontificatus, etc.</p>
                    <p>Nouerint uniuersi, quod reuerendus in Christo pater dominus Arnaldus, Dei prouidencia episcopus Magalonensis, constitutus personaliter in ecclesia parochiali Sancti Dionisii de Montepessulano, sue diocesis Magalonensis, et ibidem presidens, ac synodum suam generalem Sancti Luche celebrans et tenens, tradidit michi Raimundo Tornerii, notario publico infrascripto, quoddam papiri folium, scriptum, moniciones, ordinaciones et statuta continens, requirens me et mandans michi, quatinus contenta in ipso folio legerem alta uoce, et de uerbo ad uerbum intelligibiliter publicarem, prout in ipso folio continetur, in presentis priorum, rectorum, uicariorum ac capellanorum et aliorum plurium clericorum sue diocesis, ibidem assistentium in synodo predicta; quarum ordinacionum, monicionum, et aliorum contentorum in dicto papiri folio, tenores de uerbo ad uerbum subsecuntur, sub hiis uerbis.</p>
                    <p>Iste sunt ordinaciones synodi Sancti Luche, facte per reuerendum in Christo patrem dominum Arnaldum, miseracione diuina episcopum Magalonensem, anno Domini MoCCCoXXXIXo.</p>
                    <p>Primo dictus dominus episcopus reuocat omnes et singulas commissiones, seu licencias temporales, quibuscumque presbiteris hactenus per ipsum, uel suos predecessores, uel uicarios concessas, super regimine, seu exercicio cure animarum, in dicta sua diocesi quomodolibet exercendo.</p>
                    <p>Item reuocat omnes et singulas licencias, commissiones, uel potestates, quibuscumque personis, regularibus uel secularibus, cuiuscumque condicionis existant, hactenus per ipsum dominum episcopum, uel eius uicarios, aut per quoscumque predecessores suos, uel eorum uel capituli Magalonensis uicarios, concessas, super absolucione, dispensacione, uel quacumque alia prouisione casuum a iure, uel homine dicto domino episcopo reseruatorum, et sentenciarum generalium iuris, uel hominis concessarum.</p>
                    <p>Item dictus dominus episcopus reuocat omnes et singulas dispensaciones et licencias, quibuscumque personis, regularibus, uel secularibus, per ipsum, uel eius uicarios, aut per predecessores suos, uel eorum aut capituli Magalonensis uicarios generales, super non residendo in claustris suis, uel beneficiis, seu alias concessas, uel factas, nisi sint tales, que de iure debeant obseruari; quo casu dispensaciones et licencias ipsas sibi exhiberi uult cum effectu, infra XX dies, a die presenti computandos.</p>
                    <p>Item dictus dominus episcopus canonice et solemniter monet omnes et singulos, tam regulares, quam seculares, clericos, presbiteros, rectores, uel curatos, tale beneficium obtinentes, quod residenciam continuam de iure, uel de consuetudine, aut statuto exigat in eodem, eisdemque, sub uirtute sancte obedientie, precipit et iniungit, ut in eisdem suis beneficiis continue, prout iura uolunt, resideant personaliter, nisi per sanctam sedem apostolicam, aut per ipsum dominum episcopum, super non residendo, cum eisdem fuerit, ex causa legitima, dispensatum.</p>
                    <p>Item dictus dominus episcopus uult, ordinat et precipit omnibus et singulis personis ecclesiasticis, in diocesi sua Magalonensi constitutis, uel constituendis, ut constituciones et statuta synodalia, per ipsius domini episcopi predecessores hactenus facta, uel publicata, et statuta et ordinaciones, per dominum Petrum de Sampsone condam edita, que incipiunt: Quum in sacramentorum collacionibus, etc., et que in ista sua diocesi Magalonensi obseruari hactenus consueuerunt, teneant et obseruent, quousque per ipsum dominum episcopum, uel eius successores, aliud fuerit ordinatum; adiiciens quod omnes et singuli curati et persone ecclesiastice in suis curatis ecclesiis, seu beneficiis, dicta statuta habere ex integro teneantur.</p>
                    <p>Item dictus dominus episcopus, attendens quod, secundum sanctorum Patrum decreta, nulla persona est infra ecclesiam sepelienda, nisi in certis casibus a iure permissis, idcirco statuit et ordinat, quod nullus presumat corpus cuiuscumque defuncti infra ecclesiam tumulare, absque ipsius domini episcopi, uel uicariorum suorum generalium, licencia speciali.</p>
                    <p>Item, attendens dictus dominus episcopus, quod felicis recordacionis dominus Iohannes papa XXIIus prouide et laudabiliter ordinauit, quod uniuersalis Ecclesia ad Dominum pro pace speciales preces effunderet, et specialiter in missis singulis, immediate finito Pater noster, psalmum Letatus sum, cum certis oracionibus, clerus deuote diceret, et populus easdem preces, uel alias oraciones, pro pace ipsa effunderet, singulis personis tunc orantibus XX dierum indulgenciam in missis singulis concedendo; idcirco, quia, nedum istis temporibus, imo eciam omni tempore, pace, tam spirituali, quam humana, plurimum indigemus, statuit et ordinat, quod dictus psalmus, cum oracionibus per ipsum dominum papam ordinatis, in missis singulis, ex nunc in sua Magalonensi diocesi celebrandis, deuotissime proferantur, predictis tunc orantibus, ultra dictos XX dies, X dies, ex potestate ordinaria, de indulgencia concedendo; iniungens ecclesiarum parochialium curatis, ut in missis parochialibus de effectu dictarum oracionum, et indulgentiis obtinendis, populum frequenter instruant et informent.</p>
                    <p>Item, dictus dominus episcopus, attendens quod multa priuilegia, littere, instrumenta, processus et scripture, et alia munimenta, ad ipsum dominum episcopum et Ecclesiam suam Magalonensem pertinencia, indebite detinentur, idcirco semel, secundo, tercio et perenniter, omnes et singulas personas, cuiuscumque status et condicionis existant, monet, sub uirtute sancte obedientie, ut detinentes huiusmodi munimenta, infra X dies, a tempore monicionis presentis computandos, eidem domino episcopo, uel officiali suo Magalonensi, restituant cum effectu, et scientes ea alios habere infra dictum tempus eisdem reuelent; alioquin in detinentes, et infra dictum tempus non restituentes, scientes et non reuelantes, monicione premissa canonica, promulgat excommunicacionis sentenciam in hiis scriptis.</p>
                    <p>Item dictus dominus episcopus monet solemniter omnes et singulas personas, ecclesiasticas et seculares, ne in conuiuiis, choreis, aut ludis, publicis uel priuatis, utantur quibuscumque habitibus regularibus, superpelliciis, almuciis, aut sacris quibusdam ornamentis, nec eciam aliquibus presumant, uolentibus ludos huiusmodi, choreas, aut conuiuia celebrare, dicta ornamenta commodare, locare, donare, uel quouis alio modo tradere, aut assignare; alioquin in contrarium facientes, canonica monicione premissa, in hiis scriptis excommunicacionis sentenciam promulgat, nisi ludi huiusmodi de consensu priorum suorum fierent, ob Dei reuerenciam, uel Sanctorum, ad aliqualem memoriam passionum Christi, uel Sanctorum, uel gaudium Resurreccionis Dominice, aut Sancti Spiritus missionis.</p>
                    <p>Item inhibet omnibus et singulis personis ecclesiasticis, processiones generales in Montepessulano sequentibus, ne capitium simul cum superpellicio portare presumant; alioquin contra tales procederetur, prout existeret racionis.</p>
                    <p>Item dictus dominus episcopus monet omnes et singulos presbiteros beneficiatos, et maxime curam animarum habentes, ut infra annum, a die presenti computandum, habeant breuiarium, superpellicium, almuciam, et sacerdotale uestimentum proprios, cum quibus sepeliri ualeant, sicut fuerit opportunum; alioquin contra ipsos procedetur, prout fuerit racionis.</p>
                    <p>Quibus premissis ordinacionibus, statutis, et monicionibus, ac aliis solemniter lectis et publicatis ibidem per me dictum notarium infrascriptum, dominus episcopus memoratus monuit, ordinauit et statuit, ac aliter egit, et sentencias promulgauit, prout superius continetur, requirens de publicacione huiusmodi fieri per me dictum notarium, publicum, seu publica instrumenta.</p>
                    <p>Et ibidem uenerabilis et religiosus uir dominus Raimundus de Canilhaco, canonicus et prepositus Magalonensis, tradidit magistro Petro de Brolio, notario publico, quamdam papiri cedulam, scriptam, dicens et alias agens, prout in dicta cedula continetur, cuius tenor talis est; et protestatus fuit, pro se et toto capitulo Magalonensi, quod predicte confirmacioni, facte per dictum dominum episcopum, statutorum olim factorum per predecessores dicti domini episcopi, et synodalium, ac eciam statutis de nouo factis per ipsum dominum episcopum non consentit, nec consentire intendit, in quantum essent preiudicialia priuilegiis ipsius et capituli Magalonensis, communiter, uel diuisim, ac eciam iuri suo et capitulo Magalonensi, in quantum potest expresse contradicit.</p>
                    <p>Qua cedula lecta ibidem per dictum magistrum Petrum de Brolio notarium, dictus dominus prepositus et alii sequaces sui ibidem assistentes in dicta synodo, dixerunt, protestati fuerunt et alias egerunt, prout in eadem cedula latius est expressum, et petierunt fieri per dictum notarium eisdem, de contentis in cedula huiusmodi, publicum instrumentum.</p>
                    <p>Et dictus dominus episcopus nichilominus ordinauit, statuit et declarauit, sentencias tulit, et alias egit, prout superius, maxime cum non credat, ut dixit, eosdem dominos prepositum et sequaces suos in aliquo aggrauasse, petens, ut supra, sibi fieri, per me dictum infrascriptum notarium, publicum instrumentum.</p>
                    <p>Acta fuerunt hec et publicata in dicta ecclesia Sancti Dionisii de Montepessulano, presentibus discretis uiris dominis Poncio Gerardi, canonico Elnensi, Hugone Carbonelli, presbitero, ... et me Raimundo Tornerii, publico auctoritate apostolica notario, etc.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
