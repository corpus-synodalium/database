<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Montauban</title>
                <recordID>0190</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1337</origDate>
                <dateNotes/>
                <origPlace>Montauban</origPlace>
                <diocese>Montauban</diocese>
                <province>Toulouse</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 190</p>
                <p>Year: 1337</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Montauban</p>
                <p>Diocese: Montauban</p>
                <p>Province: Toulouse</p>
                <p>CountryModern: France</p>
                <p>Latitude: 44.018056</p>
                <p>Longitude: 1.355833</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Martene, Vet Script, VIII, coll 1559-63</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Hec sunt statuta nouiter edita et declaraciones eorumdem in synodo celebrata in Monte-Albano, uidelicet die Martis post festum B. Luce euangeliste, anno Domini MCCCXXXVII.</p>
                    <p>GUILLELMUS miseracione diuina Montalbanensis episcopus, uniuersis rectoribus, uicariis, et curatis nostre diocesis, salutem in Domino sempiternam.</p>
                </div>
                <div>
                    <head>Capitulum 1</head>
                    <p>Cum a memoria presidentis subtrahi non debeat, quod repugnet conscientie puritati, ne propter nostri incuriam diuina indignacio grauius exardescat, perniciosum abusum seu consuetudinem, eciam potius corruptelam, diuino iuri contrariam, que in multis partibus inoleuit: uidelicet quod prout ad nostrum peruenit auditum, quod dolentes referimus, in plerisque locis nostre diocesis sunt plures et diuerse persone, arbitrium sequentes humane uoluntatis, que diebus Dominicis et aliis precipuis festiuitatibus, et quod est damnosius, dum in ecclesiis oracioni deberent insistere, missa non audita, blada censuum et acapitorum aut arramendorum dominis quibus debentur seu deputatis per eos, necnon et fena, ligna, uina, et multas alias res asportant seu asportari faciunt indiscrete, et eciam dictis diebus Dominicis mercata faciunt, ementes et uendentes indifferenter, ac si dies Dominici, et alia festa precipua festiui et feriati, seu feriata minime existerent, diuinum preceptum et sancciones canonicas contemnentes, quorum quidem transgresso periculum salutis inducit, et nihilominus in festiuitatibus apostolorum et aliorum sanctorum, que colenda infra anni curriculum occurrunt, in diuersis locis sub specie pietatis, cum potius fiat in fraudem et contemtum Dei, ecclesie et sanctorum, et suarum periculum animarum, predia et possessiones excolunt seu excoli faciunt, urgente nos consciencia, relinqui nolumus incorrecta; sed omni negligencia penitus relegata, circa reformanda premissa, et eorum singula corrigenda, sollicitam uolumus diligenciam adhiberi.</p>
                    <p>Unde ne huiusmodi transgressiones inualescant, aliisque ueniant damnabiliter in exemplum, in uirtute sancte obedientie, et sub pena excommunicacionis districte precipimus, et mandamus omnibus rectoribus, uicariis, et aliis in ciuitate et diocesi Montalbanensi curam animarum habentibus, quatenus singulis diebus Dominicis plebes sibi commissas canonice moneant, ut a premissis desistant, et aliqua de superius expressatis de cetero non committant.</p>
                    <p>Quod si forte presumserint, et uobis constiterit per confessionem aut euidenciam facti, uel per publicam famam loci; uidelicet quod si aliquis seu aliqua, cuiuscumque status seu condicionis existat, die Dominico mercatum fecerit, aliquid emerit, seu uendiderit, preter illa que in declaracione nostra continentur, siue quod blada censuum aut arramendorum, aut alia, siue eciam ligna, uel fena, uel uinum illis quorum sunt, uel quibus debentur, seu deputatis per eosdem, siue eciam sibi ipsis, nisi necessitate coactus asportauerit, seu asportari fecerit, uel aliquid simile opus uetitum exercuerit, et uobis constiterit, ut premissum est, auctoritate nostra introitum ecclesie per mensem proxime sequentem interdicimus, quem nos hoc presenti statuto interdicimus, et si interdictum huiusmodi per dictum mensem sustinuerit, et absolucionem a dicto interdicto non obtinuerit, ipsum, eius contumacia exigente, excommunicacionis sentenciam incurrere uolumus ipso facto, et per uos in uestris ecclesiis publice excommunicatum nunciari.</p>
                    <p>Adiicientes insuper quod illi arrendatores, mercatores, et alii quicumque, qui huiusmodi blada, fena, ligna, uina, seu huiusmodi similia superius uetita die Dominico receperint, similes penas incurrant ipso facto.</p>
                    <p>Cuius quidem interdicti et excommunicacionis relaxacionem siue absolucionem ad nos aut officium nostrum uolumus pertinere.</p>
                    <p>In festis uero precipius inferius declarandis, cum omni ueneracione ab omni opere uetito cessari iubemus, et in uirtute sancte obedientie, et sub pena excommunicacionis per omnes nostros subditos colenda et celebranda decernimus et precipimus sub predicta pena inuiolabiliter obseruari.</p>
                    <p>Sed quia circa interpretacionem seu uerum intellectum dictorum festorum precipuorum, opiniones quamplurimorum nostrorum interdum in grande, ut fertur, subditorum nostre diocesis scandalum uarientur, notum facimus declarando, quod festa precipua que uolumus obseruari, intelligimus, uidelicet quatuor festiuitates B. Marie Uirginis, scilicet natiuitatis, annunciacionis, purificacionis, assumcionis, festiuitates Domini, scilicet natale cum duobus sequentibus, circumcisionis, apparicionis, resurreccionis cum duobus sequentibus, ascensionis, pentecostes cum duobus sequentibus, et corporis Christi, et festiuitatem Omnium-sanctorum, natale apostolorum Petri et Pauli et omnium apostolorum, et quatuor euangelistarum, natiuitatis S. Iohannis Baptiste, et natale S. Laurentii, et inuencionis S. Crucis, et reuelacionis S. Michelis, et beatorum Martini et Theodardi, ob quorum honorem ecclesia Montis Albani est fundata.</p>
                    <p>In his enim festiuitatibus et omnibus diebus Dominicis istud nostrum statutum intelligimus et uolumus, ut premissum est, inuiolabiliter obseruari.</p>
                    <p>Datum in Monte-Albano.</p>
                </div>
                <div>
                    <head>Capitulum 2</head>
                    <p>Uerum a dictis penis contra non obseruantes diem Dominicum aliqua excipimus, et eciam aliqua in dicto statuto declaramus, quod comprehendi nolumus sub penis predicti interdicti statuti, uidelicet cum in quibusdam locis nostre diocesis non multum popularibus, in quibus populus et gentes eciam extrane solum diebus Dominicis consueuerunt conuenire et congregari, sit consuetum per curias temporales fieri incanta et preconisaciones, in hoc non intendimus consuetudinibus locorum laudabilium derogare, dum tamen fiant incanta missa parochiali celebrata.</p>
                </div>
                <div>
                    <head>Capitulum 3</head>
                    <p>Declaramus eciam quod diebus Dominicis cibaria et uictualia, que cum paucis possint consumi diebus, possint emi, sicut sunt panis, et uinum, et carnes, et species, et talia quotidiana comestibilia, non tamen pro reuendendo, et in istis attenditur condicio loci.</p>
                    <p>Et quia forte in quibusdam locis non uenduntur talia nisi die Dominico, et ideo pro necessitate totius hebdomade potest emi.</p>
                </div>
                <div>
                    <head>Capitulum 4</head>
                    <p>Item status persone, quia forte erat talis persona, que multis carnibus et comestibilibus pro se et familia sua indigebat.</p>
                </div>
                <div>
                    <head>Capitulum 5</head>
                    <p>Item, excipitur quod possint conducere homines, roncinos et quadrigas, uel locare die Dominico uel festiuo pro crastino, presertim in locis particularibus, sine pena.</p>
                </div>
                <div>
                    <head>Capitulum 6</head>
                    <p>Item, illa que sunt necessaria siue opportuna pro infirmis.</p>
                </div>
                <div>
                    <head>Capitulum 7</head>
                    <p>Item, si contingeret aliquod funus euenire die Dominico, quod illa que erunt decencia pro sepultura et pro funeralibus possint emi et uendi, et illa eciam que sunt pro filiolabus in baptismo.</p>
                    <p>In istis enim casibus et aliis similibus necessariis, ipso die Dominico dictum nostrum statutum declaramus locum non habere.</p>
                </div>
                <div>
                    <head>Capitulum 8</head>
                    <p>Sane cum sub specie boni frequenter plura mala diabolico instinctu committantur, prohibemus quod nullus sacerdos, siue rector, siue uicarius nostre diocesis, habens regimen animarum, commatrem siue filiolam in sacro fonte baptismi, siue in collacione confirmacionis sit ausus facere de cetero, et sub pena excommunicacionis, quam contra illum qui fecerit, canonica monicione premissa, ferimus in his scriptis, nisi tamen in quantum racione sui officii in conferendo dictum baptismum est astrictus, uel nisi in casu necessitatis, uel nisi de nostra siue officialis nostri licencia petita et obtenta: scientes quod aliter rebelles puniemus, prout culpa exegerit, et iusticia suadebit.</p>
                </div>
                <div>
                    <head>Capitulum 9</head>
                    <p>Ceterum cum sit salubris cogitacio orare pro defunctis, et anime ipsorum defunctorum, ut sacri canones attestantur, missarum sacrificiis et oblacionibus a penis purgatorii misericorditer liberentur; preter illam solemnitatem, siue solemnem et generalem commemoracionem mortuorum, que in crastinum festiuitatis Omnium sanctorum ab ecclesia generaliter celebratur, alias tres generales et solemnes commemoraciones mortuorum per annum a clero et populo celebrandas in tota nostra diocesi duximus ordinandas, quas uolumus celebrari eo modo, quo illa in crastinum Omnium-sanctorum celebratur, uidelicet unam in crastinum octabarum epiphanie, aliam in crastinum octabarum pasche, aliam in crastinum octabarum pentecostes.</p>
                    <p>Mandantes et precipientes in uirtute sancte obedientie omnibus rectoribus, uicariis, ac curatis aliis nostre diocesis, ut dictas generales et solemnes commemoraciones mortuorum dictis temporibus deuote et solemniter habeant celebrare, et populum sibi commissum inducant ad eas celebrandas.</p>
                </div>
                <div>
                    <head>Capitulum 10</head>
                    <p>Porro cum persone ecclesiastice, que iugiter Domino famulantur, prosequi debeant prerogatiua fauoris et gratie specialis, idcirco eorum saluti animarum pio condescendendo affectu, statuimus et ordinamus, quod cum contigerit aliquem de archipresbyteris siue rectoribus nostre diocesis Montis-Albanensis curam habentibus animarum decedere, cum eius obitus ad noticiam aliorum rectorum superstitum, siue eorum cuiuslibet deuenerit, quilibet officium mortuorum et unam missam solemnem de officio mortuorum pro anima iam defuncti rectoris per se uel per alium infra octo dies a tempore notitie celebrandos celebrare teneatur.</p>
                    <p>Et ut in huiusmodi noticia aliqua ignorancia minime pretendatur, uolumus et ordinamus, quod cum eius obitus notus erit, in proxima sequenti synodo per presidentes in ipsa synodo eius obitus astantibus in synodo publice indicetur.</p>
                    <p>Exhortamur eciam in Domino omnes et singulos nostros curatos, ut circa premissi sint solliciti et diligentes.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
