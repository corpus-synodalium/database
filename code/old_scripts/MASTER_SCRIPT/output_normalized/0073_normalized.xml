<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Poitiers</title>
                <recordID>0073</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1280</origDate>
                <dateNotes/>
                <origPlace>Poitiers</origPlace>
                <diocese>Poitiers</diocese>
                <province>Bordeaux</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 73</p>
                <p>Year: 1280</p>
                <p>Month: None</p>
                <p>Day: None</p>
                <p>Circa: Yes</p>
                <p>DatingNotes: before 1280</p>
                <p>Place: Poitiers</p>
                <p>Diocese: Poitiers</p>
                <p>Province: Bordeaux</p>
                <p>CountryModern: France</p>
                <p>Latitude: 46.581945</p>
                <p>Longitude: 0.336112</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Avril, Statuts, V,  86-101</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>Ne alieni recipiantur in locis non curatis.</p>
                    <p>Districtius inhibemus ne diebus dominicis in capellis uel prioratibus in quibus non est parochialis ecclesia constituta alieni parochiani recipiantur ad diuina, exceptis clericis, religiosis transeuntibus et peregrinis.</p>
                </div>
                <div>
                    <head>Capitulum 2</head>
                    <p>De tonsuris.</p>
                    <p>Excommunicamus omnes illos qui sine benediccione episcopali, uel alterius qui ex priuilegio Sedis apostolice habeat huiusmodi potestatem, coronas sibi presumpserint accipere et, cum clerici non sint, se pro clericis presentare, exceptis dumtaxat custodibus ecclesiarum, qui ab antiqua consuetudine coronas deferre consueuerunt, et exceptis pueris religiosum habitum deferentibus infra annum quintumdecimum constitutis.</p>
                </div>
                <div>
                    <head>Capitulum 3</head>
                    <p>De monachis.</p>
                    <p>De monachis, cum nullus possit esse monachus in diuersis monasteriis, et quandoque contingat quod monachus unius monasterii se transferat ad aliud monasterium, a suo abbate non transmissus, tales causa morandi decetero recipi prohibemus, precipientes quod, si tales in nostra diocesi fuerint, absque moris dispendio ad sua monasteria remittantur.</p>
                </div>
                <div>
                    <head>Capitulum 4</head>
                    <p>Item de monachis.</p>
                    <p>Item uolumus et precipimus abbatibus Sancti Benedicti ordinis ut ita cum prioribus et monachis suis ordinent et disponent quod ubi in aliquo prioratu absque parochiali ecclesia duo monachi tantummodo commorantur, missa una ad minus quotidie celebretur, ubi uero fuerit parochialis ecclesia et prioratus duorum tantummodo monachorum, saltem a monachis post missam capellani missa ter in hebdomada celebretur; ubi uero tres uel plures monachi fuerint in prioratu, siue ibi parochialis ecclesia siue non, missa cotidie per hebdomadas celebretur.</p>
                </div>
                <div>
                    <head>Capitulum 5</head>
                    <p>Item statuimus ut, cum prior aliquis uel capellanus regularis instituitur in aliquo prioratu uel ecclesia parochiali, litteras sui abbatis recipiat, statum in quo locus tunc temporis fuerit continentes, ut per hoc possit postmodum apparere utrum laudabilis uel culpabilis quantum ad administracionem debeat reputari; quod si non fecerit, prioratu uel ecclesia priuetur eisdem.</p>
                </div>
                <div>
                    <head>Capitulum 6</head>
                    <p>De prioratibus et capellis.</p>
                    <p>Precipimus quod diebus dominicis et festis annualibus non celebretur in prioratibus uel capellis, nisi quis causa itineris priuatim sub silencio uoluerit celebrare, donec prius in ecclesiis parochialibus fuerit celebratum, dum tamen in parochia ita tempestiue celebretur, quod in dictis prioratibus uel capellis postmodum competenter ualeat celebrari.</p>
                </div>
                <div>
                    <head>Capitulum 7</head>
                    <p>Ne qind deponatur apud moniales.</p>
                    <p>Item firmiter prohibemus ne aliquis in monasteriis monialium aliquid presumat deponere, nec ipse depositus alicuius recipere ullo modo, et si quo deposita fuerint, amoueantur exinde, alioquin eis depositum non reddatur.</p>
                </div>
                <div>
                    <head>Capitulum 8</head>
                    <p>De abbatibus et prioribus.</p>
                    <p>Inhibemus abbatibus et prioribus conuentualibus ut subditis suis non dent studendi licenciam, nisi tantum in grammatica et theologica facultate; quod si contra fecerint, per mensem ab ingressu Ecclesie nouerint se suspensos.</p>
                    <p>Monachis et canonicis regularibus inhibemus ne sine licencia sui superioris ad scolas ire presumant, et ut eciam non studeant nisi in facultatibus supradictis.</p>
                    <p>Qui uero contra fecerint in reditu suo penam substineant fugitiui, nec sine nostra licencia aliqua eis administracio concedatur.</p>
                    <p>Illos uero qui decetero sine licencia superioris mutuo concedent alicui ultra centum solidos, uel ualorem, sentencia excommunicacionis innodamus.</p>
                </div>
                <div>
                    <head>Capitulum 9</head>
                    <p>De prioribus.</p>
                    <p>Item firmiter prohibemus ut priores in nostra diocesi commorantes, qui in eorum monasteria consistunt, aliquid decetero extra sua monasteria non deponant; quod si uero fecerint, ipsos excommunicamus, nisi deposita ipsa ad se uel monasteria infra mensem, postquam ad eorum noticiam deuenerint, procurauerint reuocare, ex tunc nihilominus tanquam proprietarii puniantur et administraciones decetero non habeant, et si habuerint, ipsas admittant.</p>
                </div>
                <div>
                    <head>Capitulum 10</head>
                    <p>Constitucio regularium canonicorum. [1]</p>
                    <p>Statuimus ut, cum absurdum et inhonestum existat ut canonici regulares diuersis uestibus uestiantur, cum ex hoc proueniat inuidia, iniurium et scandalum, inter ipsos omnes in eodem monasterio commorantes indifferenter, imo et eodem uestiario induantur, prohibentes expresse ne quis eorum uestes aliquas alicuius coloris nisi tantummodo albi uel nigri, seu ruffi habere presumant, in quibus brunetam nigram interdicimus uniuersis.</p>
                    <p>Quia uero capellani forinseci uestes necessarias suis sociis non assignant, sed potius ipsi socii de oblacionibus, legatis, et donis sibi factis uestes quas sibi placent consueuerunt emere contra regularia instituta, statuimus ut cum ex hoc dampnabile periculum proprietatis incurrant, capellani sociis suis in uestitu et aliis prouideant sicut existentibus in abbatiis prouidetur, uestes non habeant nimia breuitate uel longitudine deformatas, salarii [2] quicquid de oblacionibus, legatis, donis uel aliis quibuscumque habuerint a quocumque ad euitandum proprietatis periculum capellanis suis assignare procurent.</p>
                </div>
                <div>
                    <head>Capitulum 11</head>
                    <p>De subcapellanis forincesis.</p>
                    <p>Item quia sicut indubitanter audiuimus tam capellani forinseci quam eorum socii, sine habitu suo sicut seculares consueuerunt incedere in animarum suarum periculum et scandalum plurimorum, precipimus ut sine superpelliciis uel tunicis lineis uel capis clausis extra domos suas decetero non incedant, si uero contra facere presumpserint, capellanus administracionem amittat, et solitarius [3] ad aliud monasterium ad agendam penitenciam transferatur.</p>
                    <p>Omnes autem administratores forinseci de suis omnibus redditibus et expensis et statu ecclesiarum suarum bis in anno duobus terminis ad hoc ab abbate statuendis reddant in capitulo plenam racionem, in quibus si mendaces inuenti fuerint suas administraciones amittant.</p>
                </div>
                <div>
                    <head>Capitulum 12</head>
                    <p>Item statuimus ut a die Quatuor Coronatorum usque ad diem Natiuitatis Domini a sagimine et carnibus omnes abstineant omnibus diebus exceptis dominicis ieiunantes.</p>
                    <p>Poterit tamen abbas ex causa cum aliquibus uel aliquando ut bis comedent dispensare, nec comedant ter in die, nisi pueri uel infirmi, uel qui in refectorio leget; nec comedant extra domos suas in parochiis suis, nisi quando procuracio ab aliquo debetur eisdem.</p>
                    <p>A Septuagesima usque ad Pascha, quantum ad esum carnium et sagiminis precipimus obseruari.</p>
                </div>
                <div>
                    <head>Capitulum 13</head>
                    <p>De esu carnium et silencio [4] in claustro.</p>
                    <p>Precipimus eciam ut nullus diebus lune et mercurii carnes in refectorio comedat, nisi festum fuerit nouem leccionum.</p>
                    <p>Silentium autem in monasterium, claustrum, refectorium et dormitorium firmiter precipimus obseruari, ita scilicet quod aliquis loqui non audeat, nisi uoce adeo submissa quod tertius ab ipso audire non possit, nisi in horis ad loquendum specialiter deputatis.</p>
                </div>
                <div>
                    <head>Capitulum 14</head>
                    <p>Item quia sicut audiuimus quidem canonici quorumdam monasteriorum consueuerunt extra septa monasterii sui tam patenter quam latenter, tam turpiter quam dampnabiliter sepius in uillam euagare, statuimus ut nullus, excepto capellano et illis quibus ex necessitate administracio competit, chorum, claustrum, dormitorium uel refectorium exire presumat sine sui prioris licencia speciali.</p>
                    <p>Cum autem abbas non fuerit presens, septa monasterii exire non audeant, nisi prius ab ipso priore, si abbas presens fuerit, specialiter ab eis licencia sit concessa, quibus abbas uel prior sine causa necessaria et racionabili exeundi licenciam non concedant, nec obtenta licencia sine socio quis pedes exire presumat.</p>
                    <p>Si uero abbas in aliquo premissorum negligens inuentus fuerit uel remissus, pena suspensionis uel maioris uindicte a nobis se nouerint puniendum.</p>
                    <p>Prior autem et alii qui contra uenerint ad alia monasteria transferantur.</p>
                </div>
                <div>
                    <head>Capitulum 15</head>
                    <p>Ne cause aliquibus committantur nisi peritis.</p>
                    <p>Cum dominus papa nuper duxerit statuendum ut a Sede apostolica uel legatis aliquibus cause non committantur, nisi personis que dignitatibus sunt predite, uel in ecclesiis cathedralibus seu aliis collegiatis honorabilibus institute, nec alibi quam in ciuitatibus uel locis magnis et insignibus ubi haberi ualeat copia peritorum.</p>
                </div>
                <div>
                    <head>Capitulum 16</head>
                    <p>Firmiter inhibemus ut aliis iudicibus predictis nullatenus obediatur in citacionibus faciendis aut sentenciis ferendis uel eciam nunciandis, nec in aliqua loca nisi magna et insignia ubi inueniri ualeat copia peritorum, ad quorum mandatum iudicum audeat aliquem quis citare; nec aliquis prior, nisi conuentualis, et in loco nobili et insigni, ubi haberi ualeat copia peritorum per litteras papales uel legatorum suorum iurisdiccionem exercere presumat, nec aliquis citet per generalem clausulam Quidam alii, nisi quatuor qui in primo citatorio exprimantur.</p>
                </div>
                <div>
                    <head>Capitulum 17</head>
                    <p>De appellacionibus.</p>
                    <p>Cum sit a Sede apostolica statutum quod, appellacionis articulo pretermisso, uel eciam aliter ubi non extitit appellatum, archiepiscopi uel eorum officiales de causis clericorum tanquam iudices absque diocesanorum suorum uoluntate licet in ipsos iidem clerici de facto consenciant, non cognoscant.</p>
                </div>
                <div>
                    <head>Capitulum 18</head>
                    <p>Item cum sit ab eadem Sede statutum quod archiepiscopi uel eorum officiales subditos suffraganeorum suorum, eorum archiepiscoporum uel officialium suorum delegaciones suscipere, sentencias et precepta exequi, aut in causis per appellacionem deuolutis ad eos perhibere testimonium non compellant.</p>
                </div>
                <div>
                    <head>Capitulum 19</head>
                    <p>Item cum sit ab eadem Sede statutum quod archiepiscopi, uel eorum officiales, suffraganeorum suorum officiales, aut archidiaconos, archipresbyteros aliosque inferiores prelatos sibi subditos non cogant querelantes in sua presencia respondere.</p>
                </div>
                <div>
                    <head>Capitulum 20</head>
                    <p>Item cum ad eadem Sede sit statutum quod officiales archiepiscoporum, quamdiu iidem archiepiscopi in sua presencia uel circa illam extiterint, in suffraganeos ipsorum interdicti uel suspensionis aut excommunicacionis proferre sentenciam non attentent, districte precipimus ut non obediatur alicui contra statuta seu constituciones predictas, uel aliquam eorumdem.</p>
                </div>
                <div>
                    <head>Capitulum 21</head>
                    <p>De homicidio.</p>
                    <p>Homines seu mulieres non uoluntarie homicidia perpetrantes, simoniacos, falsarios, rem cum monialibus habentes, hereticos, qui furtiue ordines susciperint, irregulares, uultus cereos facientes et baptizantes, a penitenciariis nostris ad nos precipimus remitti, nisi super premissis licenciam concedentes.</p>
                </div>
                <div>
                    <head>Capitulum 22</head>
                    <p>Ne regulares affirmant ecclesias.</p>
                    <p>Prohibemus ne canonici regulares ad firmam recipiant ecclesias sine licencia nostra, nec personarum parochialium capellani aut subcapellani existant, sed ad sua monasteria redeant.</p>
                </div>
                <div>
                    <head>Capitulum 23</head>
                    <p>Decreuimus ut nemo diocesis aliene ad celebrandum diuina in sacris recipiatur ordinibus, nisi sui ordinatoris habeat litteras super hoc expressam mencionem facientes, alioquin tam recipientes quam receptus canonice puniatur.</p>
                </div>
                <div>
                    <head>Capitulum 24</head>
                    <p>De citacionibus.</p>
                    <p>Cum multi maliciose citaciones a nobis uel curia nostra uel subditis nostris impetratas tam supprimant quod citati propter breuitatem temporis ad dies assignatas nequeant commode apparere, statuimus ut quicumque citacionem impetrauerit, nisi ipsam infra dimidium spatium temporis in citacione ab ipsius data usque ad terminum assignatum contenti presentauerit citatori, citacione careat, nec citator citandi officium exsequatur, alioquin citator ipse ad expensas legitime teneatur.</p>
                </div>
                <div>
                    <head>Capitulum 25</head>
                    <p>De magistris elemosinariarum.</p>
                    <p>Precipimus quod magistri elemosinariarum, exceptis illis qui uiuunt sub regula aliqua, decetero non nominent se priores, nec sigilla nomen prioris continencia habeant; que si habuerint, ipsa cessant, et sibi sigilla faciant quod nomen magistri domorum elemosinariarum, in quibus magistri fuerint, contineant, non prioris, cum priores dici non debeant sed magistri.</p>
                </div>
                <div>
                    <head>Capitulum 26</head>
                    <p>De uigiliis.</p>
                    <p>Item precipimus quod ecclesiarum rectores uel priores in suis ecclesiis uigilias a laicis fieri non permittant, cum ex ipsis non proueniat nisi malum, nisi forsan in illis ecclesiis in quibus ex deuocione fidelium causa peregrinacionis uigilie tales ab antiquo consueuerunt fieri.</p>
                </div>
                <div>
                    <head>Capitulum 27</head>
                    <p>Item precipimus quod citaciones uel exsecuciones sibi iniunctas nullus sigillare presumat, nisi prius mandato completo.</p>
                </div>
                <div>
                    <head>Capitulum 28</head>
                    <p>Contra ecclesiasticos [5] concubinas habentes.</p>
                    <p>Precipimus decanis, archipresbiteris et eorum uicariis sub pena magne emende, quod de plano inquirant si qui presbyteri uel clerici uel religiosi concubinas publice presumpserint detinere in domibus suis, nec alibi unde scandalum oriatur, et tales moneant ter ut a talibus desistant, et incorrigibiles nobis publice nominent in synodo subsequenti.</p>
                </div>
                <div>
                    <head>Capitulum 29</head>
                    <p>De sepulturis.</p>
                    <p>Cum, sicut intelleximus, de sepulturis decedentium nostre diocesis conueniunt sacerdotes, ibique missas passim et indifferenter illa sola de causa celebrant, ut ex hoc lucrum habeant temporale, contingit ex hoc frequenter ipsos celebrare in die non ex necessitate aliqua contra canonicas sancciones duas missas, uel eorum ecclesias, in quibus seruire tenentur, debitis officiis defraudari, cupientes igitur occurere huic morbo, statuimus ut pro defuncto aliquo in die sepulture ipsius, preterquam in ecclesiis conuentualibus in quibus est copia sacerdotum, ultra quam tres misse decetero nullatenus celebrantur.</p>
                    <p>Sacerdos autem qui in ecclesia sua ultra tres missas celebrare permiserit, et qui eas celebrauerint, penam iuxta nostrum arbitrium non euadent.</p>
                    <p>Decani quidem et archipresbyteri et eorum uicarii constitucionem huiusmodi per decanatus et archipresbyteratus suos faciant inuiolabiliter obseruare.</p>
                </div>
                <div>
                    <head>Capitulum 30</head>
                    <p>Ne presbyteri utantur tabardis uel capulariis.</p>
                    <p>Cum aliter precepimus ut presbiteri tabardis uel capulariis non utantur, quod hactenus a multis non extitit obseruatum, precipimus decanis, archipresbyteris et uicariis eorumdem, ut, si aliquos eorumdem in Pictauensi diocesi inuenerint huiusmodi habitum deferentes, tabardum uel capularium quem habebant tunc temporis a deferentibus auctoritate nostra detineant in usus pauperum illius parochie conuertenda in qua qui presbyteri morabuntur.</p>
                    <p>Decani uero et archipresbyteri et uicarii qui huiusmodi precepti nostri scienter extiterint transgressores, per mensem ab ingressu ecclesie nouerint se suspensos.</p>
                </div>
                <div>
                    <head>Capitulum 31</head>
                    <p>De capellaniis de nouo fundatis.</p>
                    <p>Cum ex collacionibus capellaniarum, que sine consensu episcopi conferuntur, periculo simonie et alio sepe mala prouenire contingat, prohibemus ne aliquis decetero ad aliquam capellaniam recipiatur, nisi presentatus episcopo et receptus fuerit ab eodem.</p>
                </div>
                <div>
                    <head>Capitulum 32</head>
                    <p>Ne abbates mutuo dent uel accipiant.</p>
                    <p>Inhibemus abbatibus ne qui mutuo dent uel accipiant ultra uiginti libras sine licencia capituli sui.</p>
                </div>
                <div>
                    <head>Capitulum 33</head>
                    <p>Item de religiosis.</p>
                    <p>Si quis religiosus inuentus fuerit cum canibus et auibus ueneratoriis ... cuicumque occupanti a nobis conceduntur.</p>
                </div>
                <div>
                    <head>Capitulum 34</head>
                    <p>De matrimonio.</p>
                    <p>Nullus presbyter benediccionem impendat aliquibus nisi fuerit capellanus alterius coniugum, nisi presentes fuerint capellani ipsorum.</p>
                </div>
                <div>
                    <head>Capitulum 35</head>
                    <p>De monacho.</p>
                    <p>Nullus monachus sine froco in conuentum uel publicum ire presumat.</p>
                </div>
                <div>
                    <head>Capitulum 36</head>
                    <p>De regularibus.</p>
                    <p>Nullus regularis continuo deseruire audeat in parochialibus ecclesiis secularium ultra octo dies sine licencia episcopi.</p>
                    <p>Decani autem et archipresbyteri et eorum uicarii qui hoc scienter sustinuerint suspendantur.</p>
                    <p>Capellani, qui religiosos uiros ultra octo dies subcapellanos ad celebrandum susceperint, suspendantur.</p>
                </div>
                <div>
                    <head>Capitulum 37</head>
                    <p>De matrimoniis.</p>
                    <p>Decani, archipresbyteri et eorum uicarii de causis pertinentibus ad matrimonium coniungendum uel diuorcium celebrandum, aut de criminalibus se nullatenus intromittant.</p>
                </div>
                <div>
                    <head>Capitulum 38</head>
                    <p>De monachis.</p>
                    <p>Excommunicentur omnes monachi uel religiosi qui in scolis audient, preter grammaticam et theologiam.</p>
                </div>
                <div>
                    <head>Capitulum 39</head>
                    <p>De conuocacionibus.</p>
                    <p>Prohibemus districte ne decani, archipresbyteri et eorum uicarii conuocaciones capellanorum faciant a media Quadragesime usque ad diem iouis post Pascha.</p>
                    <p>Item ne aliquem conuocacionem faciant, nisi in kalendis mensium uel crastino kalendarum, si contigerit festum esse in kalendis.</p>
                    <p>Item ne pecunialiter puniant non uenientes.</p>
                </div>
                <div>
                    <head>Capitulum 40</head>
                    <p>De ecclesiis uacantibus et pluribus aliis. [6]</p>
                    <p>Precipimus ut decani, archipresbyteri et uicarii, quando contigerit ecclesias uacare infra quindecim dies a tempore uacacionis nobis hoc studeant reuelare; quod si non fecerint, careant commodo quarentene.</p>
                </div>
                <div>
                    <head>Capitulum 41</head>
                    <p>Ubi sunt monachi et capellanus secularis similiter in ecclesiis, dicant monachi horas suas sollempniter, et capellanus suas similiter.</p>
                </div>
                <div>
                    <head>Capitulum 42</head>
                    <p>Panis benedictus nulli excommunicato aut eciam interdicto tradatur.</p>
                </div>
                <div>
                    <head>Capitulum 43</head>
                    <p>Mulieres nunquam collocent pueros suos secum in lectis, et super hoc a capellanis suis moneantur.</p>
                </div>
                <div>
                    <head>Capitulum 44</head>
                    <p>Concubinarii manifesti, donec resipuerint, sub districto interdicto teneantur.</p>
                </div>
                <div>
                    <head>Capitulum 45</head>
                    <p>Sortilegi et sortilege tribus uicibus moneantur ut cessent a sortilegiis, et si non resipuerint, excommunicentur.</p>
                </div>
                <div>
                    <head>Capitulum 46</head>
                    <p>Prohibemus ne confratrie de nouo instituantur, et eciam de nouo institute destruantur.</p>
                </div>
                <div>
                    <head>Capitulum 47</head>
                    <p>Moniales processionaliter extra murorum suorum ambitus non incedant.</p>
                </div>
                <div>
                    <head>Capitulum 48</head>
                    <p>Ne monachi decetero incedant processionaliter in domos uel monasteria earumdem.</p>
                </div>
                <div>
                    <head>Capitulum 49</head>
                    <p>Nullus religiosus sit aduocatus in aliqua causa nisi in sua uel ecclesie sue et, si huiusmodi statuti transgressor fuerit, ipso facto sit excommunicatus.</p>
                </div>
                <div>
                    <head>Capitulum 50</head>
                    <p>De emendis archipresbyterorum. [7]</p>
                    <p>De emendis archipresbyterorum, decanorum et uicariorum, statuimus ut decani et archipresbyteri ultra sexaginta solidos et uicarii ultra quadraginta solidos recipere non presumant.</p>
                </div>
                <div>
                    <head>Capitulum 51</head>
                    <p>Ne dominicis diebus molendina molent. [8]</p>
                    <p>Nos precipimus uniuersis et singulis capellanis diocesis Pictauensis ut in ecclesiis suis publice nuntient ne aliquis a uespera diei sabbati usque ad uesperam die dominice ad molendina aquarum nec ad alia aliqua molere audeat, contradictores, si qui fuerint, per penam excommunicacionis compescendo.</p>
                </div>
                <div>
                    <head>Capitulum 52</head>
                    <p>Ne monachus sit compater. [9]</p>
                    <p>Nullus monachus siue monialis recipiatur ad pueros de sacris fontibus eleuandos.</p>
                </div>
                <div>
                    <head>Capitulum 53</head>
                    <p>Ne monachiis uel monialis peregrinatur. [10]</p>
                    <p>Inhibemus ne alicui monacho siue moniali detur licencia eundi in peregrinacione.</p>
                </div>
                <div>
                    <head>Footnotes</head>
                    <p>[1] Originalli [canicorum].</p>
                    <p>[2] Originalli [salarii].</p>
                    <p>[3] Originalli [solitarius].</p>
                    <p>[4] Originalli [silencio].</p>
                    <p>[5] Originalli [ecclesiasticos].</p>
                    <p>[6] Originalli [et pluribus aliis].</p>
                    <p>[7] Originalli [De emendis archipresbyterorum].</p>
                    <p>[8] Originalli [Ne dominicis diebus molendina molent].</p>
                    <p>[9] Originalli [Ne monachus sit compater].</p>
                    <p>[10] Originalli [Ne monachiis uel monialis peregrinatur].</p>
                </div>
            </div>
        </body>
    </text>
</root>
