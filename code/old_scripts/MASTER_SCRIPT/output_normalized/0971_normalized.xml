<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Bayeux</title>
                <recordID>0971</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1310</origDate>
                <dateNotes/>
                <origPlace>Bayeux</origPlace>
                <diocese>Bayeux</diocese>
                <province>Rouen</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 971</p>
                <p>Year: 1310</p>
                <p>Month: None</p>
                <p>Day: None</p>
                <p>Circa: Yes</p>
                <p>DatingNotes: 1306x1317</p>
                <p>Place: Bayeux</p>
                <p>Diocese: Bayeux</p>
                <p>Province: Rouen</p>
                <p>CountryModern: France</p>
                <p>Latitude: 49.279445</p>
                <p>Longitude: -0.702778</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: Paris, BnF lat 1611, fols. 14v-26r</p>
                <p>SourceOther: None</p>
                <p>Edition: Bessin, Concilia, II, 237-43</p>
                <p>EditionOther: None</p>
                <p>SourceNotes: ['digitized http://gallica.bnf.fr/ark:/12148/btv1b9076490w ', 'https://books.google.com/books?id=0SGIk69vxS0C']</p>
                <p>TranscriptionNotes: Bessin edition missing a passage from the MS: fol. 23v-24, &quot;Ne religiosi approprient sibi decimas&quot;; transcribed RWD [largely follows a later addition to Liber de Excommunicatione of Berenger Fredol; https://books.google.com/books?id=lvATAwAAQBAJ at p. 69] </p>
                <p>BaseText: ['GoogleBooks', 'Digital MS']</p>
                <p>OCR: None</p>
                <p>Transcription: Reviewed </p>
                <p>GeneralNotes: issued by Bp Guillaume Bonnet, r. 1306-12 (acc. MS) or Guillaume de Trie, r. 1312-1317 (acc. Bessin)</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>In primis precipimus uobis omnibus curam ecclesiarum habentibus in Diocesi Baiocensi, quod precepta Synodalia quilibet uestrum penes se habeat, et ea sepe sepius diligenter inspiciat.</p>
                    <p>Et ea in sequenti Synodo quilibet in manu sua teneat.</p>
                    <p>Quod si in hoc negligentes extiteritis, sciatis uos ex negligencia uestra per nostram [1] pecuniariter quam alias grauiter puniendos.</p>
                </div>
                <div>
                    <head>Capitulum 2</head>
                    <p>Ut Decani tradant copiam preceptorum petentibus.</p>
                    <p>Item uobis Decanis precipimus quod si quis curatus Decanatus uestri copiam dictorum preceptorum a uobis petierit, ei faciatis, uel fieri faciatis, suis tamen sumptibus et expensis.</p>
                </div>
                <div>
                    <head>Capitulum 3</head>
                    <p>Ut Presbyteri deferant tonsuras debitas.</p>
                    <p>Quia multi uestrum grossos fructus beneficiorum uestrorum percipitis, uti autem signo insigni tonsure clericalis nequiter erubescitis: precipimus uobis omnibus clericis, multo fortius Presbyteris, ut tonsuras clericales debitas deferatis, non portantes mitras seu cucusas, et maxime in presencia uestrorum Prelatorum.</p>
                    <p>Quod si contrarium feceritis, sciatis uos grauissime puniendos.</p>
                </div>
                <div>
                    <head>Capitulum 4</head>
                    <p>Ut Sententie Gallonis obseruetur.</p>
                    <p>Nihil ex nobis de nouo statuentes, statutum Galonis per Sedem Apostolicam approbatum, per quod in personas ecclesiasticas, maxime curas animarum habentes, publice concubinas seruantes, excommunicacionis sentencia est prolata, precipimus obseruari.</p>
                </div>
                <div>
                    <head>Capitulum 5</head>
                    <p>Ut Clerici possidentes decimas, faciant Misse celebrati</p>
                    <p>Cum secundum Alexandrum Papam II. correlatiua existant beneficia et officia, pluresque sint beneficia, que uulgariter decime seu personatus nuncupatur, in nostra Diocesi possidentes qui nullum impendunt officium racione sui beneficii, prout nobis a quibusdam patronis dictorum beneficiorum ac pluribus aliis est relatum: de prudentem consilio statuimus ut quicumque decimas huiusmodi pro beneficiis tenent et tenebunt, percipiunt et percipient, si sit ualoris centum solidorum Turon. per se aut per alium infra quindenam Pasche Missam, infra quindenam Trinitatis unam, aliam infra quindenam Assumpcionis, aliam infra quindenam omnium Sanctorum pro anima fundatorum tenantur facere celebrari.</p>
                    <p>Si uero ualeat decem libras turon. quolibet mense anni unam Missam.</p>
                    <p>Si uiginti libras, quolibet mense duas Missas.</p>
                    <p>Si uero ualeat triginta libras, quolibet mense anni tres Missas.</p>
                    <p>Si uero ualeat quadraginta libras, uel plus ualeant ut plus predictum est duas Missas qualibet septimana pro animabus fundatorum et aliorum fidelium defunctorum celebrari facere teneantur.</p>
                    <p>Loca uero in quibus dicte Misse debeant celebrari, uid. in ecclesiis parochialibus intra fines quarum percipiunt decimas, et in capellis antiquis in eodem territorio per Episcopum approbatis.</p>
                </div>
                <div>
                    <head>Capitulum 6</head>
                    <p>De sigillando citaciones.</p>
                    <p>Statutum alias factum de sigillando citaciones ex transuero, quando maior pars anni est elapsa, innouamus.</p>
                    <p>Et quia intelleximus idem statutum non bene fuisse custoditum, ideo precipimus iterato sub pena suspensionis presbyteris, et clericis sub pena excommunicacionis, firmiter obseruari.</p>
                </div>
                <div>
                    <head>Capitulum 7</head>
                    <p>De coitu incestuoso, et de muliere non purificanda</p>
                    <p>Cum frequentissime, de quo dolendum est, in ista Diocesi sit repertum coitus incestuosos committi: statuimus ut si dictus incestus sit publico, uel in loco aliquo diuulgatus, suspensionis et excommunicacionis [2] penis prius mulierem ad purificacionem nullatenus admittendam: precipientes uobis omnibus ut personas uitium detestabile committentes, nobis uel Uicario nostro, uel saltem clerico officii denuntietis, ut ad eorum punicionem et releuacionem standi puniantur.</p>
                </div>
                <div>
                    <head>Capitulum 8</head>
                    <p>Ut falsificantes litteras nominentur.</p>
                    <p>Precipimus uobis omnibus si in parochiis uestris aliquos suspectos habeatis de falsitate litterarum, eos nominetis Officiali, uel saltem clerico officii antequam recedatis.</p>
                </div>
                <div>
                    <head>Capitulum 9</head>
                    <p>Ut fructus non residentium leuentur in manu Episcopi.</p>
                    <p>Precipimus Decanis sub uirtute iuramenti ut ecclesias eorum qui residencias non fecerint, ut earum fructus leuent, capiant, et arrestent, et nos extunc arrestamus, donec a nobis aliud acceperitis in mandatis.</p>
                </div>
                <div>
                    <head>Capitulum 10</head>
                    <p>De defectibus ecclesiarum Episcopo uel Officiali deferendis.</p>
                    <p>Si ecclesie uestre aliquem defectum thesauriorum, uel aliorum paciantur et qualiter.</p>
                    <p>Et si aliqua testamenta non approbata assumpserint, aut bonis decedentium abutantur, uel sunt abusi; nobis fideliter deferatis.</p>
                </div>
                <div>
                    <head>Capitulum 11</head>
                    <p>De falsis predicatoribus.</p>
                    <p>De falsis predicatoribus, si qui sunt, similiter nobis rescribatis, ut iuxta uestram relacionem graciose et misericorditer mores eorum emendari faciamus.</p>
                </div>
                <div>
                    <head>Capitulum 12</head>
                    <p>Ut Presbyteri se custodian a crapula.</p>
                    <p>Custodite uos et status uestros ac honores: et precipue ac diligenter ab ebrietate et crapula abstinere. Illum abusum horribilem ac eciam detestandum a uobis penitus auferentes, qui in plerisque locis, et precipue in partibus istis fuit diuitius obseruatus, quo ad potus equales se obligant potatores: nam istud non decet quemcumque, et precipue clericos, et multo fortius sacerdotes.</p>
                    <p>Immo uos ita habeatis inter omnes, ut si de uobis fiat inquisicio, non inueniatur sinistri quid.</p>
                    <p>Quod si secus feceritis, sciatis uos grauissime puniendos.</p>
                </div>
                <div>
                    <head>Capitulum 13</head>
                    <p>Ut Missa celebrantur in Kalendis.</p>
                    <p>In Kalendis uestris, prout consuetum est, fiat Missa.</p>
                    <p>Ne aggregacio uestra congregacio tauronum aut porcorum debeat uocare, ista omnia uobis precipimus in uirtute sancte obedientie obseruare ac eciam adimplere.</p>
                </div>
                <div>
                    <head>Capitulum 14</head>
                    <p>Ut Corpus Christi adoretur et conducatur, quando defertur pro infirmis.</p>
                    <p>Cum, sacra testante Scriptura, in honore et nomine Regis Saluatoris nostri Christi flecti debeat omne genu: statuimus ut quoties per sacerdotem sanctissimuum Corpus Domini nostri Iesu Christi deferri contigerit pro infirmis, omnes qui audierint campanam ipsum comitantem, flectant genua ipsum adorando prout decet, et ad Domini nostri Iesu Christi ueneracionem conducant ipsum presbyterum usque ad domum ad quam sanctissimum Corpus Christi defertur.</p>
                    <p>Comitantibus omnibus decem dies de penitentiis que sibi iniungi debent, misericorditer relaxamus: cum secundum Concilium Bituricense non deceat decus Ecclesie minui, sed potius ad honorem ipsius augmentari.</p>
                </div>
                <div>
                    <head>Capitulum 15</head>
                    <p>Ut quilibet induat superlicium aut colobium subtus albam.</p>
                    <p>Statuimus et precipimus ut singulis saltem parochialibus ecclesiis superlicium siue rochetum seu colobium ponendum subtus albam quando sacerdos pro celebranda Missa se induit habeatur, cum in hoc magna spiritualis significacio habeatur.</p>
                </div>
                <div>
                    <head>Capitulum 16</head>
                    <p>Ut littere excommunicacione non subticeantur extra mensem.</p>
                    <p>Cum secundum iuris utriusque statuta fraus et dolus patrocinari non debeant, et ad nos pluribus referentibus peruenerit quod in partibus Episcopatus nostri quosdam fraudulentas litteras excommunicacionis contra alios in curiis nostris impetratas subticere fraudulenter usque ad diem Pasche, uel circa horam mortis aduersariorum suorum hoc ignorantium, ut eos uel eorum heredes fatigare ualeant… et laboribus iuxta uotum.</p>
                    <p>Ideo statuimus ut quicumque in curiis nostris litteras impetrauerint excommunicacionis, infra mensem a die impetracionis ipsarum capellanis quibus diriguntur presentare per se uel per alios non omittant: alioquin ipsos extunc litteris illis statuimus non excommunicari, sed ipsos contra quos erant prolate extunc absoluimus ab eisdem.</p>
                    <p>Ea, &amp; alia sequencia in Ecclesiis nostre ciuitatis et Diocesis diebus Dominicis et festiuis iubemus publicari.</p>
                </div>
                <div>
                    <head>Capitulum 17</head>
                    <p>Ut excommunicati moneantur exire de ecclesia ante Missam.</p>
                    <p>In hoc autem quod excommunicatorum nefanda rebellio frequenter ut accipimus in Ecclesiis grauem materiam scandali subministrat, dum iidem excommunicati in sua nequicia pertinaces, in eisdem Ecclesiis dum diuina celebantur officia sic ligati se ingerere damnabiliter non uerentur.</p>
                    <p>Uolentes ut decet paterna solicitudine prouider, omnibus et singulis Decanis, Ecclesiarum rectoribus, et presbyteris sub pena suspensionis et excommunicacionis districte precipimus et mandamus quod ipsi priusquam ad altare pro diuini celebracione Officii se transferant, generaliter sub pena excommunicacionis moneant omnes illos qui excommunicacionis sentencia se nouerint irretitos, ecclesias exeant indilate, ad eas nullatenus reuersuri quamdiu diuina contigerit celebrari officia, uel alias eciam donec ab excommunicacione huiusmodi fuerint legitime absoluti: alioquin in eos qui se rebelles protenderint, sentenciam excommunicacionis auctoritate nostra proferant generalem, eorumdem excommunicatorum nomina nobis nihilominus intimantes, ut eos secundum quod ipsorum grauis excessus exegerit postea punire canonice districtius ualeamus.</p>
                </div>
                <div>
                    <head>Capitulum 18</head>
                    <p>Ut sustinentes excommunicacionem per duos menses nominentur Episcopo uel Officiali.</p>
                    <p>Precipimus insuper decanis, ecclesiarum rectoribus, et presbyteris uniuersis ut quorumcumque subditorum suorum nomina excommunicatorum, ab homine uel a iure, quos excommunicacionem per duorum mensium spatium pertinaciter nouerint sustinere, nobis uerbo uel litteris quam cito commode poterunt insinuent et reuelent, ut eos qui Deum et Ecclesiam contemnunt irreuerenter, ad ipsius unionem sicut iustum fuerit redire compellamus.</p>
                </div>
                <div>
                    <head>Capitulum 19</head>
                    <p>Ne Presbyteri celebrent presentibus excommunicatis.</p>
                    <p>Item eisdem decanis, ecclesiarum rectoribus, presbyteris, et quibusuis aliis personis ecclesiasticis sub pena excommunicacionis districtius inhibemus, ne scienter eisdem excommunicatis in ecclesiis consistentibus diuina quelibet officia celebrare presumant.</p>
                </div>
                <div>
                    <head>Capitulum 20</head>
                    <p>De Leprosis euitandis.</p>
                    <p>Cum leprosorum conuersacio inter sanos, multos inficiat morbo lepre, per decanos eosdem, ecclesiarum rectores, et presbyteros districte sub pena excommunicacionis omnibus eorumdem subditis generaliter prohiberi mandamus ne eisdem leprosis se cum sanis ingerentibus eleemosinas aut alia queuis subsidia largiantur; ut eidem leprosis se taliter immiscendi cum eis per hoc occasio tribuatur.</p>
                    <p>Eosdem quoque subditos suos sub pena excommunicacionis diligenter moneant et inducant ut leprosos eosdem quantum eisdem possibile fuerit fugiant et euitent.</p>
                    <p>Uolumus eciam ut presbyteri parochiales, custodes ecclesiarum, et clerici seculares illos de eisdem leprosis, qui contra prohibiciones presbyterorum eorumdem se ingesserint, ut prefertur per admonicionem uestram, si opus fuerit, exire compellant.</p>
                </div>
                <div>
                    <head>Capitulum 21</head>
                    <p>De temporibus quibus non est iurandum super Sancta Sanctorum, et Reliquias exhibere laicis.</p>
                    <p>Decreuit sancta synodus ut a Septuagesima usqua ad octauam Pasche, et ab Aduentu usque ad octauas Epiphanie, necnon et in diebus quatuor temporum, uigiliis, et Letaniis maioribus, Dominicis, et in diebus Rogacionum, nisi de concordia et pacificacione, ullus super sancta Sanctorum iurare presumat.</p>
                    <p>Et in ipsis diebus non debent sacerdotes laicis Reliquias exhibere.</p>
                </div>
                <div>
                    <head>Capitulum 22</head>
                    <p>Ne Ecclesia conferat seruagium Domino terre.</p>
                    <p>Prohibetur districte ne aliqua ecclesia seruagium Domino terre, uel aliquid conferre presumat, donec habet sui Episcopi super hoc consilium, ut eius auctoritate fiat quod fuerit faciendum.</p>
                </div>
                <div>
                    <head>Capitulum 23</head>
                    <p>Ut detentores hominum et rerum Ecclesiarum moneantur.</p>
                    <p>Precipitur sacerdotibus, ut cum homo, uel res ecclesie detinentur, moneant detentores ut reddant uel recredant, et decanus uel sacerdos caucionem accipiat contra detentorem, et coram Episcopo uel Officiali assignet terminum competentem.</p>
                </div>
                <div>
                    <head>Capitulum 24</head>
                    <p>De feriandis per annum.</p>
                    <p>Pronunciandum est laicis ut sciant festa ferianda per annum.</p>
                    <p>Primo omnes dies Dominicales, Natiuitas Domini, festa sanctorum Stephani, Iohannis, Innocentium, Thome martyris, in omnibus, S. Siluestri, mulieribus, Circumcisio, Ephiphania, in omnibus, S. Hilarii, mulieribus, Sebastiani et Fabiani, ut Dominica, S. Agnetis, mulieribus, S. Uincentii, ut Dominica; in Conuersione Pauli, post Missam operatur pro Deo; Purificacio beate Marie, ut Dominica, S. Blasii, S. Agathe, mulieribus, S. Petri ad Cathedram, S. Mathie, ut Dominica; S. Albini, mulieribus; S. Gregorii, Clericis; Annunciacio, ut Dominica; dies Ueneris Crucis adorande; Resurreccio Christi, cum duobus sequentibus, S. Marci Euangeliste, ut Dominica; S. Ambrosii, Clericis; Apostolorum Philippi et Iacobi, Inuencio sancte Crucis, dies Ascensionis, dies Pentecostes, cum duobus diebus sequentibus; festum Eucharistie; Dedicacio cuiuslibet Oratorii; S. Barnabe Apostoli; Natiuitas S. Iohannis Baptiste, ut Dominica; S. Iohannis, mulieribus; festum SS. Petri et Pauli, Inuencio Reliquarium Baiocensium, ut Dominica; in Translacione S. Martini, post Missam operatur pro Deo; in festo S. Clari, similiter, S. Margarete, mulieribus; S. Magdalene, S. Iacobi, S. Petri ad uincula; S. Laurentii; Assumpcio Uirginis Marie; S. Bartholomei, ut Dominica; S. Augustini, Clericis; in Decollacione S. Iohannis, licebit post Missam quadrigare tempore necessario; Natiuitas sancte Marie; Exaltacio sancte Crucis, festum S. Matthei; S. Michelis quod dicitur paruum, pro Deo post Missam operatur, S. Luce; Apostolorum Simonis et Iude; et omnium Sanctorum, ut Dominica; S. Clementis, aratur post Missam pro pauperibus; S. Catharine, Clericis et mulieribus; S. Andree; S. Nicolai; Concepcio B. Marie; et festum S. Thome, ut Dominica obseruetur; et eciam festiuitates quas singuli presbyteri in suis parochiis ab antiquo collaudauerunt cum populo, que uicinis commorantibus indicende sunt, non generaliter omnibus.</p>
                    <p>Reliquas autem festiuitates per annum cogendi non sunt ad feriandum, sed monendi sunt ut morem antiquorum obseruent. * [3]</p>
                </div>
                <div>
                    <head>Capitulum 25</head>
                    <p>Ut generales excommunicaciones refrenentur.</p>
                    <p>Statuimus ut omnes nobis subditi, tam Ordinarii, quam ab Ordinario delegati se temperent et refrenent a generalibus excommunicacionibus, ne contaminentur in crimine delinquendo.</p>
                </div>
                <div>
                    <head>Capitulum 26</head>
                    <p>De Iuramentis Aduocatorum.</p>
                    <p>Statuimus ut unusquisque aduocatus iuret se fideliter officium suum facturum, et quod iniustas causas seu desperatas non sustinebit; nec instrumenta partis aduerse subtrahat aut subtrahi faciat, nec excepcionibus falsis seu per maliciam excogitatis quod sciat utetur; nec procurabit quod falsi testes, uel subornati, seu falsa instrumenta in sua causa producantur.</p>
                    <p>Et quod clientuli suam in quantum credet quod faciet ad utilitatem dicti clientuli, non procurabit.</p>
                    <p>Et quod de his que in curia facta fuerint, de quibuslibet fuerit a iudice requisitus, ueritatem non celabit secundum credulitatem suam.</p>
                    <p>Et quod si non crediderit se sufficientem defensioni, cum pericioribus consilium habebit.</p>
                    <p>Et libellum et acta in causis susceptis fideliter pro posse suo conficiet manu propria, uel ea, si scribere nescierit uel noluerit, scribi faciat diligenter.</p>
                </div>
                <div>
                    <head>Capitulum 27</head>
                    <p>De gratiis reuocatis.</p>
                    <p>Omnes gracias factas aliquibus curatis de non residendo in suis parochiis, quamquam eis concedatur pro disciplinis scolasticis, et obsequiis aliquorum, uel alio aliquo tenore quocumque, siue sit ad nostrum beneplacitum, uel ad tempus, sub quacumque forma uel modo, eciamsi in suis litteris inde confectis contineatur nonobstante synodali reuocacione quacumque, penitus annullamus ac reuocamus.</p>
                    <p>Precipientes decanis ut mense elapso post Synodum, fructus omnes, prouentus, et emolumenta ecclesiarum talium absentium saisiant et arrestent.</p>
                </div>
                <div>
                    <head>Capitulum 28</head>
                    <p>Ut impedientes Iurisdiccionem ecclesiasticam publice excommunicenter.</p>
                    <p>Precipimus uobis expresse ut in diebus Dominicis et festiuis semel in Missa in impedientes iurisdiccionem ecclesiasticam, occulte uel in publico, directe uel indirecte, ac in omnes impediri procurantes, ad hoc consilium uel fauorem prebentes, excommunicatos de iure, excommunicacionis sentenciam fulminetis.</p>
                </div>
                <div>
                    <head>Capitulum 29</head>
                    <p>Ut Decanatus nominentur a melioribus uillis.</p>
                    <p>Uolumus, et precipimus, ac eciam statuimus, ut omnes decani a melioribus uillis de cetero nominentur.</p>
                </div>
                <div>
                    <head>Capitulum 30</head>
                    <p>Ut almutie deferantur in Synodo.</p>
                    <p>Cum inhonestum et derisorium sit in Synodis et Kalendis, ac in Superiorum et Prelatorum presencia, cum superliciis capucia deportare, statuimus quod de cetero in Synodis et Kalendis sub pena canonica presbyteri eciam facere non presumant, sed loco capuciorum almucias deferant, ut suis appareant honestiores Superioribus et Prelatis.</p>
                </div>
                <div>
                    <head>Capitulum 31</head>
                    <p>Ut fructus excommunicatorum clericorum et presbyterorum capiantur in manu Episcopi.</p>
                    <p>Omnes fructus beneficiorum et presbyterorum, qui sub pena suspensionis, et clericorum qui excommunicacionis uinculo fuerint innodati, existunt, in manu nostra capimus, et uolumus per decanos nostros capi et eciam arrestari.</p>
                </div>
                <div>
                    <head>Capitulum 32</head>
                    <p>Ne benedicciones nupciarum fiant in capellis.</p>
                    <p>Cum alias prohibuerimus nupciales benedicciones fieri in capellis, repertumque sit postea plures factas fuisse, preceptis et bannis in ecclesia non factis; et dignum sit ut inobedientes puniantur, et uie maleficiis precludantur: omnes capellas nostre Diocesis quoad faciendum in eis benedicciones nupciales et purificacionem mulierum, que de nostra Diocesis existunt, ecclesiastico supponimus interdicto, nisi saltem unus rectorum maritati uel maritate presens fuerit, qui adhuc bannis factis, de expressa uoluntate rectoris alterius litteratorie fit munitus.</p>
                    <p>Scientes contra hoc benedicciones nupciales celebrantes irregularitatem incurrere, super qua non poterit cum eis nisi auctoritate Sedis Apostolice dispensari.</p>
                </div>
                <div>
                    <head>Capitulum 33</head>
                    <p>Quod patres familias confiteantur ante Pascha floridum.</p>
                    <p>Presbyteri parochianos suos moneant frequenter in ecclesiis suis, quod omnes saltem patresfamilias ad confessionem ueniant ante Pascha Floridum: et qui ad hoc negligentes fuerint, ex pena usque ad Octauas Pasche, ad confessionem non adittantur; sed usque ad idem tempus sicut in Quadragesima a carnibus ieiunabunt.</p>
                </div>
                <div>
                    <head>Capitulum 34</head>
                    <p>De testamentis non aperiendis per decanum nisi infra… [4]</p>
                    <p>Uolumus quod testamenta non aperiantur a decanis nisi iuxta ordinacionem Synodalem; uidelicet quod decani testamenta summam centum solidorum excedencia nullatenus audeant aperire, nec eciam sub sigillis suis approbare.</p>
                </div>
                <div>
                    <head>Capitulum 35</head>
                    <p>Quod curati faciant aperire testamenta infra triduum.</p>
                    <p>Precipimus ut quilibet curatus ecclesiarum faciat testamenta omnia cuiuslibet defuncti infra triduum post eius decessum coram nobis seu coram decano loci deferri, pro faciendo illa approbari, ut uoluntas testatoris diligentius impleatur: alioquin in manu nostra bona omnia mobilia capiemus et arrestibamus, uolentes ea per decanum capi et arrestari, et defunctos intestatos quousque testamenta eorumdem fuerint approbata. uolentes insuper et precipientes quod de intestatis et pupillis citius quam potueritis post eorum decessum nos certificare curetis, necnon et bona ipsorum indilate et sine mora arrestetis, inuentorum de eisdem facientes; et ea tradatis sub fideli custodia obseruanda, quousque per nos seu loci decanum aliud super hoc fuerit factum seu ordinatum.</p>
                </div>
                <div>
                    <head>Capitulum 36</head>
                    <p>Ne questores recipiantur in Ecclesiis absque litteris Episcopi.</p>
                    <p>Nullus recipiat questores in sua ecclesia sine licencia speciali scripta ac limitata, ac uero sigillo sigillata.</p>
                </div>
                <div>
                    <head>Capitulum 37</head>
                    <p>Quod clerici non possunt obligari coram iusticia seculari.</p>
                    <p>Nullus clericus racione accionis personalis, nec clamoris de harou, ad emendam pecuniariam erga iusticiam regularem seu secularem potest trahi a quolibet, nec eciam obligari.</p>
                </div>
                <div>
                    <head>Capitulum 38</head>
                    <p>Ne parentes cubent pueros suos secum.</p>
                    <p>Precipimus sub pena excommunicacionis ne parentes quicumque cubent aut cubari faciant suos pueros cum seipsis, quoadusque etatem perfectam peregerint uel discretam.</p>
                </div>
                <div>
                    <head>Capitulum 39</head>
                    <p>Quod Religiosi mendicantes recipiantur in hospitalitate.</p>
                    <p>Precipimus quod Religiosi Mendicantes hospitalitate ita bene et diligenter recipiantur a subditis et familiaribus rectorum seu curatorum in suis ecclesiis non residentium, ac si essent residentes, necnon et eisdem necessaria competenter ministrentur.</p>
                </div>
                <div>
                    <head>Capitulum 40</head>
                    <p>De sacrilegiis inquirendis.</p>
                    <p>Precipimus decanis ut inquirant, et inquirere procurent per presbyteros seu rectores et curatos suorum decanatuum si in suis parochiis sint aliqui sortilegia facientes, et facere procurantes, ac facientibus quouis modo credentes, et eos si quos inueniant, in carcere nostro mittant et intrudant, seu mittere et intrudere faciant et procurent, ut possint a suis erroribus refrenari.</p>
                </div>
                <div>
                    <head>Capitulum 41</head>
                    <p>Ut quilibet presbyter habeat seruitium Eucharistie et beate Marie.</p>
                    <p>Precipimus quod quilibet rector et curatus sub pena suspensionis seruitium Eucharistie, et seruitium seu seruitii ordinacionem beate Marie Uirginis gloriose habeat prout in Concilio Prelatorum Prouincie Rotomagensis fuit ordinatum.</p>
                </div>
                <div>
                    <head>Capitulum 42</head>
                    <p>Quod curati intersint Kalendis per se, uel per alium capellanum.</p>
                    <p>Cum ab antiquo fuerit consuetum quod rectores curati comparere debeant certis temporibus et locis Kalendis seu congregacionibus per decanos locorum tenendis ad statuta Synodalia recitanda, illius saltem anni, et alias inuicem necessitates recitandas.</p>
                    <p>Statuimus quod quilibet rector uel curatus, qui auctoritate Apostolica, uel nostram licenciam non habet, personaliter intersit, canonico impedimento cessante: et qui licenciam non residentie, uel canonicum impedimentum habuerit, per capellanum sufficientem intersit.</p>
                    <p>Contra quemlibet deficientem penam decem solidorum Turon. apponentes, medietatem decano, et medietatem fabrice ecclesie, indeficienter applicando.</p>
                </div>
                <div>
                    <head>Capitulum 42a</head>
                    <p>[5] Ne religiosi approprient sibi decimas.</p>
                    <p>Religiosi quicumque qui noualium aut alias decimas ecclesiis debitas ad eos ex aliqua causa legitime non spectantes appropriare sibi presumpserint aut exquisitis fraudibus siue coloribus usurpare seu qui de animalibus familiarium et pastorum suorum uel aliorum eciam animalia ipsa eorum gregibus immiscentium seu qui de animalibus que in fraudem ecclesiarum in pluribus locis emunt emptaque tradunt uenditoribus uel aliis ab ipsis tenenda seu qui de terris quas tradunt aliis excolendas, decimam solui Ecclesiis non permiserint, aut prohibuerint, nisi post requisicionem per eos quorum interit super hoc eis factam a premissis destiterint infra mensem aut si de hiis que usurpare contra premissa uel retinere presumperint infra duos menses damnificatis ecclesiis emendam non fecerint competentem sint et tamdiu maneant ab officiis administracionibus et beneficiis suis suspensi donec destiterint et satisfacerint ut superius est expressum.</p>
                    <p>Quod si religiosi huiusmodi administraciones uel beneficia non habeant eo casu quo alii supradicti suspensi ipsi sentenciam excommunicacionis incurrant [6] ante satisfaccionem condignam nullatenus absoluendi sunt priuilegiis non obstantibus quibuscumque.</p>
                    <p>Ceterorum premissa extendi uoluimus ad animalia que per religiosorum ipsorum donatos seu oblatos tenentur dum tamen illis religiosis eisdem cum effectu donauerint seu obtulerint se et sua.</p>
                </div>
                <div>
                    <head>Capitulum 43</head>
                    <p>Quod condonati in domibus Religiosis signum portent.</p>
                    <p>Statuimus quod condonati cuiuslibet domus Religiose aliquod signum in eminenti loco portent ad arbitrium Episcopi, et Religioni congrua indumenta, ut per hoc distinguantur ab aliis, et sicut Religiosi ab Ecclesia defendantur.</p>
                    <p>Et ad hoc faciendum per suos Episcopos compellantur.</p>
                </div>
                <div>
                    <head>Capitulum 44</head>
                    <p>Ne Religiosi ministrent ecclesiastica sacramenta.</p>
                    <p>Religiosi qui clericis aut laicis sacramentum Unccionis extreme, uel Eucharistie ministrare, uel matrimonia solemnisare, non habita super his parochilias presbyteri licencia speciali; aut qui excommunicatos a canone, preterquam in casibus a iure permissis uel expressis, uel priuilegiis Sedis Apostolice concessis eisdem; a sententiis per statuta synodalia promulgatis, seu ut uerbis eorum utamur, a pena et culpa absoluere quemcumque presumpserint: excommunicacionis incurrant sentenciam ipso facto, per Sedem duntaxat Apostolicam absoluendi.</p>
                    <p>Quos eciam locorum Ordinarii, postquam eis de hoc constiterit, excommunicatos faciant publice nunciari, donec de absolucione ipsorum eis fuerit facta fides, nullo Religiosis eisdem exempcionis uel alio priuilegio suffragante.</p>
                    <p>Quibus eciam in uirtute sancte obedientie, et sub intimacione malediccionis eterne districtius inhibemus ne in sermonibus suis ecclesiarum Prelatis detrahant, aut eciam detrahant laicos ab ecclesiarum suarum frequencia uel ingressu, seu indulgencias pronuntient indiscretas, uel confeccionibus testamentorum intersint; a restitucionibus debitis, aut legatis matricibus ecclesiis faciendis, retrahant restatores; nec legata, aut debita aut mala oblita incerta sibi aut aliis singularibus sui Ordinis uel conuentibus in aliorum preiudicium fieri seu erogari procurent.</p>
                    <p>Nec eciam in casibus Sedi Apostolice aut locorum Ordinariis reseruatis quemquam absoluere aut personas, ecclesiasticas presertim, coram iudicibus delegatis a nobis, solam contra eos iusticiam prosequentes, uexare indebite, aut ad loca plura multum remota, conuenire presumant.</p>
                    <p>Si quis uero contra premissa, uel aliquid de premissis attentare presumpserit, per duos menses subiaceat penis illis que secundum eorum Regulas et statuta pro grauibus culpis seu criminibus consueuerunt imponi, super quibus absque manifesta necessitate cum eis non ualeat dispensari.</p>
                    <p>Ceterum prelati eorum, nisi de his occasione premissorum excessibus, dum at eos quoquomodo peruenerint, ecclesiis aut personis ecclesiasticis damnificatis uel lesis satisfaccionem plenariam exhibuerint infra mensem postquam fuerint super hoc requisiti, suspensiois sentenciam usque ad satisfaccionem debitam eo ipso incurrant, non obstantibus premissis statutis aut quibuscumque priuilegiis cuiuscumque existant tenoris.</p>
                    <p>Sane Religiosis illis quibus est ab Apostolica Sede concessum ut familiaribus et hospitalibus suis degentibus sacaramenta possint ministrare, nullum ex premissis uolumus quoad hoc preiudicium generari.</p>
                </div>
                <div>
                    <head>Capitulum 45</head>
                    <p>Ne aliquis inducatur ad eligendam sepulturam.</p>
                    <p>Animarum periculis et scandalis, que eciam ex his frequenter proueniunt, obuiare uolentes, uniuersis Religiosis et secularibus, cuiuscumque status uel condicionis existant, in uirtute sancte obedientie, et sub intimacione malediccionis eterne strictissime prohibemus ad uouendum, iurandum, uel fide interposita seu alias promittendum inducant ut apud eorum ecclesias sepulturam eligant, uel eciam electam ulterius non mutent.</p>
                    <p>Nos enim si secus actum fuerit, eleccionem talem decreuimus nullam et nullius penitus existere firmitatis: statuentes ut ii qui sic eligerint, nec apud electas ecclesias ullatenus sepeliri, nec alibi, ne contra uotum, iuramentum iniunctum aut promissum huiusmodi a se factum materiam habeant ueniendi, possint eligere sepulturam; sed contradiccione quacumque cessante, sepeliantur omnino apud eas ecclesias apud quas sepeliendi de iure fuissent, si alias sepultura non electa forsitan decessissent.</p>
                    <p>Si uero huiusmodi Religiosi uel clerici predictos in suis ecclesiis uel cimiteriis presumpserint sepelire, ad restitucionem tam sepultorum corporum, si petantur, quam eciam omnium que occasione sepulture illorum peruenerint quomodolibet ad eos infra decemdium integraliter faciendam ipsos obligatos esse censuimus, quoniam nisi fecerint, ipse ecclesie apud quas sepulti fuerint, necnon et cimiteria earumdem tunc eo ipso sint et tamdiu maneant ecclesiastico supposite interdicto, donec ab eis facta fuerit restitucio plenaria omnium predictorum.</p>
                </div>
                <div>
                    <head>Capitulum 46</head>
                    <p>De sepultura illius qui plura habet domicilia.</p>
                    <p>Cum quis, cuius maiores sunt soliti ab antiquo in aliqua ecclesia sepeliri, ea dimissa elegerit alibi sepulturam, canonica porcio dimisse non debetur ecclesie, sed illi duntaxat in qua ille officia consueuit audire diuina, et ecclesiastica recipere sacramenta.</p>
                    <p>Cum ab eo qui duo habet domicilia, se collocans equaliter in utroque, in loco tercio eligitur sepulture, domiciliorum ecclesie habebunt inter se diuidere canonicam porcionem.</p>
                    <p>Si quis antiqua dimissa nouam eciam in loco minus religioso elegerit sepulturam, eleccionem huiusmodi, licet iura super hoc uidentur esse diuersa, nequaquam uoluimus impugnari.</p>
                </div>
                <div>
                    <head>Capitulum 47</head>
                    <p>De sepultura morantis in ciuitate.</p>
                    <p>Is qui habet domicilium in ciuitate uel castro quocumque, ad uillam ruralem se transfert recreacionis causa, uel ut ruralia exerceat in eadem, si non electa sepultura decedat ibidem; non in ecclesia dicte uille, sed in sua parochiali ecclesia potius, in qua maiorum ipsius ab antiquo sepultura extitit, sepeliri debet, dummodo absque periculo ad ipsam ualeat deportari.</p>
                </div>
                <div>
                    <head>Capitulum 48</head>
                    <p>De sepultura mulieris que plures habuit uiros.</p>
                    <p>Mulier eciam, que plures habuit uiros successiue, si sepulturam non eligat, est cum uiro ultimo, cuius domicilium et honorem retinet, tumulanda.</p>
                </div>
                <div>
                    <head>Capitulum 49</head>
                    <p>Ne corpora mortuorum sepeliantur in cimiterio interdicto.</p>
                    <p>Eos qui proprie temeritatis audacia defunctorum corpora, non sine contemptu clauium Ecclesie, in cimiteriis interdictis tempore et casibus non concessis a iure, uel excommunicatos publice, aut nominatim interdictos, uel usurarios manifestos, scienter sepelire presumunt, decreuimus ipso facto excommunicacionis sententie subiacere, a qua nullatenus absoluantur, nisi prius ad arbitrium diocesani Episcopi eis quibus per premissa fuerit iniuria irrogata satisfaccionem exhibuerint competentem, nullo eis circa premissa exempcionis uel alio quouis priuilegio sub quacumque forma uerborum concesso qualitercumque suffragante.</p>
                </div>
                <div>
                    <head>Footnotes</head>
                    <p>[1] Ed 'nos ram'</p>
                    <p>[2] Ed 'excommunicacions'</p>
                    <p>[3] * Editor's note included here:  'Plurimum distat ab ea que extat in Colleccione Labbeana Tom. XI, cap. LXVII. que de facto deest Ms. Bigot. eorumdem priorum Preceptorum: unde assuticiam reputamus.'</p>
                    <p>[4] sic.</p>
                    <p>[5] Bessin edicion missing a passage from the MS: fol. 23v-24, &quot;Ne religiosi approprient sibi decimas&quot;; RWD transcribed; largeli follows an addicion to Liber de Excommunicacione of Berenger Fredol</p>
                    <p>[6] aq' appears here in MS; expansion unclear (and aqua can't be correct)</p>
                </div>
            </div>
        </body>
    </text>
</root>
