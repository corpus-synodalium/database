<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Uppsala</title>
                <recordID>0467</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1368-09-27</origDate>
                <dateNotes/>
                <origPlace>Uppsala</origPlace>
                <diocese>Uppsala</diocese>
                <province>Uppsala</province>
                <country>Sweden</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 467</p>
                <p>Year: 1368</p>
                <p>Month: 9</p>
                <p>Day: 27</p>
                <p>Circa: Yes</p>
                <p>DatingNotes: dating not certain</p>
                <p>Place: Uppsala</p>
                <p>Diocese: Uppsala</p>
                <p>Province: Uppsala</p>
                <p>CountryModern: Sweden</p>
                <p>Latitude: 59.833333</p>
                <p>Longitude: 17.666667</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: Birger Gregersson</p>
                <p>IssuingAuthorityAlt: Birgerus</p>
                <p>RegnalStart: 1366</p>
                <p>RegnalEnd: 1383</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: DS no 7777; SDHK no 9344</p>
                <p>EditionOther: Reuterdahl, Statuta synodalia, cap XI (pp50-53)</p>
                <p>SourceNotes: https://books.google.com/books?id=WaZBAAAAYAAJ</p>
                <p>TranscriptionNotes: None</p>
                <p>BaseText: ['GoogleBooks', 'WebDownload']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>﻿Nouerint uniuersi presentes pariter et futuri, quod nos Birgerus diuina permissione archiepiscopus Upsalensis in concilio nostro Upsalensi presentibus et consencientibus uenerabilibus fratribus nostris ecclesiarum prelatis, nostris suffraganeis et procuratoribus eorum, qui tunc adesse nequiuerunt, sicut infra expressius et lucidius continetur, sub anno Domini millesimo ccco lx octauo, xx septima die mensis Septembris statutum fecimus et condidimus infrascriptum.</p>
                    <p>Quoniam sacrorum canonum e testatur auctoritas error, cui non resistitur approbatur et ueritas, cum minime defensatur opprimitur.</p>
                    <p>Negligere quippe, cum possis arguere peruersos, nichil aliud est quam fouere.</p>
                    <p>Et consentire uidetur erranti, qui ad resecanda que corrigi debent, non occurrit, dudum siquidem in concilio nostro Upsalensi presidentibus nobis et uenerabilibus fratribus nostris suffraganeis nostris, qui tunc adesse poterant, et procuratoribus eorum, qui propter ardua negocia et impedimenta legitima uenire nequiuerant, propositi fuerunt articuli plures super diuersis erroribus: quidam scilicet sacramentorum et fidei ueritati quidam uero morum honestati et canonum sanccioni presertim in uiris ecclesiasticis enormiter repugnantes.</p>
                    <p>Quibus erroribus auditis ponderatisque diligenter et consideratis non modicis animarum periculis que ex ipsis iam succreuerant et amplius sine dubio succrescere poterunt in futurum, nisi eisdem remedio salubri et celeri occurratur, prehabita deliberacione diligenti cum eisdem fratribus nostris et procuratoribus predictis taliter errores predictos corrigendos et in articulis seu punctis ipsos et ipsorum quemlibet tangentibus tenendum esse et per totam nostram prouinciam presentis approbacione concilii decreuimus futuris temporibus [1] obseruandum:</p>
                    <p>Primo quod idem potest esse compater in confirmacione, qui fuerat in baptismo, iuxta consuetudinem in regno hactenus obseruatam, presertim nunc propter paucitatem hominum.</p>
                    <p>Secundo quod eadem et tanta quo ad impedimenta matrimonii et cetera alia iura contrahitur compaternitas in confirmacione sicut in baptismo iuxta expressa sacrorum canonum instituta.</p>
                    <p>Tercio [2] quod uxor legitima carnaliter cognita efficitur commater, eciam si absens esset et sine quocumque facto suo, ubicumque maritus fit compater et econuerso.</p>
                    <p>Et quod confirmans uel baptizans fit compater quo ad omnia iura et impedimenta, sicud is qui de sacro fonte leuat secundum canones eosdem.</p>
                    <p>Quarto dampnamus et reprobamus omnes illos tamquam fidei catholice proditores qui dicunt simplicem fornicacionem non esse peccatum mortale.</p>
                    <p>Quinto dampnamus et reprobamus et excommunicatos esse denunciamus tamquam ueros hereticos omnes asserentes infernum non esse, cum ex hoc concludere uideantur unicuique licitum et liberum esse sine pena peccare.</p>
                    <p>Sexto districte et sub excommunicacionis sentencia prohibemus, quod nulla laica persona, cuiuscumque dignitatis aut status existat masculus uel femina, de fide seu articulis fidei disputare presumat publice uel occulte.</p>
                    <p>Ut autem hoc salubre statutum execucionis debite celerem et optatum sorciatur effectum assistentibus nobis et consencientibus uenerabilibus fratribus nostris predictis in uirtute sancte obediencie et sub excommunicacionis pena districte precipimus et mandamus uniuersis ecclesiarum prelatis et curatis per totam prouinciam nostram, cuiuscumque dignitatis aut status existant, ut premissa omnia et quodlibet premissorum in ecclesiis suis diebus dominicis et festiuis, dum missarum aguntur sollempnia, coram parrochianis publicent ipsosque instruant et inducant salutaribus monitis et doctrinis ad ueram fidem, ad precepta diuina et ad mores diuine uoluntati conformes deuote et fideliter obseruandos.</p>
                    <p>Hec que subsecuntur non sunt coram laicis publicanda.</p>
                    <p>Uerum cum non deceat ecclesiarum prelatos et rectores uerbo solum sed eciam conuersacione gubernare subiectos et tocius semetipsos imitatores uirtutis ostendere testemque doctrine bonam conuersacionem habere et uerba canonis dicant, quod nemo in ecclesia amplius nocet quam, qui peruerse agens nomen uel ordinem retinet sacerdotis  delinquentem namque hunc redarguere nullus presumit et in exemplis culpa uehementer extenditur quando pro reuerencia ordinis peccator honoratur episcopus itaque, qui talium crimina non corrigit, magis dicendus est canis impudicus quam episcopus— nos in uirtute sancte obediencie et sub interminacione diuini iudicii districte mandamus omnibus et singulis clericis presbiteris et ecclesiarum curatis nostre prouincie concubinas publice tenentibus, quatenus, cum ad presbiteralem honorem et excellenciam nequaquam idoneus estimetur, qui se a uoluptate luxurie necdum refrenare detegitur.</p>
                    <p>Et canon dicat, quod nullus audiat missam presbiteri, quem scit concubinam indubitanter habere [3] concubinas ipsas abiciant ueraciter et cum effectu in bonis moribus uiuant et ab omnibus illicitis cor, linguam et corpus Deo auctore conseruent, ut sic bene docendo et bene uiuendo populum instruant, quomodo uiuere debeat, et ne, male uiuendo Deum instruant, quomodo ipsos debeat condempnare.</p>
                    <p>Si uero huiusmodi salutaris precepti contemptores extiterint, locorum ordinarii uel ipsorum officiales ipsos concubinarios canonice moneant certum ipsis pro sua correccione terminum prefigentes.</p>
                    <p>Et si salutaria monita preterire presumpserint tunc iuxta concilii Sabinensis statute ad multandum ipsos in quarta parte omnium fructuum et redituum unius anni et hoc semel tantum deinde, si contemptus enormitas hoc exegerit, ad carceris penam et postremo ad beneficii priuacionem procedant.</p>
                    <p>Nec preterire licitum est, quin ipsarum concubinarum presumptuosa dometur iniquitas cum adulterii reatum committant secundum doctores canonum sponsum ecclesie Dei ad illicitum concubitum subtrahendo.</p>
                    <p>Et idcirco presenti approbante concilio decreuimus et mandamus, ut locorum ordinarii uel eorum officiales concubinas publicas ab ecclesie liminibus expellant et eis septennem penitenciam publice, ut moris est, peragendam iniungant.</p>
                    <p>Si uero per hoc dampnata a peccandi consuetudine uel cohabitacione compesci non poterunt, tunc iuxta canonicas sancciones in arto monasterio uel carcere ad arbitrium ipsius ordinarii recludantur.</p>
                    <p>Item contra abusiones hactenus obseruatas contra sacrorum canonum instituta prohibemus districte, quod nullus prelatus aliene diocesis clericum assumere presumat, nec eciam si in militum uel militarium sit obsequio, sine licencia speciali et litteris testimonialibus ordinarii sui uel sui officialis.</p>
                    <p>Premissa igitur omnia et quodlibet premissorum in tota nostra prouincia uolumus et precipimus inuiolabiliter obseruari.</p>
                    <p>Datum sub nostro sigillo anno, die et loco quibus supra.</p>
                </div>
                <div>
                    <head>Footnotes</head>
                    <p>[1] Terc[i]o in ed.</p>
                    <p>[2] temp[or]ibus in ed.</p>
                    <p>[3] parentheses from &quot;Et canon...indubitanter habere&quot;</p>
                </div>
            </div>
        </body>
    </text>
</root>
