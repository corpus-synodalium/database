<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Trier</title>
                <recordID>2163</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1338-04-08</origDate>
                <dateNotes/>
                <origPlace>Trier</origPlace>
                <diocese>Trier</diocese>
                <province>Trier</province>
                <country>Germany</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 2163</p>
                <p>Year: 1338</p>
                <p>Month: 4</p>
                <p>Day: 8</p>
                <p>Circa: None</p>
                <p>DatingNotes: None</p>
                <p>Place: Trier</p>
                <p>Diocese: Trier</p>
                <p>Province: Trier</p>
                <p>CountryModern: Germany</p>
                <p>Latitude: 49.7596</p>
                <p>Longitude: 6.6439</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: Baldwin of Luxembourg</p>
                <p>IssuingAuthorityAlt: None</p>
                <p>RegnalStart: 1307</p>
                <p>RegnalEnd: 1354</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Blattau, Statuta synodalia, I, 166-168</p>
                <p>EditionOther: None</p>
                <p>SourceNotes: https://books.google.com/books?id=dow-AAAAcAAJ</p>
                <p>TranscriptionNotes: None</p>
                <p>BaseText: ['GoogleBooks', 'WebDownload']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: concerning feast days</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>Balduinus Dei gracia Archiepiscopus Treuirensis etc.</p>
                    <p>Uniuersis et singulis per suas ciuitatem et diocesim Treuirensem consistentibus salutem in omnium saluatore Iesu Christo.</p>
                    <p>Dignissimum arbitrantes et iustum, ut etsi Creatori omnium Deo, qui omnipotenti sua uirtute nos, eius seruos indignos, formare ad suam imaginem est dignatus, cuiusque erga nos fuit et est munificencia copiosa, cunctorum temporum curriculis laudes et ueneraciones debite per creaturas referri debeant et impendi: ei tamen speciales in certis, per anni circulum, diebus, per sacrosanctam Ecclesiam, non absque misticis racionibus deuocionis, et per orthodoxe fidei professores acceptis et inconcusse seruatis, eiusdem creatoris laudes preconiis et uotiuis diuinarum ueneracionum celebracionibus, ac festiuis solemnitatibus propensius insistendo, et a cunctis huius mundi illecebris et seculi pompis omnino uacando, specialium exhibiciones honorum, et exquisitarum ueneracionum grates et laudes altisone intimius persoluuntur.</p>
                    <p>Ne quis igitur racione ignorantie sacrorum dierum huiusmodi, quorum tamen dierum ignorancia crassa foret et supina, [1] a celebracione et obseruancia ipsorum dierum festiuorum huiusmodi se quomodolibet ualeat excusare, et ut ab omnibus per ciuitatem et diocesim nostras predictas celebriter et uniformiter obseruentur, eosdem dies festiuos et solemnes hac scripti serie, sano et maturo prehabito nostrorum Prelatorum consilio, duximus exprimendos.</p>
                    <p>Pronunciantes itaque festiuitates, que ob Dei reuerenciam specialiter statute noscuntur, uidelicet: Natiuitatis Domini; Circumcisionis eiusdem; Epiphanie; Resurreccionis, cum tribus diebus sequentibus; Ascensionis, diei solius; Pentecostes cum duobus diebus sequentibus; preciosissimi Corporis Christi; Natiuitatis, Annunciacionis, Purificacionis, et Assumpcionis Uirginis Gloriosissime Beate Marie; Dedicacionis S. Michelis; Natiuitatis S. Ioannis Baptiste; beatorum Petri et Pauli, Ioannis Euangeliste, S. Stephani, S. Iacobi, Andree, Matthei, Philippi et Iacobi, Bartholomei, Simonis et Iude, Thome, et Matthie Apostolorum; nec non Inuencionis S. Crucis; S. Laurentii Martyris, atque SS. Innocentium; S. Martini Episcopi, qui par censetur Apostolis; S. Marie Magdalene; S. Catharine Uirginis et Martyris; solemnitatem quoque Omnium Sanctorum; et in diebus festiuis huiusmodi iam enumeratis, et quolibet eorum firmiter precipiendo decernimus: fore cum summa celebritate per uniuersos et singulos utriusque sexus, in pretaxatis nostris ciuitate et diocesi uenerandos, et in ipsis diebus ab omni opere illicito ac seruili, prout sancta mater statuit Ecclesia, esse cum debita Deo reuerencia abstinendum et diuino officio in Deo dedicatis Ecclesiis, ad quas specialiter illis diebus conuenire debebunt, oracionibus, contemplacionibus et spiritualibus et misericordie operibus esse deuote uacandum; qui quidem dies omnes et singuli per quemlibet parochialem Presbyterum aut eius uices gerentem celebrentur, [2] nisi instans necessitas, que legem non habet, suaderet aliquid faciendum; hac insuper adhibita cautela, ut maiores anni solemnitates, precipuis honoribus et summis festiuacionibus uenerande, in ambone cuiuslibet ecclesie fidelium populo publice insinuentur.</p>
                    <p>Idipsum eciam in diebus Dedicacionis et Patroni principalis matricis uel filialis ecclesie per parochianos et subditos eiusdem parochialis uel filialis ecclesie, quoad ueneracionem et ab illicitis et seruilibus operibus uacacionem, festiue decernimus obseruandum.</p>
                    <p>Ceteros autem dies, sub ueneracione et celebritate debitis, in diuino officio, oracionibus et misericordie operibus uolumus et statuimus peragi, inhibentes districte uniuersis et singulis nobis subiectis Presbyteris, ne quis eorundem in huiusmodi diebus a laboribus cessandum precipiat quouis modo.</p>
                    <p>Unde si quis in diebus festorum huiusmodi agriculture, aut uinearum putacioni, aut fossure, arti uel operi mechanico, aut pro se uel aliis uictum querendo licite intendere uoluerit, hoc declaramus licere eisdem, nec ob hoc sunt per quempiam corripiendi: deuocionem tamen quorumcumque, eciam in pretactis festis ab omni simili opere uacare uolentium ob Diuini Nominis gloriam, nullatenus improbamus.</p>
                    <p>Datum Treuiris, anno Domini MCCCXXXVIII. die VIII. Aprilis.</p>
                </div>
                <div>
                    <head>Footnotes</head>
                    <p>[1] huiusmodi...supina in parentheses in ed.</p>
                    <p>[2] qui quidem...celebrentur in parentheses in ed.</p>
                </div>
            </div>
        </body>
    </text>
</root>
