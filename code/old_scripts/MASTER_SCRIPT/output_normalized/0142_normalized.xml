<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Autun</title>
                <recordID>0142</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1301-11-10</origDate>
                <dateNotes/>
                <origPlace>Autun</origPlace>
                <diocese>Autun</diocese>
                <province>Lyons</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 142</p>
                <p>Year: 1301</p>
                <p>Month: 11</p>
                <p>Day: 10</p>
                <p>Circa: None</p>
                <p>DatingNotes: None</p>
                <p>Place: Autun</p>
                <p>Diocese: Autun</p>
                <p>Province: Lyons</p>
                <p>CountryModern: France</p>
                <p>Latitude: 46.951667</p>
                <p>Longitude: 4.299444</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Barthelemy</p>
                <p>IssuingAuthorityAlt: None</p>
                <p>RegnalStart: 1298</p>
                <p>RegnalEnd: 1308</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Martene, Thes, IV, coll. 491-93</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>Item addiciones facte per dominum Bartholomeum Eduensem episcopum in synodo hiemali, que fuit anno Domini M. CCCI.</p>
                    <p>CUm per felicis recordacionis Alexandrum papam III. salubriter editum fuerit et statutum, ut nullus in regimine ecclesie parochialis suscipiatur, nisi uigesimum quintum annum etatis sue attigerit, ac moribus et sciencia commendandus existat, et qui ad regimen assumtus huiusmodi fuerit, si monitus in fixo et prefixo a canonibus tempore non fuerit in presbyterum ordinatus, a regiminis eiusmodi amoueatur officio, et alii conferatur: idcirco nos ipsius uestigiis inherentes, in generali monemus quoscumque clericos, seu ecclesiasticas personas nobis subditas, et in nostra diocesi beneficium ecclesiasticum obtinentes, ut ipsi infra annum a tempore constitucionis et monicionis huiusmodi numerandum, se faciant ad ordines quos onus suum requirit promoueri: alioquin a beneficiis suis predictis iuxta tenorem constitucionis extunc amouebimus, et aliis conferemus.</p>
                    <p>Hanc uero nostram constitucionem contra illos locum habere uolumus, qui huiusmodi beneficia, quorum onus suscepcionem ordinum requiret ante Lugdunense concilium sunt adepti.</p>
                </div>
                <div>
                    <head>Capitulum 2</head>
                    <p>Contra clericos qui non deferunt tonsuram clericalem et habitum clericalem.</p>
                    <p>Cum clerici qui gaudere uolunt priuilegio clericali, debeant clericaliter uiuere, et ad minus deferre habitum et tonsuram clericalem, ut per hoc a laicis discriminentur; presenti constitucione monemus omnes et singulos nostre diocesis, non habentes uestes clericales, ac per curatos locorum moneantur, et specialiter moneri mandamus, ut ipsi qui eas abiecerint, infra duos menses a tempore huius nostre monicionis et constitucionis promulgate, resumant tonsuram et habitum clericalem, eas ulterius nullatenus dimissuri: alioquin extunc uolumus interdicto ecclesiastico subiacere, nihilominus si eorum proteruitas hoc requirat, ad alias penas processuri.</p>
                    <p>Hanc uero constitucionem extendi uolumus ad clericos uxoratos, qui cum unicis et uirginibus contraxerunt, si gaudere uolunt priuilegio clericali.</p>
                </div>
                <div>
                    <head>Capitulum 3</head>
                    <p>Prohibemus sub pena excommunicacionis et monemus in generali omnes clericos in sacris ordinibus constitutos, presertim beneficiatos, et beneficium ecclesiasticum obtinentes, ne seculares negociaciones pro cupiditate alicuius lucri temporaliter audeant exercere.</p>
                    <p>Quod si contrarium fecerint, penas alias poterunt formidare.</p>
                </div>
                <div>
                    <head>Capitulum 4</head>
                    <p>Quod festa SS. apostolorum et euangelistarum et quatuor doctorum duplici officio celebrentur.</p>
                    <p>Prouida deliberacione dominus Bonifacius papa VIII. statuit ac decreuit festa gloriosa XII. apostolorum, qui uiuentes in carne sanctam matrem ecclesiam suo glorioso sanguine plantauerunt, et IV. euangelistarum, per quorum ministerium sacro-sancta euangelia illuxerunt, nec non IV. confessorum, Gregorii uidelicet, Augustini, Ambrosii, ac Geronimi, quos egregios uirtute ipsius ecclesie patres constat fuisse, prout eorum salutaria documenta manifeste declarant, per diuersas orbis ecclesias sub officio duplici perpetuis futuris temporibus annis singulis solemniter celebrari, ut sicut eos commendat ingencior excellencia meritorum, sic et alma mater ecclesia studiosius honorare et laudabilioribus preconiis efferre non desistat.</p>
                    <p>Nos autem constitucionem dicti domini Bonifacii patris nostri per omnia commendabilem sequentes, uobis precipimus et mandamus, ac in generali monemus, ut festiuitates predictas eorumdem apostolorum, euangelistarum et confessorum iuxta tenorem predicte constitucionis anno singulo uel annis singulis in ecclesiis nostris sub officio duplici perpetuo celebretis.</p>
                </div>
                <div>
                    <head>Capitulum 5</head>
                    <p>Sepe nonnulli litteras impetratas a curia nostra Eduensi uel a curiis archidiaconorum nobis subditorum, pro citandis personis aliquibus ad eorum instanciam quandoque [1] fraudulenter, nec eas executoribus quibus diriguntur curam, nisi parum ante terminum ad comparendum coram iudice in eisdem litteris assignatum, presentare execucioni debite demandandas, ne sit citato querendi aduocatum et componendi facultas.</p>
                    <p>Nos super hoc opportuno remedio prouidere uolentes, precipimus litteras huiusmodi citatorias competenti tempore presentari, statuentes ut si medietas temporis in citacione comprehensi, scilicet a die citacionis usque ad diem comparicionis elapsa fuerit antequam citacio ei cui dirigitur, non teneatur exsecutoriam [2] exsecucioni tradere; sed eo ipso effectus citacionis sit suspensus, et ipsum edictum citatorium circumductum canonice impeditum.</p>
                </div>
                <div>
                    <head>Capitulum 6</head>
                    <p>Item, precipimus, quod si quis a nostra diocesi uel archidiaconorum predictorum curiis excommunicacionis uel interdicti sentenciam quamuis legitimo defectu contra citatum ad sui instanciam et non comparentem impetrauerit, teneatur litteram excommunicacionis uel interdicti huiusmodi infra XV. dies a tempore impetracionis ei cui dirigitur presentare: alioquin exsecutor ad faciendum mandatum comprehensum in littera minime teneatur: sed extunc excommunicacionis uel interdicti sit effectus totaliter annullatus, nec post exsecucionem aggrauacio, donec persona sic ligata in ecclesia saltem per unum diem dominicum interdicta uel excommunicata publice nuncietur, alias impetrans nostro arbitrio puniatur.</p>
                </div>
                <div>
                    <head>Capitulum 7</head>
                    <p>Item, prohibemus eciam, ne aliqui in locis priuatis absque licencia prelati uel curati loci illius presumat diuina celebrare, et ne aliqui sacerdotes ueniant ad festa seu beneficia mortuorum non inuitati.</p>
                </div>
                <div>
                    <head>Capitulum 8</head>
                    <p>Item, ne confratrie fiant, nisi in locis ubi consueuerunt suas confratrias exercere sub pena [3] decem librarum domino episcopo applicanda.</p>
                    <p>Et ne aliqui portent arma uoluntarie.</p>
                    <p>Quod si contra fecerint, excommunicati nuntientur.</p>
                </div>
                <div>
                    <head>Footnotes</head>
                    <p>[1] Gap marked with &quot;. . . .&quot;.</p>
                    <p>[2] Printed with end of line hiphen as &quot;exse-secutoriam&quot;.</p>
                    <p>[3] Ed &quot;pena&quot;?</p>
                </div>
            </div>
        </body>
    </text>
</root>
