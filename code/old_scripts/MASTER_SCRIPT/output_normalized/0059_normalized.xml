<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Cambrai</title>
                <recordID>0059</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1286-10-01</origDate>
                <dateNotes/>
                <origPlace>Cambrai</origPlace>
                <diocese>Cambrai</diocese>
                <province>Reims</province>
                <country>Belgium</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 59</p>
                <p>Year: 1286</p>
                <p>Month: 10</p>
                <p>Day: 1</p>
                <p>Circa: None</p>
                <p>DatingNotes: None</p>
                <p>Place: Cambrai</p>
                <p>Diocese: Cambrai</p>
                <p>Province: Reims</p>
                <p>CountryModern: Belgium</p>
                <p>Latitude: 50.175579</p>
                <p>Longitude: 3.2345</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Avril, Statuts, IV, 111-14</p>
                <p>EditionOther: Boeren, Anciens statuts, III, 410-413</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: Yes</p>
                <p>Transcription: Reviewed </p>
                <p>GeneralNotes: Additiones</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Addiciones facte anno Domini MoCoLXXXo sexto.</p>
                </div>
                <div>
                    <head>Capitulum 1</head>
                    <p>Instituta seu precepta synodalia cum addicionibus, declaracionibus, roboracionibus et penis in eisdem adiectis considerantes pro instruccione subditorum, reformacione morum, correccionibus [1] excessuum, ut per ea cultus augeatur diuinus, uiolentorum occurratur conantibus, et libertas ecclesiastica defendatur, piis et sanctis clare memorie reuerendorum patrum quondam episcoporum Cameracensium predecessorum nostrorum studio et laboribus edita, et in sacris synod is successiue suis temporibus promulgata, ea omnia et singula cum addicionibus et declaracionibus eorum sub penis in eisdem contentis et expressis districte mandamus et precipimus obseruari, adimpleri totaliter et teneri.</p>
                    <p>Nos eciam in transgressores uel uiolatores, seu negligentes, nolentes aut contradicentes ea tenere obseruari, exequi et adimplere, ultra penas in eis contentas, ad grauiora cum in nobis innotuerit, procedemus.</p>
                </div>
                <div>
                    <head>Capitulum 2</head>
                    <p>Si in obseruacione seu execucione statutorum huiusmodi aliqui de subditis nostris capellanis perpetuis aut ecclesiarum rectoribus per insolenciam dominorum temporalium aut laicorum oppressiones, minas, uiolencias, aut grauamen substineant, propter que iusto metu absque periculo corporum in locis non audeant perpetue remanere, uolumus quod apud Cameracum ueniant ut premissis uiolentiis et iusto metu durantibus eis si eorum parte quoad hoc nulla fraus intercesserit, de uite prouidebitur necessariis competenter.</p>
                </div>
                <div>
                    <head>Capitulum 3</head>
                    <p>Preterea cum plures tam religiose quam alie persone nostre iurisdiccioni subdite in diuersis locis diuersas pecunarium summas seu diuersos redditus, aut bona, ex testamentis fidelium ad opus capellaniarum seu beneficiorum perpetuorum legatos, datos et collatos sibi retinere presumant, et presumpserint emolumentum exinde ueniens sub hoc colore damnabili suis usibus applicando, uidelicet quod a capellanis conductitiis aut aliis missas faciant a suis subditis uel commonachis pro modica pecunie quantitate uel precario celebrari, statuimus et sub intimacione excommunicacionis districte precipimus et mandamus quod rectores ecclesiarum in locis suis de talibus diligenter inuestigent, et detentores bonorum huiusmodi et talia facientes suis decanis christianitatum nominent, detegant et reuelent; decani uero competentibus monicionibus premissis eos excommunicacionis sentencia, si necesse fuerit, compellant ad restitucionem seu deliberacionem dictorum bonorum, et ad hoc quod conuertantur et applicentur secundum uoluntatem, ordinacionem, placitum testatoris.</p>
                    <p>Quod si sic eos ad hoc cohercere non possint, id nobis, archidiacono loci uel officiali nostro nuntient ut congruum super hiis remedium apponamus.</p>
                </div>
                <div>
                    <head>Capitulum 4</head>
                    <p>Item in statuto ubi dicitur, declaratur seu additur quod similes prohibiciones seu eedem que fient a laicis contra laicos sub penis pecuniariis pro excessibus euitandis, fiunt eciam per statutum synodale clericis cum adieccione duorum solidorum prout in statuto super hoc confecto continetur, addimus quod decani christianitatum clericos contra prohibicionem huiusmodi publice deliquentes, facientes uel uenientes, competentibus monicionibus premissis, si necesse sit, per excommunicacionis sentenciam ad solucionem dictarum penarum cum dictorum duorum solidorum adieccione compellant.</p>
                    <p>Quod si spreta excommunicacione in sua rebellione perstiterint contumaces, id nobis, archidiacono loci uel officiali nostro nuntient ut compellantur.</p>
                    <p>Quod si forsan eorum aliqui hoc appellare presumpserint, id per decanos significetur Cameraci qui lites seu causas appellacionum huiusmodi, ne sua sibi prosit in hac parte temeritas, uerisimiliter prosequantur.</p>
                </div>
                <div>
                    <head>Capitulum 5</head>
                    <p>De mandatis papalibus.</p>
                    <p>Preterea cum plures utentes litteris papalibus eis plurimum abutantur in diocesi Cameracensi, subditos nostros nunc ad loca remotissima et ignota coram ignotis iudicibus sub alienis seu fictis nominibus et alias exquisitis fraudibus citari faciunt et uexari expensis et laboribus, extorquendo et [2] causa pecunie multipliciter molestare , sub pena suspensionis et excommunicacionis districte precipimus et mandamus et specialiter inhibemus, ne quis subditorum nostrorum ad instanciam cuiuscumque aliquod mandatum auctoritate apostolica exequi presumat, nisi prius uiso authentico coram probis.</p>
                    <p>Quod si ex inspeccione eiusdem uel alias uerisimilem uel probalilem falsitatis suspicionem conceperit, inhibemus sub pena predicta ne mandatum nobis uel officiali nostro inconsultis aliquatenus exequatur.</p>
                </div>
                <div>
                    <head>Capitulum 6</head>
                    <p>Insuper cum tam in ecclesiis cathedralibus quam collegiatis canonicis earumdem pro lucrandis prebendarum suarum fructibus certus suarum residenciarum terminus sit prefixus quo personaliter in dictis ecclesiis, si predictos fructus percipere uoluerint, residere tenentur, ut quorumdam presbyterorum parochialium et capellanorum qui continue debitores residentie, non ampliori sed minori libertate gaudent et gaudere debent, quoad hoc immoderatis discursibus obuiandum, statuimus, districte precipimus et iniungimus ut omnes capellani predicti et ecclesiarum rectores in suis beneficiis personal iter continue resideant, et spacio duorum mensium tam pro diebus continuis quam interpolatis numerando, pro absencia a suis capellaniis et ecclesiis eis duntaxat indulto, ultra dictum spatium seu terminum loca sua non exeant, nisi de superiorum suorum licencia speciali.</p>
                    <p>Qui contra [3] preceptum nostrum predictum fecerint, in transgressionis eiusdem penam anno quolibet quo contrauenerint, foranei reputentur.</p>
                </div>
                <div>
                    <head>Capitulum 7</head>
                    <p>De decimis lanarum.</p>
                    <p>Item cum de consuetudine Cameracensis diocesis hactenus tenta et obseruata, decime lanarum seu uellerum, arietum et ouium presbyteris parochialibus in quorum parochiis arietes et oues hiemali tempore usque ad uigiliam Purificacionis et in ipsa moram fecerint, solui debeant et hactenus sint persolute, ad obuiandum quorumdam fraudibus et malitiis in hac parte quandoque dolosa cupiditate repertis, sub pena suspensionis et excommunicacionis districte precipimus et iubemus dictam consuetudinem absque omni fraude firmiter et fideliter obseruari.</p>
                    <p>Eos autem quos per fraudem quocumque colore quesito uel querendo, contrauenire uel facere in damnum alterius reperimus, ad restitucionem lucri quod ex huiusmodi fraude perceperint, necnon damnorum predictorum et ad prestandum super hoc emendam proculdubio compellemus.</p>
                </div>
                <div>
                    <head>Capitulum 8</head>
                    <p>Insuper omnes gracias et litteras generales non perpetuas alias quam a nobis auctoritate pontificali in diocesi Cameracensi datas et concessas in his scriptis reuocamus.</p>
                </div>
                <div>
                    <head>Footnotes</head>
                    <p>[1] footnote excessionibus add. ms.</p>
                    <p>[2] remoued &lt;&gt; around et, footnote om. ms.</p>
                    <p>[3] remoued &lt;&gt; around contra, footnote om. ms.</p>
                </div>
            </div>
        </body>
    </text>
</root>
