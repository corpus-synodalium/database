(1) [1] Ferdinandus, miseratione diuina Carthaginensis episcopus, ad perpetuam rei memoriam. 
Venerabilibus fratribus nostris decano [2] et capitulo, ac dilectis filiis uniuersis et singulis archipresbyteris, officialibus, uicariis, rectoribus curatis et non curatis, capellanis et clericis nostre Carthaginensis dioecesis [2a], nobiscum in sancta synodo apud ciuitatem Murcie eiusdem dioecesis congregatis die date presentium, poscentibus, supplicantibus et exigentibus ut constitutiones diuersas, que, contra occupantes, arrestantes, uastantes, inuadentes, destruentes, ledentes quoquomodo, capientes et occupantes bona ecclesiarum seu clericorum, ac iura immunitatis ecclesiarum et clericorum quomodolibet infringentes, emanarunt a bone memorie dominis Guillermo, episcopo Sabinensi, sancte Romane ecclesie cardinali et legato in hiis partibus, et a [3] Johanne et [4] Guillermo, episcopis Carthaginensibus, predecessoribus nostris, declararemus ac summatim poneremus, ne eos oporteret multas querere cum sub una possent reperire, maxime cum ex earum uerbis aliqua ambiguitas circa non multos generaretur. 
Nos uolentes hiis iustis desideriis condescendere, cum ipsius sancte synodi consilio pariter et assenssu communi, constitutionem prefatam domini cardinalis et legati, supra quam alie fundantur et ad quam referuntur, duximus declarandam, ipsam ad contextum uerbis latinis, prout ab ipso edita est, ponentes, ac pro simplicibus in uulgari uertentes, prout sequitur [5] [6]: 
Quia celestis illa Hierusalem, mater nostra, libera est libertate, quam contulit ei Christus, iustum et dignum dignoscitur quod que ipsius sunt [7] libertate gaudeant uniuersa. 
Set pro dolor!, draco ille antiquus, serpens validus, Christi Sponse inimicus, a timore Dei corda mundanorum hominum sic auertit et contra libertatem ecclesiasticam sic promouit, ut et personas ipsius ledere ac capere, decimas et alia bona eius rapere, et uastare illius loca, et interdum, pro pudor!, ecclesias ipsas ac monasteria inuadere, destruere et cremare, et iura Ecclesie uiolare diuersimode ausu sacrilego non uerentur. 
Nos igitur premissa tam grauia, tam horrenda, tamque sacris canonibus inimica, de medio tollere cupientes, sacro approbante concilio, duximus statuendum quod quicumque, cuiuscumque status, religionis aut conditionis exsistant, predicta uel aliquod predictorum commiserint seu committentibus prebuerint consilium uel auxilium uel fauorem, preter alias penas in iure positas contra tales, uiuentes quidem ab ingressu arceantur ecclesie, morientes uero, quousque plene satisfactum fuerit damna passis, careant sepultura. 
Volumus insuper, quod nisi facta satisfactione predicta nullus possit ipsos absoluere ab hiis penis. 
Verum quia plerosque humanus pudor a peccando cohibet, quos ab hoc non retrahit timor Dei, statuimus quod in ciuitatibus seu locis aliis quibuscumque, in quibus principales malefactores
prefati fuerint seu persone predicte ecclesiastice, aut ante dicta bona ex certa scientia recepta et detenta exstiterint, quamdiu dicti malefactores aut bona Ecclesie premissa in ipsis fuerint, cessetur inibi totaliter a diuinis. 
Mandamus nihilominus prelatis omnibus quod ipsi in suis ecclesiis cathedralibus et parochialibus suarum dioecesium hanc constitutionem faciant frequenter publicari [8].
[9] [10] Por quanto aquella celestial Hierusalem, nuestra madre es libre [11] por franqueza que le dio Jesuchristo, justo e digno es que todas las cosas que de aquella son gozen de libertad e franqueza. 
Mas, de doler es que aquel dragon, antigua serpiente, enemigo fuerte de la Esposa de Jesuchristo, asi arredro los corazones de los omes mundanales del temor de Dios e los movio contra la libertad eclesiastica, que non han miedo nin verguenca de enpeescer a las personas de aquella e prenderlas, e tomar e robar los diezmos e los otros bienes della, e destroyr los lugares de aquella, e a las vegadas, que verguenca es!, las mismas yglesias e monesterios entrar, destroyr e quemar, e los derechos de la Yglesia en diversas maneras quebrantar con osadia sacrilega. 
Onde nos, estas dichas cosas tan graves e tan espantosas e tan enemigas a los santos canones
cobdiciando tirar de en medio, aprobante el santo concilio, establescemos que todos, de qualquier estado o religion o condicion que sean, que las dichas cosas o alguna dellas fizieren o dieren scientemente consejo, ayuda o favor a los que las fizieren, sin las otras penas en el derecho contra los tales puestas, mientra bivieren seales devedada la entrada de la yglesia e desque murieren, fasta que plenariamente sea fecha satisfacion a los injuriados, sean privados de sepultura. 
Queremos, sobre todo esto, que si non es fecha la satisfacion, ninguno non los pueda absolver
de estas penas. 
E por quanto la verguenca humanal arriedra a muchos del pecado, los quales el temor de Dios non arriedra, establescemos que en el pueblo e otros qualesquier lugares en que los sobredichos principales malfechores fueren presentes [12], o las personas sobredichas de la Yglesia estudieren [13] presas, o los dichos bienes de cierta sciencia tomados e detenidos estudieren, mientre que [14] los dichos malfechores, personas o bienes de la Yglesia sobredichos en aquellos lugares fueren, cesse en ellos del todo el divinal oficio. 
E mandamos a todos los perlados que en sus yglesias catredales e parrochiales de sus obispados esta costitucion fagan muchas vezes publicar [15]. 
(2) Costitucion del obispo don Ferrando [16]. 
Vnde nos Femandus, approbante hac sancta synodo, predictam constitutionem apostolica auctoritate precipimus inuiolabiter in tota nostra diecesi obseruari, cum intelligentia et additione que sequitur, uidelicet quod quicumque, cuiuscumque status, conditionis, religionis exsistat, qui scienter, ausu temerario, cum uiolentia personas ecclesiasticas, uidelicet in sacris constitutas uel perpetuo beneficiatos ceperit seu captos detinuerit, bona clericorum seu Ecclesie quomodocumque rapuerit, ceperit, sequestrauerit, arrestauerit contra clericorum ipsorum uoluntatem, uel aliquod horum fieri mandauerit, uel [17] ecclesias, monasteria ac ecclesiasticorum loca uastauerit, cremauerit, destruxerit, inuaserit, seu capienti, detinenti, rapienti, sequestranti, uastanti, cremanti, destruenti, inuadenti dederit scienter consilium, auxilium uel fauorem, ipso facto sint excommunicati et statim denuntientur, nec ab eorum denuntiatione cessetur donec plene satisfecerint iniuriam passis. 
Careant etiam morientes ecclesiastica sepultura, donec plene satisfecerint, ut prefertur. 
In locis uero illis, in quibus predicta uel aliqua predictorum enormia commissa fuerint, ipso facto cessetur perpetuo a diuinis, tamdiu donec plenarie fuerit satisfactum iniuriam passis. 
In locis etiam illis, in quibus principales supra dictorum criminum uel alterius ipsorum perpetratores fuerint, aut predicte persone ecclesiastice, ut premittitur, capte et detente, seu bona clericorum uel Ecclesie rapta, sequestrata, arrestata seu detenta fuerint, cessetur ipso facto a diuinis, quamdiu premissa uel aliquod premissorum in ipsis fuerint seu steterint, et non amplius, nam ipsis personis exeuntibus inde seu expulsis uel egressis, et bonis sic captis alibi transportatis et eductis, libere diuina officia ibi celebrentur. 
Aliis constitutionibus predecessorum nostrorum et nostris circa hoc uel aliquod huiusmodi editis in suo robore permanentibus, que hanc quoquomodo non [18] infringunt. 
Et hanc declaramus ac [19] pronuntiamus fuisse intentionem predictorum dominorum in constitutionibus suis circa hoc editis. 
Et ubi ita non uideretur, uolumus, precipimus et mandamus apostolica auctoritate nobis in hac parte concessa et nostra ita per omnia obseruari, ferentes in hiis scriptis sententiam excommunicationis ex nunc prout ex tunc et ex tunc [20] prout ex nunc in personis, inhibentes celebrationem diuinorum totaliter in locis que talia commisserint et in quibus talia acciderint, auctoritate predicta.
Ne nunc de huiusmodi apost.lica potestate apud aliquos dubitaretur, bullam domini nostri pape, cuius auctoritate hec facimus, presentibus duximus inserendam.
Datis et actis Murcie, in ecclesia Maiori Sancte Marie, in nostra sancta synodo, nono kalendas maii, anno Domini m.ccc. nonagesimo quinto. 
Hanc autem constitutionem uolumus omni anno saltem semel in qualibet ecclesia populo publicari.
Presentibus discretis uiris dominis Petro de Podio Marino, decano, et Alfonso Femandi, canonico Carthaginensi, et Alfonso Femandi, arhipresbytero de Xorquera, qui tunc fuerunt testes presentes.
[21] Clemens episcopus, seruus seniorum Dei, uenerabili fratri Femando, episcopo Carthaginensi, salutem et apostolicam benedictionem. 
Ad ea libenter intendimus ac fauorem sane beniuolenter impertimur per que status ecclesiarum et personarum ecclesiasticarum salubriter dirigatur.
Sane petitio pro parte tua nobis exhibita continebat quod nonnulla in synodis episcopalibus Carthaginensibus olim edita, ac quedam ecclesie Carthaginensis statuta, necnon alique consuetudines, que in eadem ecclesia obseruantur, ac nonnulla officia in dicta ecclesia correctione et reformatione indigere noscantur, quodque nonnulle persone eiusdem ecclesie
ac ciuitatis et dioecesis Cathaginensis, pro eo quod dicta statuta aut consuetudines non seruauerint, reatum periurii et excommunionis sententiam incurrerunt. 
Nos igitur, cupientes super hiis salubriter prouidere, tuis in hac parte supplicationibus inclinati, fraternitati tue omnes et singulas personas, que huiusmodi excommunionis sententiam aut reatum
periurii, pro eo quod statuta aut consuetudines supra dicta minime seruauerint quomodolibet incurrerunt, que hoc humiliter petierint, ab eisdem sententia et reatu, iniunctis eis pro modo culpe penitentia salutari et aliis que de iure fuerint iniungenda, auctoritate apostolica ac uice nostra [22] absoluendi, necnon, de consilio dilectorum filiorum capituli dicte ecclesie, predicta statuta et consuetudines corrigendi et reformandi et etiam reuocandi, et alia iusta et rationabilia de nouo edendi et ordinandi, ac penas et sententias, etiam spirituales, in illos qui illa que per te in premissis statuta et ordinata fuerint non seruauerint, eadem auctoritate promulgandi, prout pro salubri statu ecclesie et [23] personarum ipsarum expediens fuerit, plenam et liberam concedimus tenore presentium facultatem.
Datis Auinioni, secundo idus maii, pontificatus nostri anno sexto.