Epistola decima.
Johannes Dei gracia, etcetera.
(1) Omnes et singulos, huic synodali, etcetera.
Quere A.
(2) Eadem auctoritate omnes abbates et prepositos.
Quere B.
(3) Precipientes insuper provisoribus decanis et rectoribus ecclesiarum nostre dyocesis supradictis sub intimacione malediccionis eterne, ut in huiusmodi nostra synodo proxime ventura hereticos, falsarios apostolicarum et nostrarum litterarum, usurarios manifestos, in gradibus prohibitis conjugatos et in sentenciis excommunicacionis ultra unius anni circulum contumaciter perdurantes, testamenta et legata que infra annum a tempore mortis legantium et testamenta condentium non sunt executa nec ad voluntatem decedentium terminata, aliaque crimina graviora notoria et manifesta, ne premissorum sanguis de ipsorum manibus requiratur, nobis, si presentes in dicta synodo fuerimus alioquin officiario nostro Traiectensi, in scriptis particulariter et specifice denunciare non dimittant.
(4) Eadem auctoritate citamus omnes et singulos decanos et provisores et ecclesiarum curatos nostre dyocesis pro tempore existentes peremptorie, ut secunda die mensis Octobris proxime venturi compareant coram nobis Traiecti, si ibidem presentes fuerimus alioquin coram officiario nostro, vel saltem mittant de quolibet decanatu vel provisoria duos vel tres procuratores, ad audiendum salubria monita et mandata.
(5) Eadem auctoritate constitutiones canonicas, etcetera.
Quere N.
(6) Item statuimus et ordinamus, quod clerici beneficiati nostre civitatis et dyocesis in ecclesiis collegiatis, in quibus beneficia optinent, a dominica qua cantatur Vidi Dominum usque ad vigilias Pasche [1], exceptis festivitatibus Omnium Sanctorum, Martini, Concepcionis Purificacionis Annunciacionis Marie, natalis Domini cum diebus sequentibus usque ad octavas Epyphanie, Petri ad Cathedram et dominice Palmarum, [2] cum cappis nigris incedere archidyaconis exceptis non dimittant.
(7) Item illum usum, qui jam diu inolevit inter clericos ecclesiarum Traiectensium, [3] puto quod unus alium trudit et retrudit eiciendo unus alium de loco ad locum inhoneste in ecclesiis beatorum Nycholai et Gheertrudis nostre civitatis tempore Rogacionum, [4] penitus reprobamus; ne illum exerceant ulterius prohibentes, districtius precipimus in virtute sancte obedientie fideliter observari.
(8) Preterea cum nonnulli minus ydonei, etcetera.
Quere O.
(9) Inhibemus sub pena excommunicacionis firmiter injungendo omnibus et singulis ecclesiarum curatis nostre dyocesis, ne aliquem questorem temporibus peticionis beati Martini induitis sive in XL sive extra ad questum suum exercendum in ecclesiis eorum admittere presumant quoquo modo.
(10) Eadem auctoritate monemus omnes et singulos debitores, etcetera.
Quere K.
(11) Eadem auctoritate omnes et singulos dolose dicte fabrice, etcetera.
Quere M.
(12) Item in virtute sancte obedientie precipimus et mandamus omnibus.
Quere P.
In quorum testimonium, etcetera.
Datum anno Domini Mo.CCCo.LIIIo., XXo. tercio die Aprilis.