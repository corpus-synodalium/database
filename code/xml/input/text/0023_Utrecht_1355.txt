Epistola sexta decima.
Johannes Dei gracia, etcetera.
(1) Cum nos alias, etcetera.
Quere N.
(2) Eadem auctoritate omnes et singulos abbates.
Quere B.
(3) Preterea omnibus et singulis ecclesiarum curatis civitatis et dyocesis, quatinus constituta canonum et presertim consilii generalis necnon statuta provincialia et predecessorum nostrorum episcoporum Traiectensium et nostra synodalia firmiter observent necnon constituta domini Clementis pape quinti in consilio Viennensi edita, cuius tenor sequitur in hec verba:
Eos, qui proprie temeritatis audacia defunctorum corpora, non sine contemptu clavium ecclesie, in cimiteriis interdicti tempore in casibus non concessis a jure, vel excommunicatos publice, aut nominatim interdictos, vel usurarios manifestos, scienter sepelire presumunt, decernimus ipso facto excommunicacionis sentencie subjacere; a qua nullatenus absolvantur, nisi prius ad arbitrium dyocesani episcopi eis, quibus per premissa fuerit injuria irrogata, satisfactionem exhibuerint competentem; nullo eis circa premissa exempcionis vel quovis alio privilegio, sub quacunque forma verborum concesso, aliqualiter suffragante.
In ecclesiis suis, cum maior multitudo populi affuerit et quantum primum poterit, solemniter publicari procurent.
Datum anno Domini MCCCLVo., secunda die mensis Octobris.