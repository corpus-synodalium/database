In nomine Domini. 
Anno Dominice Incarnationis Millesimo ducentesimo quinquagesimo, die lune quinto mensis Decembris, Indictione nona, in Palatio veteri Archiepiscopatus Mediolanensis, presentibus Dominis Magistro Mona de Pirovano Archipresbitero Mediolanen. et Amizone de Porta Romana Archidiacono Mediolanen et Ugone de Settara Cimiliarca Mediolanen. et [1] ario Mediolanen. omnibus rogatis testibus, cum D. Frater Leo Dei gratia Sancte Mediolanen. Ecclesie [2] Archiepiscopus Sinodum tam de Civitate Mediolani quam [3] congrega [4] in ipsa Sinodo legi fecisset, quas et que precepit de cetero inviolabiliter observari, idem D. Archiepiscopus rogavit me infrascriptum Notarium, ut de predicto [5] constitutio autem talis est. 
Frater Leo de Ordine Minorum divina [6] Mediolanen. Ecclesie Archiepiscopus. 
Universis Abbatibus [7] Prepositis, Archipresbiteris, et [8] Sinodo congregatis, quam per Mediolanum, et ejus Diocesim constitutis, salutem in Domino. 
Cum ex injuncto nobis officio pastorali teneamus nos precipue virtutibus [9] quibus [10] Ecclesie bono [11] exemplum, ut de talentis nobis commissis dignam possimus in die judicii reddere rationem, quedam olim per nostrum Antecessorem edita [12] quasi ab [13] presenti pagina in hac Sinodali conventione duximus innovanda, quam plurima cetera inserentes, que ad profectum virtutis, et defensionem fidei ortodoxe, nec non ecclesiastice libertatis [14] credimus profutura. 
In primis siquidem Christi adjutorio invocato duximus statuendum ut Abbates Priores Prepositi, et alii Prelati et eorum subditi Regulares frenis, sellis, p. . . .libus, calcaribus deauratis, vel argentatis, vel etiam azuratis penitus non utantur, habitu vero, et vestibus congruentibus suis ordinibus, et aliis suis observantiis, et institutionibus regularibus taliter se reforment, ut de cetero scandali materiam, et notam reprehensionis evitent, ut cum ad eos causa visitationis accesserimus, inveniamus quod laude sit dignum. 
Prelatis autem omnibus secularibus et Capellanis curam animarum habentibus precipimus sub debito obeientie, et virtute Spiritus Sancti, ut desuper guarnatias, seu indumenta clausa deferant, et ut preterquam in scholis capas manicatas non portent, nec clamides meneram, vel spateram, vel pelles varias habentes, nec tabareos scissos, seu etiam clausos, nisi cum eos contigerit equitare, quo casu eis concedimus tantum clausos, scissos vero cunctis Clericis beneficiatis penitus denegamus, nisi fuerint tales, qui sint ad Dominorum suorum obsequium deputati: omnibus autem Prelatis quas diximus clamides cum meneris, et spateris, et infulas albas discohopertas, vel etiam sub biretis, nec non bireta cum mazis in publico prohibemus. 
Precipimus etiam districte sicut possumus, ut de cetero pannis viridibus, rubeis manicis, subtellaribus consuticiis, et capiciis inbotonatis, et alia que prohibita sunt in Conscilio general de cetero non utantur, et a tabernis, et ludis alearum, et taxillorum abstineant, nec non omnibus, que in eodem Conscilio prohibentur. 
Monemus etiam primo, secundo, et tertio, et jubemus, ut omnes Clerici coronam, et tonsuram congruentem portent, et alium habitum clericalem, alioquin super excessibus in habitu alio commissis privilegio clericali non gaudeant, et si in alio habitu electi fuerint ad dignitatem, vel beneficium, electio non valeat imo [15] nec alii Judices nobis subjecti in judicio rerum admittantur; quos etiam invitos faciant tonsurari. 
Universis quoque Prelatis precipimus sub debito obedientie, ut nihil de communi ministrari permittant illis Canonicis vel Clericis suis, qui habitu prohibito uti presumpserint ut supra, vel non portaverint habitum clericalem; si autem fuerint Capellani eos ad sua consortia, vel capitula, seu aniversaria [16] defunctorum aliquatenus non admittant, quorum contumaciam, vel potius apostasiam nobis si necesse fuerit studeant intimare. 
Monemus etiam primo, secundo, et tertio omnes illos, qui focarias suas, vel concubinas, et filios generatos ex eis secum detinent, ut infra quindecim dies penitus a se tam ipsas, quam filios suos removeant, nec de cetero cohabitent cum eisdem alioquin illos, qui hoc neglexerint adimplere, excommunicationis vinculo innodamus, et excomunicatos publice nuntiamus. 
Item aprobamus, et precipimus firmiter observanda omnia que continentur in constitutione felicis recordationis SS. PP. nostri Celestini [17] Sancti Marchi Presbiteri Cardinalis Apostolice Sedis in Lombardia Legati tam super duabus dignitatibus, vel person. [18] vel ecclesiis curam animarum habentibus, quam duobus beneficiis in eadem Civitate, vel plebatu minime obtinendis, quam etiam aliis articulis in eadem constitutione contentis. 
Precipimus etiam illud firmiter observari, quod in ipsa constitutione cavetur, ut etiam pars redituum, et proventuum sequestretur, de qua provideatur deservientibus in Divinis, et pauperibus, et hospitibus supervenientibus juxta posse, est qui articulum istum non servaverit, pro ut jam eis per nostras literas dedimus in mandatis eos excomunicatos publice nuntiamus, nisi ex aliqua certa causa remisisse inveniamus hujus dis [19] mandati. 
Statuimus, ut quando Presbiter portat Viaticum ad infirmos, semper illud in habitu, et de cetero ferat et referat manifeste, ac rev [20] super proposito [21] velamine ante pectus; instruens diligenter Parochianos suos, ut ad illud cum viderint cum omni reverentia se inclinent. 
Illum autem qui hujusmodi statuti contemptor extiterit a celebratione Divinorum duximus suspendendum. 
Item statuimus, et precipimus, ut qui habent beneficia curam animarum habentia deserviant, si sunt Presbiteri, per se ipsos, secundum quod eorum cura requirit, et non per conductitios Sacerdotes, et qui non sunt Sacerdotes studeant quam citius poterunt promoveri. 
Item statuimus, et precipimus sub debito obedientie, ut Prelati et Presbiteri Civitatis euntes portent more antiquo capas nigras, vel alias decentes. 
Item ut nullus Clericus prebendarius in ecclesia collegiata intret corum ad Officium scilicet matutinum, primam, missam, vesperas, et in quadragesima ad completorium sine capa nigra, vel cotta. 
Item ut quilibet Clericus beneficiatus ad Ecclesiam suam habitet, et deserviat, et qui alibi habitaverint ad suas Ecclesias redeant infra mensem, ibidem residentiam, et debitum servitium impensuri; ita quod ibi jaceant, et comedant, nec eis in locis aliis de communi aliquid ministrent, alioquin ex tunc excomunicamus; nisi fuerint in scholis, vel alias ex juxta causa et necessaria sint absentes, vel ita fuerint impuberes gartiones, quod potius eos sub disciplina et cura parentum expediat educari. 
A mercaturis autem, et lucris inhonestis, et vetitis omnes debeant abstinere quo [22] vel aliis prohibitis aliquem culpabilem invenerimus eum pena debita puniemus. 
Item precipimus sub debito obedientie, ac virtute Spiritus Sancti universis Prelatis, ut infrascriptum predictarum nostrarum constitutionum accipiant, et de cetero semel in anno capitulis suis eas legi faciant diligenter. 
Ad hec quoniam insidiatores, et persecutores catholice fidei publice jam conantur ecclesiasticam deprimere libertatem, contra juramentum quod prestiterunt de ea servanda ipsi temere venientes, ac inducentes Rectores Civitatis nostre ad violandum hujusmodi juramentum; propter quod vobis, et [23] nostro pervenerunt, ideo eis duximus obviandum. 
In primis D. Jacobum Rubeum presentem Potestatem ac universos Consiliarios Civitatis Mediolan. publice monemus primo, secundo, et tertio, ut futurum Potestatem, seu Rectorem ipsius Civitatis non faciant jurare de aliquo statuto, vel consuetudine observanda, quo vel que sit contra fidem catholicam, seu ecclesiasticam libertatem. 
Item monemus primo, secundo, et tertio tam D. Joannem de Ripa Mantue Civitatis in Potestatem nostre Civitatis electum, quam alios omnes, qui ad ejusdem Civitatis regimen de cetero sunt venturi, [24] ut jurare non debeant de observandis aliquibus statutis, vel consuetudinibus contra ecclesiasticam libertatem editis, vel de cetero promulgandis, et excomunicamus, et anatematizamus omnes illos Potestates qui de cetero statuta aliqua edita contra libertatem eandem juraverint observare, nec non omnes, et singulos qui ad juramentum ipsum prestandum dederint consilium, auxilium, et favorem. 
Item monemus primo, secundo, et tertio singulos homines Civitatis, et districtus Mediolanen. ut si fuerint in concionibus, consciliis tam comunis Medlionen. quam societatum Capitaneorum et Valvassorum, quam Mote, ac Credentie, vel Paraticorum, nullus presumat dare consilium, auxilium, vel favorem super aliquibus faciendis, que redundent in Hereticorum favorem, vel injuriam, et lesionem catholice fidei, et ecclesiastice libertatis; et non solum illos, qui contra hanc nostram constitutionem presumpserint excomunicamus, imo etiam ipsos tamquam suspectos de heretica pravitate notamus, et ex tunc ipsos de consilio, et consensu Fratrum nostrorum feudis omnibus, vel beneficiis, que tam ab ecclesia nostra, vel vasallos nostros ab eadem ecclesia [25] quam aliis ecclesiis, et monasteriis obtinent, nec non jure patronatus, si que in aliquibus habent ecclesiis, omnino privamus. 
Statuimus etiam, ut eorum filii vel nepotes usque ad quartum gradum ad clericatum, vel ecclesiastica beneficia de cetero nullatenus admittantur; et excomunicamus illos Prelatos, et eorum conventus sive capitula, seu alias quoscumque Clericos, qui predictorum filios, vel nepotes usque ad quartum gradum in Clericos tonsurare, vel eos recipere, sive eis conferre beneficia, vel prebendas presumpserint, vel eos elegerint ad aliquas dignitates; cassantes nihilo minus receptiones, et electiones, et collationes, si qui in ipsos [26] sacros canones decretum [27] attentare. 
Qui vero hujusmodi excomunicationem incurrerit ad absolutionem, et communionem Ecclesie nullatenus admittatur, nisi prius ad arbitrium nostrum, et Fratrum nostrorum satisfecerint de damnis, et injuriis, vel offensis. 
Item statuimus, ut de illis qui contra predicta fecerint, licet non possit non esse notorium, tamen fiat per vos, vel illos, quibus hoc officium commisimus diligens inquisitio annuatim, et eorum nomina in publicam scripturam redigantur, ut post [28] quod nobis videbitur public [29]
Item monemus primo, secundo, et tertio illos qui res, et bona, seu jura ecclesiastica invaserint, nec non illos, qui eis in hujusmodi vitium successerunt, ut res illas, et bona, et jura infra duos menses libere, ac quiete dimittant Ecclesiis, et Ecclesiasticis personis, ad quas pertinere noscuntur; alioquin ex tunc hujusmodi presumptores, qui sacrilegi sunt censendi, excomunicationis vinculo innodamus; decernentes, ut posteritates eorum ad ecclesiastica beneficia de cetero nullatenus admittantur, donec sic rapta, vel occupata restituta fuerint cum effectu. 
Item precipimus sub debito obedientie singulis Prelatis et Capellanis Civitatis nostre, ut quolibet anno semel in aliqua die festiva, quando populus plenius convenerit ad Divina, predictas nostras constitutiones factas super defensione ecclesiastice libertatis per se, vel alium in Ecclesia sua legat pariter, et exponat, ad intelligendum Laicis, quod qui non fecerit noverit se digna, et debita pena plectendum. 
Ego Petrus fil. Guillielmi Magistri de Sefto habitator Porte Nove Civitatis Mediol. Notarius jussu istius [30] subscripsi. 
Ego Jacobus de Andella [31] fil. quondam D. Bertrami de Quadrio, qui dicebatur de Andella de Civitate [32] autenticum hujus exemplar vidi, et legi, et sic in eo continebatur prout in isto legitur exemplo preter litteras [33] et jussu D. Aarchidiaconi [34] conscripsi. 
Ego Raynoldus de Civitate [35] Notarius hoc exemplum ex autentico exemplavi. 
