Constitutiones synodi Gebennensi in Christo Patris et domini Petri, divina misericordie episcopi et principis Gebennensis, facte et lecte in ecclesia Beati Petri dicti loci, in facta synodo per ipsum celebrato diebus lune, martis et mercurii post dominicam qua in dicta cantato evangelium ego sum pastor bonus, et cetera, anno Domini Millesimo III XXXV.
In nomine domini, amen.
Quoniam ex statutis synodalibus predecessorum nostrorum quedam, que olim provulgata fuerunt, vertantur in dubium, aliqua vero diversi mode in scriptis redacta repiuntur, nonnulla superflua, etiam aliqua animarum saluti periculosa existere, prout experiencia docuit, dignoscuntur.
Idcirco nos Petrus, provisione divina episcopus Gebennensis, aliqua de ipsis statutis deinceps pro statutis habere volumus et servari.
Et nonnulla ex eis et in eis, prout expedire vidimus et addictis decernimuss.
Et quia aliqua pauta utilia et tanquam necessaria a nobis edicta de capituli nostri consilio et assensu, in unum collegi et in presenti librunculo apponi fecimus.
Ideo proponimus quod ceteris predecessorum nostrarum statutis et preceptis provinciali consilii Viennensis, quibus non intendimus, sicut nec de jure possimus nec debemus, in aliquo derogare, in suo robore totaliter duraturum universis curatis nostris eorumque locatenentibus districte precipiendo, mandamus in virtute sancte Dei obediencie, quatenus statuta huiusmodi infra festum beati Michaelis proximum venturum penas se in scriptis omnino habeant, ipsas que constituciones prefati concilii frequenter legant ac diligenter studeant vel adiscant ita ut quod cum super eis consulti firmiter vel interroganti responsum congruum dare possint.
Et easdem etiam dum opus fuerit, ydonee sciant uti.
Illos autem, qui statuta huiusmodi infra festum predictum penes se inscriptis ut premititur non habuerint, in penam decem solidi Gebennensis fabrice ecclesie nostre Gebenne convertendorum volumus ipso facto.
(1) De hostiis per mulieres vel laicos non fiendis.
Cum magne presumpcionis et temeritatis existat hostias, que ad illum finem fiunt, ut ex eis conficiatur summi et magnifici corpus dominici sacramentis per mulieres vel laycos aut eciam per quascumque personas male conversacionis fieri vel tractari.
Easdem hostias deinceps in honestis locis, et extra mulierum vel laycorum frequentia et tumultum a quorumcumque clericorum male vite presentia, per sacerdotes et clericos bone conversacionis et vite tantum modo fieri volumus et mandamus ipsos per quoscumque alios vel factas per sacerdotes emi vel recepi anathemate prohibentes.
(2) De baptismo.
Licet olim a nostris predicessoribus salubriter fuerit institutum.
Ut ad suscipiendum de baptismo infantem ne plures quam tres personne per baptizantem aliquatenus admittatur pro observatione huiusmodi statiti, sacerdotes ur plurium se exhibent negligentes.
Nos ergo eorum periculose negligentie occurrere cupientes hoc edito imperpetuum volumus, prohibemus eosdem ne [1] deinceps plures quam tres personne ad hoc ut presertur admittant.
Volentes et statuentes nichillominus quod quecumque baptizans contrarium faciens in penam quinque solidi Gebennensis opere pontis Rodani et fabrice nostre ecclesie Gebennensis convertendi pro qualibet vice quod contrarium faciet incidat ipso facto.
(3) Anno Domini millesimo trecentesimo quinto precepta synodalia contra predones rerum mobilia ecclesiarum vel personarum ecclesiasticarum.
Olim fuit in provinciali concilio sancte Viennensis ecclesie salubriter inter alia constitutum, quod civitates, castra, loca et ville in quibus predones aut predo vel preda bonorum mobilium ecclesiarum vel personnarum ecclesiasticum aut hominum suorum recepta fuerint vel reducta, dum ibidem fuerit preda vel predo, ecclesiastico subiaceant interdicto.
Verum exacti temporis decet consideracio et facti multiplex evidencia manifestant, tam laycos quam clericos et curatos, quod periculosum fuisse et esse dicte constitucionis et mentis eiusdem temerarios trangressores.
Nos igitur dicte constitucioni vel detrahere intendentes, sicut non possimus nec debemus, quod experiencia de esse probavit, supplentes presenti constitucioni, statuimus et mandamus ut predicta constitutio provincialis concili in suo robore permaneat et consistat.
Addicientes quod si in civitate, castro, loco vel villa preda talis reducta fuerit vel recepta, super hoc curatus loci vel eius vices gerens certificatus absque alio mandato superioris vel requisicione partis curatus interdictum observet.
Si vero curatus vel rector ecclesie certus non fuerit, si qualitercumque hoc sibi invocuerit exacta diligentia se informet ne captare ignorantiam quod ab aliquibus non sine periculo factum esse dicitir videatur.
Et si sua informatio ipsum certum reddat depreda seu que dubium interdictum reddit vel observet, tamen in dubio sit pocius abstinendum quam temere celebrandum.
Quoniam si celebravet in dubio, et postmodum constaret sibi de preda irregularitatis laqueo ligaretur, cuius periculi consideratio non ad presentem constitutionem edendum inducit.
Porro quidem perversitatis filii dicte constitutionis intentes verba servare, circumvenire tamen mentem ipsius temere molientes, predicta restituerit, sed in brevi predam aliam capiunt vel predam extra parrochiam ad tempus transferunt, vel predo exit de parrochia, ut celebretur ibidem, multasque similes fraudes inveniunt, Quibus omnibus non obstantibus statuimus locum esse interdictum ut prius.
Addicientes quod ubi fuerit locus interdictus et eciam, postquam cessaverit interdictum, sacerdos diebus dominicis et festivis hora qua celebrare deberet vel qua contingerit ipsum celebrare quanto plus poterit, in presencia populi, dictos predones, fautores et coadjutores eorum, eciam restituta preda, denuncient excommunicacionis sentencie subiacere, quousque constet eis quod fuerint absoluti nec alicubi admittatur ad divina sic removeantur tanquam excommunicacionis vinculo innodari.
(4) De illis qui predicant non missi.
Cum iuxta preceptum apostoli et canonicas sanctiones nullus predicare debeat nisi missus nec aliter misso canonice ratione predicationis aministrandi sit sumptus.
Statuimus ut in nostra civitate vel dyocesi Gebennensi aliquis ad predicandum nullatenus per curatos ni suis eclesiis admittatur vel sumptus ratione predicatione eiusdem minstretur, nisi fidem faciat de canonica missione.
Per hoc volumus curatis et eorum juri in aliquo derogare nec per hoc intendimus quod ad sumptus talium teneant nisi velint curati.
(5) De illis qui impediant ne fiant citaciones in curia nostra.
Cum secundum legitimas et canonicas sanctiones episcopus in sua civitate et dyocesi habere ordinariam juridictionem noscatur.
Et contra impedientes juridictionem ecclesiasticam hactenus multa manaverint instituta nec adhuc a talibus abstineant.
Hac clara constitutione statuimus addiciendo quod si quis juridictionem nostram predictam impediat vel perturbet presertim prohibendo ne quis aliquem coram nobis vel officiali nostro citari faciat adversarium nisi in casibus que ad ecclesie juridictionem spectare noscantur.
Cum omnibus cause totius dyocesi coram nobis tanquam coram comuni ordinatio de approbata consuetudine valeant ventilari.
Et in omnibus causis sumus in quasi possessione juris cognoscendi nisi excipiatur, quam exceptionem admitti de facili precipimus ubi de jure fuerit admittenda ipsum volumus excomunicationis sententiam incurrere ipso facto.
Et cum sacerdotibus hoc innocuerit nullo mandato alio expectato excomunicatum denuncient usque ad sanctifaccionem et revocationem condignam singulis diebus dominicis et fesetivis.
Quod in virtute sancte Dei obedientie exacta diligentia fieri mandamus, volumus et precipimus inviolabiliter observari alias constitucionibus super hoc edictis cum omnibus in eis contentis in suo robore duraturis.
(6) De sepulturis.
Cum ad ea que frequenter accidunt jura debeant adoptari sepissime audivimus clamoribus frequentibus excitati, quod quidem seculares et eciam religiosi aliquos ad vovendum seu jurandum, vel fide interposita vel aliter, promitendi inducunt, ut apud eorum ecclesias elegant sepulturam, vel jam electam ulterius non mutent, vel alias ad hoc eos movent blandis exortacionibus et persuasionibus, quandoque directe per se et quandoque per alium indirecte, nec non corpora defunctorum, que apud eos referunt sepulturam elegisse, non facta fide de electione predicta et corpore in parrochiali ecclesia non delato seu presentato, quandoque violenter, quandoque proprio ignorante curato seu eius vicesgerente, contra voluntatem curati accipiunt et apportent contra laudabilem consuetudinem civitatis et dyocesis Gebennensis, et contra constitucionem provincialis concilii Viennensis, et contra constituciones sanctissimi patris, Bonefacii, bone memorie Summi Pontificis, in preiudicium et scandala curatorum et pericula animarum, corpora eciam impuberum, quo judicio discrecionis carentes eleccionem sepulture non habent, quibus eciam pater non potest eam eligere, cum in hac dyocesi minime consuetudine competere dignoscatur, ausu temerario contra voluntatem proprii sacerdoti in ecclesiarum parrochialium preiudicium in suis cimisteriis tradant execrabiliter sepulture; pretendentes hoc competere ex privilegis sedis apostolice, de quo fidem non faciunt, prout debent et prout precipiunt canonice sanciones et maxime caventur in provinciali concilio Viennensi; propter quia tales mortale peccatum inobediencie, transgressionis canonum et interminacionis eterne, secundum constitucionem Bonefacii novam incurrunt et quod est periculosius, secundum provinciale consilium, excommunicacionis laqueo se involuerit.
In super ut idem Bonefacius statuit tam ad restitutionem sepultorum corporum si petantur quam eorum que occasione sepulture eisdem obvenerunt quolibet infra decem dies sunt integraliter obligati quem nisi fecerint ecclesie ipse apud quas sepulti fuerint, nec non et eorum cimisteria extunc eo ipso sint et tandui manent ecclesiastico supossita interdicto, donec ab eis facta fuerit restitutio plenaria omni predictorum.
Nos igitur omni subditorum nostrorum saluti providere volentes et animarum periculis obviare volentes additimus supradictis quod omnes curati in quorum locis talia contingere dignoscuntur per se vel per alios fideliter presente clero et populo tenorem et mentem huius constitutionis in suis eclesis subditos diligenter exponent quolibet mense semel et tales talia facientes, denuncient omnibus diebus dominicis et festivis excomunicationis sententie subjacere auctoritate concillii Viennensis.
Ceterumque ut nos experiencia docuit tales presumptiones in multitudine venientes violentias super predictis nephario ausu temerario in scandalum ecclesie et populi comittere dignoscuntur.
Omnibus curatis nostris in virtute sancte Dei obedientie precipiendo mandamus quatenus canonice et sollicite moneatis per tres dies dominicos subsequentes omnes subditos suos deffuncti, parentes, filios, fratres, amicos et alios consanguineos vel amicos quos tangit injuria defuncto facta.
Et qui deffunctum ab injuria defensare tenentur ut in casi predicto contingerit curatum a dicta violentia deffendere teneantur, nec finius a domo extrahi paciantur nisi curato prius de sepulture electione facta fuerit fides quam si fecerint idem defunctus proximi dictum funus prius ad parrochialem eclesiam presentare.
Alioquin denuncietis singulis dominicis et festivis dictos parentes et alios supradictos excomunicatis sententie subjacere, hanc autem predictam constitutionem ex multis constitutionibus et juribus in unam collegi fecimus ad utilitatem subdictorum simplicium.
Et ne pretextu ignorantis que non prodest in talibus in aliquo se valeant excusare.
(7) De excommunicatis.
Propterea quidem abusius temerarius in nostra civitate et dyocesi plus iblito inolevit quod quedam personne ecclesiastice in suis eclesiis excomnicatos publice vel etiam interdictos ad divina officia seu eclesiasticam sepultram admittant se pretextu ignorantie excusantes quod nullatenus est admittendum quia quod publice sit per publicationem in eclesia factam ignorari non potest nec in talis ignorantia admitenda quue acusat potius quam excusat, et talis ignorantia dicitur effectata que pro sciencia reputatur.
Idcirco omnibus prelatis qui tales ad divina vel sacramenta vel [2] ecclesiasticam sepulturam admittunt juxta Domini Bonifacii Pape decretum denunciamus ingrassum eclesie fore penitus interdictum.
Donec de transgressione quod ad arbitrium eius cuius sententiam contempserunt santifecerint competenter que sententia est summo opere formidanda, quia siquis tales ad divina admittens ingesserit se divinis irregularitatis laqueo se involuit.
(8) Contra trahentes sacerdotibus.
Propterea sunt nonnulli qui astucius et acucius sacerdotum vitam discuciunt quam examinent propriam in fratris oculo festucam cernentes trabem in proprio negligentes, divina misteria et sacramenta per dictos sacerdotes ministrata contemptibilia reputentes et sola, que ministrantur per ipsos, pociora et salubriora ausu temerario asserentes.
Huic presumpcioni et erroris obviare volentes, hec et talia, auctoritate ordinaria in virtute obediencie, sub pena interminacionis et dampnacionis eterne, fieri prohibemus; quia, secundum beati Gregorii pape decretum, temerarium est et erroneum censendum, ut divina et ecclesiastica misteria plus ab uno sanctificata fieri posse credantur, cum unus idem quia Spiritus Sanctus in ecclesia per totum orbem terrarum diffusa, incomprehensibiliter ea misteria et oculte et invisibiliter operando, sanctificet et eciam benedicendo benedicat Sanctus enim Spiritus operatur eundem effectum.
Et per quoscumque enim ministros in Dei ecclesia dispensentur, divina suum habent effectum, nec meritis dispensatoris attenuantur, nec eciam ampliantur, quia neque qui plantent, neque qui rigat est aliquid se qui incrementum dat Deus.
Talem enim errorem detestatur omnis scriptura, tam novi quam veteris testamenti et omnis lex tam canonica quam civilis.
(9) De hiis qui capiunt vel interficiunt clericum vel sacerdotem.
Pastoralis cure sollicitudine quam plurimum excitamur occurere periculis subditorum hac curare de salute fidelium animarum presertim earum de quibus in districto examine tenemur reddere racionem.
Pro inde cum in nostra dyocesi Gebennensi quedam penities et abusus nepharius et detestabilis irrepserit ad penes plus solito assuetus, ita quod quodam modo in privilegiorum jus assumitur, videlicet quidem sue salutis immemores sue desperacionis filii canonicis, abbates, priores et curatos nostre civitatis et dyocesis Gebennensis, quod est auditu terribile et nepharium interfirere nec non proprias eorumdem personas capere timore Dei postposito non verentur nec error cui non rescriptitur approbatur a nobis quolibet presenti constitutione irrefragabiliter in nostra civitate et dyocese Gebennense observanda, statuimus quod quicumque persona cuiuscumque condicionis aut status canonicos nostros, nostre eclesie membra, abbates, priores et curatos nostre civitatis et dyocesis occident seu ceperent in personis vel capi seu occidi fecerit vel talia feci mandaverit consenserit seu procuraverit consilium dederit auxilium, vel favorem, vel factum suo nomine ratum habuerit vel facientes scientes receptaverit vel deffensaverit perpetuo dignitatis ministerii officii et cuiuslibet et ecclesiastici beneficii non sit capax et tanquam inhabitabilis ad predicta optinenta in civitate et dyocesi Gebennensi penitus sit repulsus omni spe promotionis sublata preter alias penas a jure edictas vel statutas.
(10) De occupantes bona ecclesiarum vacancium.
Cum iuxta canonicas sanciones et constitutiones concilii Viennensi bona ecclesiarum vacantium temere occupantes eo ipso sententiam excomunionis incurrant nonulli tamen specialiter seculares domini vel officiales de tali pena non curantes predicta facere non verentur.
Nos igitur eorum maliciam cohibere volentes predicte excomunicationis pene addicientes decerminus quod quecumque personna cuiuscumque condicionis existat aliquod de predictis bonis temere vel injuste occupare consilium, auxilium vel favorem occupantibus impendere presumpserit infuturum non solum excomunionis sententie subjaceat ipso facto.
Set etiam rem [3] quidem occupaverit.
Et tantumdem pene nomine restitueret compellantur ubi nullum jus in taliter occupantis ... [4] dignoscitur.
Si vero jus aliquod in predictis habere nec solum possessionem bonorum cogatur reddere, sed suo jure sit ipso facto privatus nec excusari possit, sed dicat ipsum rectorem deffunctum sibi bona predicta auctoritate propria capiendi potestatem aliquem concessisse.
Eisdem etiam penis subjacere decerminus qui bona sacerdotum infirmorum curam animarum gentium temere vel injuste occupare presumpserit.
Et quo de vita eorum verisimiliter desperatur quod presumi volumus in hoc facto casu ei infra triduum ab occupatione predicte tempore numerando dictos sacerdotes non contingerit.
Bonorum autem appellatione specialiter in dictis casibus accepi declaramus universa et singula bona intuitu eclesie acqusita, que dicti sacerdotes mortis mortis sue tempore vel ante per triduum possidebat.
(11) De decimis.
Quoniam naturali primeno, scilicet tempore ante legem precepit dominus decimam prestari ipsius servitori.
Deinde lege moysica, prophetica, evangelica, apostolica et canonica decimas debere parrochialibus eclesiis evidencius est preceptum.
Quas ipse dominus reservavit in signum previlegii singularis, de quorum solucione sequitur habundancia fructuum corporis sanitas terrena et celestia premia promerentur.
Et contra ex retentione vel occupacione earum multiplex delictum incurrit.
Primo crimine lese magestatis incurrit, prerandat et spoliat ecclesiam reus homicidii infinitorum pauperum ante tribunal eterni judicis apparebit.
Cum decime sint tribuat egentium animarum.
Idcirco predecessorum nostrorum vestigiis inherentes hac iurefragabili constitutione statuimus quod decime novales curatis restituantur et reddintur.
Secundum, quod precipiunt canones sanciones.
Alioquin omnes retentores auctoritate presentium decerminus excomunicatis sententie subjacere, quam inviolabiliter usque ad satisfactionem condignam precipimus observari.
Et ab omnibus nostris subditis eo ipso quod sibi constitent absque mandato alio in suis ecclesiis ingenere et spem consibi constiterit de personna publicari singuli diebus dominicis et festivis.
Has autem constitutiones de novo editas et etiam innovatas ab omnibus curatis haberi volumus et precipimus in virtute sancte obedientie infra mensem si canonicam effigere voluerint ulcionem.
(12) De excommunicatis et nominibus eorum scribendis.
Cum contra excommunicatos pertinenciam qui in excomunicatione diutius jacere ne formidant fuit olim in provinciale concilio Viennensi via salabrius et decens tradita per quam exinde excomunicati ab unitatem ecclesie reddire tegerentur.
Ad quos efficacius et facilius ad imperiendi fiat per nos in sancta synodo constitutum.
Quot omnes curati eorum que vicarii nomina parrochianorum suorum excomunicatorum et eorum ad quorum instantiam excomunicationi essent inscriptis redigerit.
Et donec absoluti essent redata servarent ipsos que excomunicatos singulis diebus dominicis singulariter et nominatim publice nominarent, donec quod absoluti essent eis fides plenarum esset facta.
Denimque huiusmodi constitutionem nostram multorum fertur temeritas pertinere, nos volentes eidem pene obicere et juvare, statuimus ut universis ecclesiarum rectoribus nostre civitate et dyocese Gebenne vicarie quod absentibus curatis in virtute sancte Dei obediencie et sub pena excomunicationis ingressus eclesie per mensem districte precipiendo, mandamus quatenus quibus eorumdem papirum seu librum aut cartularum ad hoc specialiter deputatum habeat et omnia et singula eorumdem excomunicatis nomina et eorum ad quorum instanciam erant excomunicati, datamque presentacionis sententie excomunicationis diligenter conscribent ipsos que excomunicatos ut premititur publice singulis diebus dominicis denuncient nominatim.
In super statuentes quantum ad curatos et vicarios hanc in domino exortantes fratres predicatores et minores ut habendi tutores secrete et non publice nec non fratres predicatorum et minorum in suis sermonibus eosdem excomunicatis frequenter et sollicite inducant quod se in sua et alia quamvis ecclesia non jugerant divinis audiendi nec etiam alicubi extra eclesiam suam ut in propria divina officia valeant audire, quod ex tali contentu excomunicationis quod alias medicinalis est efficiatur crudelis et mortalis.
(13) Excomunicatos quos Dei.
Petrus ut excomunicatos quos Dei timor a malo non revocat saltim ecclesiastica coherceat severitas discipline et ad ecclesie unitate reddire compellat, statuimus et ordinamus quod quicumque de cetero excomunicationis majorum sententiam postpositus sententie publicationem per biennium spacium contumaciter sustinuerit animo requitur indurato quod scandalum non modicum in ecclesia Dei generare et hereticam pravitatem sapere dignoscitur manifeste nullatenus absque satisfactione premissa nostra seu officiali nostri obtenta licentia ecclesitice sepulture tradatur quamquam in eisdem excomunicato penitentie signum manifeste appanuerit in mortis articulo vel etiam per sacerdotem fuerit absolutus.
Item per quia propter quorumdem in manitente excessimi seu crimen que frequenter ab aliquibus per perpretatur acrius procedendum ipsorum quod noticiam publicam esse nota expedit et opportet.
Idcirco provinciale concilii statuenti ac predecessorum nostrorum vestigiis inherentes omnibus curatis nostris ac eorum locatenentibus in virtute sancte Dei obediencie et sub excomunicationis pena.
Ac sub pena quinque solidi Gebennensi pro qualibet une qua in hoc peccaverint comitenda, et ad opus ecclesie nostre Gebenne pro fabrica ipsius convertenda.
Precipiendo mandamus quatenus omnes ipsos excessus seu crimina comittentes excomunicationis publice denuncient singulis diebus dominicis et festivis prout infra per ordinem designantur ut supra.
In primis hereticos credentes fautores et receptores eorum.
Secundum sortilegios et divinos consentientes eisdem.
Tercio eos qui juridictionem nostram impediunt vel perturbent, prohibendo simpliciter vel cum quavis adjectione nequis aliquem coram nobis vel officiali nostro citari faciat aliquomodo.
Quarto collegentes et percipientes decimas novalium preter voluntate curatorum, in quorum parrochus consistant nisi percipient sint super hoc previlegiati a sede apostolica.
Quinto qui animalia vel homines vel quacumque alia bona mobilia ecclesiastica vel ab eis possessa in predicta vel pignorationem seu alio quovis modo preter voluntatem capiunt vel occupant seu dant in hoc auxilium adjutorum vel favorem.
Sexto eos qui quascumque eclesias vel cappellas seu earum domos possessiones, loca, villas aut castra juridictionem vel jura, seu bona quolibet inmobilia, capiunt vel quomodolibet occupant vel invadant, nisi infra tres dies a die captionis, vel invasionis huiusmodi plene satisffecerint.
Septimo eos qui contra eclesias vel personas ecclesiasticas eorum vere homines vel loca contra libertates ecclesie et pias consuetudines divitius observatas banna statuta preconizaciones vel confederationes faciunt earum bona scysmari vel eis violentias vel molestias inferunt eis, vel talias, vel collectas indebitas imponunt aut earumdem ecclesiarum vel personarum ecclesiasticarum domos occasione quacumque quolibet in scysma claudere vel superare presumunt nisi talia facientes infra octo dies potsquam predicta comisserunt vel satisfecerunt de eisdem.
Octavo eos quem ... [5] vel metum procurant ab aliqua excomunicationis suspensione vel interdicti sententia e absolvi vel etiam aptam sententiam revocari.
Nono eos qui lattoribus litterarum nostrarum vel curie nostre ipsas literas auserant vel eos verberant aut male tractant.
Decimo parentes, filios, fratres et alios proximos defunctorum quos tangit injuria defuncto facto qui scienter promitantur cum resistere possent extrahi corpora deffunctorum de domibus in quibus ipsi deffuncti decesserunt ad portandi et sepeliendi corpora extra eclesiam parrochialem et sepulturam majorum eorumdem deffunctorum non facta prius fide curati parrochiale eorumdem deffunctorum de electione sepulture per eos deffunctos alibi electe et eadem corpora prius portata fuerint ad ecclesiam parrochialem.
Undecimo eos qui feuda ecclesiarum per anuum et de diem celaverit et homagium et usagium inde debite non fecerunt nec solverit infra tempus predictum.
Eos enim [6] qui feuda ecclesiastica intrant vel recipiunt sine consensu ecclesiarum seu prelatorum a quibus teneri dignoscuntur.
Ultimo vero concludendo denuncient perjuros super sancta Dei evangelia fore infames et a prohibendo testimonio omni quod actu legittimo nec inter probos homines fore ulterios admittendos.
(14) De non venientibus ad ecclesiam parrochiali diebus dominicis.
Cum, secundum sacrorum canonum instituta, omnis Christianus in sua parrochiali ecclesia, nisi ex aliqua iuxta causa sit absens, missam totam audire, singulis diebus dominicis teneatur, ad eo quod ante sacerdotis benedicionem non debet egredi, alioquim est ab episcopo publice confitendus; Quod hodie quam plures sue salutis in memores observare pertinaciter villipendunt, ex quo animarum suarum graviter detrahitur et mandata, atque statuta sancte matris ecclesie, que diebus huiusmodi consueverunt in ecclesiis publicari, ut plurimum ignorant et ignorata sic prout expedit non conservatur.
Nos de opportuno remedio super hiis providere volentes, statuimus ut quicumque sacerdos deinceps, secundum doctrinam evangelicam, quod omnes parrochianos suos quos in hiis viderit negligenter seorsum et secreto corripiat, et admissam totam audiendam et mandata ecclesie in sua parrochia ecclessia singulis diebus dominicis, ut premittitur, simpliciter audienda diligenter inducat, et sic sic non audierint vel eum coram duobus vel tribus testes corripiant, et moneat iterato; quod si nec sic audierunt nec se correxerunt, eos in ecclesia publice, populo asistente, auctoritate nostra super hiis moneant nominatim.
Si vero malicia in eisdem sic nominatis adeo prevalescat, quod non sic resipiscant, teneatur sacerdos coram nobis, vel aliis pro nobis visitantibus, ipsorum nomina inscriptis tradere ut contra ipsos, velud hereticos et publicanos, prout de jure fuerit procedendi et faciendi procedemus et constitucionem presentem teneantur in synodi sacerdotes frequenter in ecclesiis publicare.
Sane ut premissis melius, sanius et celebrius reformentur, fratres minores et predicatores in Domino exhortamur, ut ipsi in suis sermonibus ad predicta servanda populum frequenter et fideliter et efficaciter moneant et inducant.
(15) Item statuimus et ordinamus et districte precipimus in virtute sancte Dei obedientie precipiendo mandamus quod curati nostri eorumque vicarii et cuiuslibet alii nostri subdicti quibus nostras vel curie nostre litteras contingerit presentari, sic eas caute fideliter periculum iminere crediderint vel ab earum latoribus requisiti fuerint exercentur quod predicti earum latores quantum in eisdem extunt fuerit dampnum personale seu detrimentum aliud non incurrant nec easdem literas quecumque sint sine fini citatorum, sine monitorie, aut interdictorum, aut excomunicatorum, aut agravatorum, aut quavis alie nisi infra triduum continue a die confectionis earumdem mandum die ipso confeccionis in hoc minime computata eius fuerut presentate aliquatenus execatur.
Nos enim literas ipsas que infra predictum tempus sacerdoti vel alii ad quam dirigantur exhibere non fuerint pro eisdem exequendis sententias quem excomunicationis et alias ac omnia in eisdem literas contenta ex nunc prout extunc plenius revocamus et cavere decernimus omnia robore firmitatis nisi in eis literis caveatur expresse quod etiam post dictum tempus possint execucioni debite demendari constitucioni huius non absente quod cum sub pena excomunicationis in eisdem literis prohibemus assem, nisi de officialis vel sigillis nostrorum seu eorum locatenentibus epressa litera petita premitus et obtenta.
(16) De caucione super absolutionis in mortis articulo.
Cum constitutio provinciali concilii Viennensi super absolucione debitoribus excomunicatis pro certis debitis vel confessi manifesti in mortis articulo impendendi provulgatatam ipsius excomunicatis quam eorum creditoribus prius quam sit utilis et salubris sic recte per omnia observetur.
Nos igitur eandem studiose et diligenter observari mandantes statuimus ut quicumque sacerdos secundum eiusdem constitutionis tenorem absolutionem premissam impendens et recognicionem ipsius debiti vel offense expositionem quod bonorum ipsius excomunitatis et fidejussoriam cautionem exigere de debito persolvendo vel offensa emendanda si sine periculo ad coactionem potest exigi, potest recipiens in ipsa caucione, comporcione et recognicione et earum receiptione testes advocent diem quem et locum quibus acta fuerut inscriptis redigat.
Scripturam inde factam eiusdem sit absoluti creditoribus, quibus in dictis debitis vel offensis tenebatur tradere vel tradi facere eorumdem creditoribus premissa sit facta non fuerint eis ressondere sacerdotis teneantur et virtute huius statuti sumarie et de plano ac sine scriptura et figura judicii compellantur.
(17) De nominibus non confitentur ad episcopum referendibus.
Constitucionem olim edictam in provincia consilii Viennensi super singulis laycis seu ... [7] cuilibet parrochie per curatum ipsius inscriptis redigendum et conservandum, super conficentem in Quadragessima nominibus construhendis et novum confessorum nominibus.
Ad episcopum dyocesis tempore synodi mari defferendi, volentes sic expedit tam per eclesiarum rectores et vicarios tam etiam per religiosos confessiones in eorum parrochiis audientes in quantum tangit eos vice per omnia observari eam pena adjectione juvantes et sub pena interdicti ingressus eclesie per mensem ac privationis beneficii quantum ad curatos et vicarios districte precipimus et mandamus eadem totaliter observari ipsos quod religiosos potissimus fratres minores et predicatorum ad hoc quanto possimus in domino exortamur.
(18) De clericis in sacris constitutis ementes vinum vel bladum.
Ut id quod olim in provincia concilii Viennensi salubriter extitit ordinatis quam clericos beneficiatos vel in sacris ordinibus constitutos vinum vel bladum causa revendendi vel negocienti ementis aut super pignoribus vel eorum lucrum facientis, mutuantes seu contractus vel negociationes aliter quam veriliter censeri possent usuram exequtioni debite demandetur.
Statuimus, et in virtute sancte Dei obediencie, et sub pena interdicti et egressus ecclesie per mensem districte precipimus et mandamus ut deinceps perpetuo in hac sacra synodo et aliis omnibus quas per nos vel successores nostros in posterum celebrare continget, unusquasque curatus antequam ad domum propriam de synodo redeat denunciet et exponat nominatum procuratorum nostris qui nunc sunt et aliis qui tempore fuerunt tales claricos aut presbiteros si quos in parrochia sua noviter se habere qui derelinquerint in premissis, ac etiam alios curatos sibi contiguos si scierint eos talia excercentes.
(19) De administrationis exceptis ad sancta sacramenta facte nostris ecclesie.
Quia quidem ausus temerarius in nostra civitate et dyocesi Gebennensi plus solito innoluit videlicet quod quidem persone ecclesiastice in suis parrochiis eclesiis excomunicatos publice vel etiam interdictos ad divina officia seu eclesiatica sacramenta vel eclesiasticam sepulturam admittant se pretextu ignorancie excusatos quod nullatenus est admittandi quod publice sit post publicationem in eclesia factam ignorari non debet nec est talis ignorantia admittenda que acusat plus quam excusat.
Et talis ignorantia dicatur affacta et quod scientia reputetur.
Idcirco omnibus prelatis qui tales ad divina vel sacramenta vel sepulturam admitunt juxta bone memorie domini Bonefacii Pape VIII decretum denunciamus ingressum eclesie fore penitus interdictum, donec de transgressione huiusmodi ad arbitrium eius cuius sententia contempserit satisfecerit competenter que sententia est summo opere formidenda.
Quem sequis talis tales ad divina admitent, ingressent, se divinis irregularitatis laqueo se involuet.
Petrus.
(20) De aministrantibus sancta sacramenta in locis eclesiasticis suppositis interdicto.
Sunt nonnulli regulares et seculares qui pro eo sunt excemptione seu libertatis apostolice privilegiis communiti in loco eclesiastico suposito interdicto ab homine vel ac jure publice celebrare vel celebrari facere divina scienter presumunt.
Ea propter denunciamus secundum felicis recordationis domini Bonefacii Pape VIII decreta ipsius talia facientibus fore ingressum eclessie interductum, donec de transgressione huiusmodi satisfecerint competenter.
Et nichillominus ipsos fore irregularitatis laqueo immodatis aqua irregularitatis nequeant per alium quam dyocesanum vel pontificem liberim.
Et ex ea ... [8] tales inlegibiles quod nec ad elegendi sunt cum aliis admittendi.
Petrus.
(21) De suburbanus civitatis Gebennensis.
Ne ab aliquibus imposterum nimis provide dubitari contingat que super huiusmodi nostre civitatis Gebennensi suburbani et que appellatione eorum debent contineri, nos volentes super hoc de remedi super huiusmodi declarationis, hesitacionis aut cuiuslibet alterius dubitacionis huiusmodi materiam computare.
Hac constitucione perpetua declaramus et declarando decernimus eclesias infrascriptas juxta seu prope civitatem eandem sitam de suburbanus eiusdem civitatis nominarum pertinere, videlicet, eclesiam Sancti Victoris, Sancti Johannis, Sancti Gervasii, Sancti Leodegari, et templum fore de dicta civitate Gebennense.
(22) De observatione ecclesiasticis interdicti.
Ad instrucionem quorumdem simplicium sacerdotum, ignorantium qualiter se habere debent eo tempore quo eclesie eorum sunt ecclesiastico interdicto subiecte aut eorum loca vel ibidem cessacia a divinis indicta id eis, pro ut sequitur, declaramus.
In primis baptizant predicto tempore, sicut prius infirmos ad penitenciam recipient et eis sacramentum eukaristie ministrent.
Sanos similiter, exceptis excommunicatis illis et illorum fautores, propter quorum delictum cessabitur, recipiant ad penitenciam sed non ministrabunt eis eucaristiam sacramentum.
Excommunicatos vero predictos nullo tempore admittent ad penitenciam, nisi in mortis articulo; tunc enim illorum confessiones audiant, eosque absolvant secundum formam traditam in provincia concilii Viennensi.
Illos autem et illorum fautores, propter quorum excessum vel culpam cessabitur, non recipient ad penitenciam, nisi prius satisfecerit vel de santisfaciendo ydonee caveant, si possint, inde quam primum poterint, satisfaciant et ad satisfaciendam satisferi per alios qui ad hoc tenebuntur fideliter laborabunt.
Item singulis diebus celebrabunt missas et alia divina officia, sicut prius, sub missa tamen voce et clausis januis et campanis eciam non pulsatis, nec admitent secum in dictis officiis aliquos laycos vel clericos, undecumque sint, nisi solum illiud ecclesie servitores.
Item in quatuor festivitatibus anni, videlicet in festo natalis Domini, Pasche, Pentecostes et Assumpcionis beate Marie Virginis, celebrabunt divina officia alta voce, apertis januis, et campanis pulsatis, exclusis tantum excommunicatis et precavendo, quantum poterunt, ne illi, propter quorum excessum erit locus interdictus, altari nullatenus appropinquent.
(23) De eclesiis violatis sagrarie vel offense.
Quia contingit interdictum, quod ecclesie sanguinis aut seminis effusione polluuntur, quod est valde abhominabile et horrendeque observari super hoc [9] debeat, volentes fieri manifestum constitucionem domini Bonefacii Pape VIII super hoc edictam, fecimus hic inseri, cuius tenor talis est ut sequitur: Si ecclesiam pollui sanguinis aut seminis effusione contingat, ipsius cimisterium, si contiguum fuit eidem, censetur esse pollutum.
Unde, antequam reconciliatum fuerit, non debet in eo aliquid sepelliri; sicut sit remotum sit ab eadem, non sit; quoque in casu converso statuimus, ut videlicet, polluto cimisterio polluatur eclesia contigua, quod non debet reputari polluta, neminus dignum maius aut accessorum principale sacrarie videatur, videlicet plura cimisteria esse noscuntur, que quamvis sibi coherencia parieti tam medio subjuguntur, ideo quod, violato uno ac eorum alio, alterum licet de una ad aliud per portam intermediam habeatur alioquomodo accessus, non propter hoc reputabitur violatum.
Petrus.
(24) De questoribus.
Statuimus ut nullus questor deinceps exceptis tamen questoribus fabrice mee eclesie Gebenensis quorum electionem et examinationem operario eius eclesie duximus relinquendi ad excersandum queste officium aliquatenus admitant nisi ipse qui ad hoc mitti se requeret sit clericus et in literis nostris ab eo defferendi sit proprio nomine destinatus.
Sciatque legere competenter.
Et super dicto clericatu et eclesiastica instituta competenter que elegendi literas testimoniales officii nostri examinatis permitus ad eodem habet et ostendat.
Et si forte super hiis literas contrarias a nobis habere contingerit quod non credimus deinceps concedere aut a curia nostra emanare eas velut succeptas volumus ex nunc decernimus non valere licet contineatur in ipsis quod valeant huiusmodi constitutis non obstente.
Addicientes tam quod ipse questor quam illi que pro ipso ibunt nullum stuarium defferent vel ostendant nichil quod exponent populo nisi ad solum modo in suis literas videbitur contineri.
(25) De festis.
Statuimus et ordinamus et ordinando mandamus quod curati nostri vel eorum locatenentibus ac vicarii singulis diebus dominicis parrochianus suis festa subscriptis ebdomade denuncient et per eosdem parrochie celebrari percipiant modo seu forma proxime sequentis.
In primis festum Natalis Dni sollempniter.
Festum Sancti Stephani sollempniter.
Sancti Johannis ewangeliste sollempniter.
Sanctorum Innocentium sollempniter.
Circuncisio Domini sollempniter.
Epyfania Domini sollempniter.
Sancti Vincencii sollempniter.
Conversio Sancti Pauli sollempniter.
Purificatio beate Marie Virginis sollempniter.
Cathedra Sancti Petri, exceptis carrucis.
Mathie apostoli, exceptis carrucis.
Anunciatio beate Marie virginis sollempniter.
Dies Veneris Sancti sollempniter usque post officii.
Crastina die Pasche, exceptis carrucis pro Deo.
Beati Marci sollempniter, usque post letaniam.
Philippi et Jacobi sollempniter.
Invencio Sancte Crucis sollempniter, exceptis carrucis.
Johannis ante portam latinam, exceptis carrucis.
Crastina die Pentecostes, exceptis carrucis pro fabrica ecclesie.
Beati Johannis Baptiste sollempniter.
Johannis et Pauli, exceptis carrucis.
Petri et Pauli sollempniter.
Marie Magdalene sollempniter.
Jacobi et Christofori sollempniter.
Petri ad vincula, exceptis carrucis.
Sancti Laurencii sollempniter.
Assumptio beate Marie virgine sollempniter.
Bartholomei, exceptis carrucis pro Deo.
Nativitas beate Marie sollempniter.
Exaltatio sancte Crucis, exceptis carrucis pro leprosis.
Mathei apostoli, exceptis carrucis pro fabrica ecclesie.
Sancti Mauricii sollempniter.
Sancti Michaelis sollempniter.
Symonis et Jude sollempniter.
Omni Sanctorum sollempniter.
Commemoratio animarum, usque post missam sollempniter.
Beati Martini, exceptis carrucis.
Andree apostoli sollempniter.
Sancti Clementis sollempniter.
Nycolay episcopi, exceptis carrucis.
Thome apostoli, exceptis carrucis.
Festa patronum et dedicacionem ecclesiarum sollempniter.
Item, quantum ad offiicium ecclesiasticum, Beate Luce evangeliste, sollempniter.
Gregorii pape, sollempniter.
Augustini episcopi, sollempniter.
Jeronomi presbiteri, sollempniter.
Statuentes que quod curati et eorum vicariis singulis diebus dominicis et festivis solempnibus supradictis, horas matutinas, missam et vesperas precedentes et sequentes, pulsatis campanis, solempniter alta voce celebrent et decantent cum nota et cetera.