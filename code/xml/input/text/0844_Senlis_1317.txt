Universis praesentes litteras inspectaris: Robertus miseratione divina Remensis archiepiscopus, Joannes Belvacensis, Guido Tornacensis, Petrus Silvanectensis, Ingerannus Morinensis personaliter, necnon Gerardus Suessionensis, Radulfus Laudunensis, Petras Catalannensis, Falco Noviomensis, Robertus Ambianeusis, Petras Cameracensis, et Bernardus Atrebatensis, absentes, pervicarios et procuratores, ad boe idonee constitutos, episcopi et suffraganei Remensis provinciae comparentes; concilium provinciale apud Silvanectum nostrae Remensis provinciae facientes, convocatisque ad dictam concilium et comparentibus decanis et capitalis ecclesiarum cathedralium per procuratores idoneos, ac abbatibus, prioribus et praepositis conventualibus quorumque ordinum ac, etiam decanis, praepositis et capitulis aliarum ecclesiarum collegiatarum insignium, pro reformatione morum in clero, et gravaminibus eidem multipliciter illatis, reparandis, salutem in Domino. 
Ex experientia facti et multiplici quaerimonia dictorum subditorum nostrorum didicimus, quod nonnulli domini temporales, et servientes eorumdem, ac alii pacis turbatores, personis ecclesiasticis aemuli, poenas juris canonici novi et antiqui incurrere non verentes, coloribus et occasionibus diversis et frivolis exquisitis, ecclesiis, monasteriis, hospitalibus et aliis piis locis, clericis et personis ecclesiasticis, plures injurias et gravamina inferendo, bona eorum quae possident, et in quorum possessione sunt, vel quae tenent, temere rapiunt, occupant et invadunt. 
Nos volentes huic morbo pestilero de salubri remedio providere, prout ex debito tenemur officii, hoc sacro provinciali ooncilio approbante, statuimus, ut si quempiam bona ecclesiarum, monasteriorum, locorum religiosorum, hospitalium et aliorum locorum piorum, clericorum, ac personarum ecclesiasticarum, invadere, rapere vel occupare contigerit, et hoc judici ordinario loci, vel decano rurali, seu curato parochiali manifestum fuerit per evidentiam facti, vel de hoc eisdem, vel alteri eorumdem constiterit per juramentum partis, si fuerit fide digna, cum adminiculo unius testis, vel famae publicae, vel aliter de hoc eisdem constiterit competenter; si quidem persona invadens, rapiens vel occupans, quae per se vel per alium ipso mandante perpetravit, vel perpetrata nomine ipsius rata habuit, dominium vel juridictionem temporalem habeat loci invasionis, occupationis vel rapinae, donec spoliatis restitutis, vel eisdem satisfactum fuerit competenter, ibidem et in loco domicilii ejusdem raptoris vel invasoris, seu occupatoris, dum tamen dominus temporalis sic dicti loci, seu juridictionem habeat ipsius, [1] cessetur penitus a divinis, necnon in loco in quo res invasa vel occupata detinebitur, et in locis in quibus invadens vel occupans extiterit, licet ibi dominium vel juridictionem temporalem non habeat, sed tunc solam in hoc casu quandiu ibidem res raptae vel occupatae, seu raptor vel occupator ibidem erunt et detinebuntur, et non ultra, cessetur similiter a divinis. 
Si vero persona invadens, rapiens vel occupans, privata persona fuerit, vel juridictionem propriam non habeat, licet eam exerceat nomine, alieno loci in quo res invasa vel occupata extiterit, tunc in loco in quo persona invadens, rapiens vel occupans extiterit in loco, in quo res invasa, rapta vel occupata detinebitur, solum quamdiu erunt ibi praedones, vel res praedatae seu occupatae, et non ultra, cessetur similiter a divinis, nec non in loco domicilii ipsius, dum tamen dicti loci vel juridictionem habeat temporalem vel dominium, donec, ut praedictum est, spoliatae res quibus spoliatus fuerit integre fuerint restitutae, vel ipsi de eisdem fuerit satisfactum; salva in omnibus casibus praedictis moderatione constitutionis Alma Mater. 
Porro ne delicium raptoris seu invasoris in propria persona remaneat impunitum, volumus ut si infra octo dies a tempore cessationis indictae contra ipsum, res per ipsum invasas vel oecupatas non restituerit cui tenetur, vel de eisdem non satisfecerit competenter, ex tunc sententiam excommunicationis incurrat ipso facto; ad ejus sententiae publicationem contra ipsum procedatur, altero mandato nullatenus expectato; a qua nem absolvatur, nisi prius satisfacto ecclesiae parochiali dicti loci de suo interesse competenter. 
Et ne aliqui, obtentu hujus constitutionis, calomniose occupationem seu invasionem praetendant, statuimus ut si aliqui reperti fuerint cessationem a divinis contra aliquem indebite indici procurasse, per ordinarium locorum ad expensas legitimas, necnon ad interesse partis, sine more dispendio condemnentur, et alias graviter canonice puniantur.
Ad hoc etiam statuendo adjicimus, et praecipiendo mandamus, ut omnes et singuli rectores parochialium ecclesiarum provinciae nostrae, singulis diebus dominicis et festivalibus, palam et publice et intelligibiliter denuncient in ecclesiis suis hora missae excommunicatos auctoritate apostolica et nostri praesentis concilii, omnes impedientes juridictionem ecclesiasticam, ecclesiae de jure vel consuetudine competentem, directe vel indirecte, tacite vel expresse, aut alio quocumque modo: ipsos enim impedientes, ut dictum est, eamdem juridictionem, auctoritate praesentis concilii sententiam excommunicationis et anathema incurrere volumus ipso facto. 
Hanc autem excommunicationis sententiam praecipimus in virtute obedientie omnibus rectoribus ecclesiarum provinciis nostrae, modo et forma praedictis indeficienter publicandam. 
In cujus rei testimonium praesentibus litteris sigilla nostra duximus apponenda. 
Datum anno Domini MCCCVII, die XXVII, mensis Martii.