<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Valencia</title>
                <recordID>0885</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1408</origDate>
                <dateNotes/>
                <origPlace>Valencia</origPlace>
                <diocese>Valencia</diocese>
                <province>Tarragona</province>
                <country>Spain</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 885</p>
                <p>Year: 1408</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Valencia</p>
                <p>Diocese: Valencia</p>
                <p>Province: Tarragona</p>
                <p>CountryModern: Spain</p>
                <p>Latitude: 39.470239</p>
                <p>Longitude: -0.376805</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Hug de Llupià i Bages</p>
                <p>IssuingAuthorityAlt: None</p>
                <p>RegnalStart: 1397</p>
                <p>RegnalEnd: 1427</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Synodicon Hispanum, XII, 820-23</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['Library Scan', 'Hard Copy Scan']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Premium notarii [1].</p>
                    <p>Constituciones edite per reuerendissimum in Christo patrem et dominum Hugonem, Dei gracia episcopum Ualentinum, in tercia synodo, quam celebrauit in sua ecclesia Ualentina, die martis, intitulata prima mensis madii, anno a natiuitate Domini millesimo quatercentesimo octauo.</p>
                </div>
                <div>
                    <head>Capitulum 1</head>
                    <p>De uestibus honestis portandis.</p>
                    <p>Quamuis omnis iactancia et ornamenta corporalia inhonesta sint per alias constituciones predecessorum nostrorum omni sacrato ordini interdicta, clericique in statu mentis et habitus Deo placere debeant, maxime in sacris ordinibus constituti, tamen nonnulli clericorum ipsorum constituciones easdem deducentes penitus in contemptum, non solum in uestium scissura excedunt, uerum eciam ita manicas longas et latas in suis tunicis ac aliis uestibus et quedam alia clericis prohibita et inhonesta deportant, quod potius ad lasciuiam quam necessitatem fieri presumunt corporalem.</p>
                    <p>Quare nos Hugo, Dei gracia episcopus Ualentinus, cupientes clericorum mores et actus deuios in melius reformare, adicientes constitucionibus ipsis, presenti constitucione ducimus statuendum quod clerici in sacris ordinibus constituti, necnon beneficiati quicumque ab inde ipsas manicas longas et latas, collaria ampla et alta ac inhonesta in suis tunicis uel aliis uestibus, ac alas gramasiarum cesas seu apertas non presumant portare; set manicas rotundas et strictas, ita quod earum latitudo ultra palmum extendi non possit, gramasiarum alas clausas ac collaria tunicarum et gramasiarum breuia ferant et stricta.</p>
                    <p>Nec collaria camisiarum supra collaria aliarum uestium indecenter ostendant.</p>
                    <p>Portent eciam uestes superiores talares, non nimia longitudine uel breuitate notandas.</p>
                    <p>Contrarium uero facientes post decem dies, a publicacione presentís constitucionis in antea computandos, penam decem solidorum regalium ipso facto incurrant, quorum medietas operi sedis Ualentine, alia uero fisco nostro applicetur.</p>
                </div>
                <div>
                    <head>Capitulum 2</head>
                    <p>De percaciis perpetualium anniuersariorum acquirendis.</p>
                    <p>Constitucionem domini Uitalis, bone memorie, predecessoris nostri, qua cauetur quod beneficiorum instituciones in sede ac aliis ecclesiis ciuitatis et diocesis Ualentine non admittantur, nisi ipsorum reditus et anniuersaria perpetua summam in eadem constitucione expressam attingant, ad memoriam reducentes, presentis nostre constitucionis edicto eamdem decreto precipimus in omnibus obseruari.</p>
                    <p>Adicientes, de consensu honorabilis nostri capituli, quod si forsan per inaduertenciam, obliuionem uel alias aliqua beneficia fuerint contra formam constitucionis predicte hactenus instituta siue fundata post tamen edicionem constitucionis predicte [2], beneficiati talium beneficiorum perpetualium careant, donec anniuersaria ipsa perpetua per eosdem uel illos ad quos pertinet in eadem sede et ecclesiis fuerint instituta.</p>
                </div>
                <div>
                    <head>Capitulum 3</head>
                    <p>De eleccione collectoris percaciorum utiliter facienda.</p>
                    <p>Plurimorum clamor nostrum pulsat auditum et experiencia facti edocuit quod ex quo nonnulli beneficiati in ecclesiis parochialibus ciuitatis et diocesis Ualentine, absque consensu rectorum et uicariorum perpetuorum earumdem seu illorum uices gerentium, procuratores, collectores et receptores anniuersariorum percaciorum et emolumentorum perpetualium et temporalium ipsorum eligere et constituere non uerentur, discordie et litigia inter ipsos sepissime oriuntur.</p>
                    <p>Quare, uolentes huiusmodi litigiis obuiare, de consensu honorabilis nostri capituli, presenti constitucione ducimus statuendum quod de cetero eleccio et constitucio talium collectorum et procuratorum fiat de communi concordia et consensu predictorum rectorum, uicariorum et beneficiatorum, alioquin talis eleccio seu constitucio uiribus non subsistat.</p>
                    <p>Hoc prouiso quod si predicti discordauerint in dicta eleccione, nos seu officialis noster, si nobis uel ei fuerit bene uisum, possimus procuratorem et collectorem, beneficiatum tamen ipsius ecclesie, qui per rectorem nominatus fuerit, confirmare, qui emolumenta ecclesie colligat, salario consueto sibi retento.</p>
                </div>
                <div>
                    <head>Capitulum 4</head>
                    <p>Contra uicarios temporales et alios damna ecclesiis parochialibus et suis rectoribus procurantes, et solidatas indebite petentes.</p>
                    <p>Ad remouendas fraudes et tollendas dissensiones, que inter rectores et uicarios parochialium ecclesiarum ciuitatis et diocesis nostre Ualentine pro sub scriptis causis [3] sepissime oriuntur, de consensu honorabilis nostri capituli, presentí constitucione statuimus quod de cetero nullus uicarius temporalis, eciam si iurium et fructuum alicuius dictarum ecclesiarum fuerit arrendator, audeat cum populo aut cum personis aliquibus [4] singularibus parochie sibi commisse tractare, procurare seu tractari et procurari facere quod, finito tempore sui arrendamenti seu regiminis cure animarum sibi credite, ad intercessus, preces uel comminaciones ipsius populi seu aliquorum de populo [5] parochianorum, uolente seu nolente rectore seu perpetuo uicario talis ecclesie [6] ipse uicarius temporalis [7] in arrendamento remaneat seu regimine supra dictis.</p>
                    <p>Contrarium uero facientes, ab huiusmodi arrendamentis et regiminibus illius ecclesie et alterius cuiuscumque per annum ex tunc sequentem sint ipso facto omnino priuati, et alias, secundum quod qualitas facti exposcerit, ad nostrum uel officialis nostri arbitrium grauius puniendi.</p>
                    <p>Statuimus eciam et ordinamus quod nullus uicarius perpetuus, carens iuribus pedis altaris uel cuius pedis iura ad matricem ecclesiam sub qua dicta subest uicaria [8] pertinent, attemptet deinceps per se uel per alium, directe uel indirecte, populum sibi commissum inducere ut non offerat Deo oblaciones in missa et alias pro defunctis fieri consuetas, in sepulturis quoque defunctorum non pingues cereos, set debiles et tenues modicique ualoris habeat, et alia prefatus populus [9] faciat que detrimentum afferant matrici ecclesie ante dicte, ut sic rectores seu hii ad quos iura huiusmodi pertinere noscuntur, ad arrendandum uel dimittendum eis illa pro minimo quam ualeant compellantur.</p>
                    <p>Qui autem contrarium fecerint uel aliquid iuris predicti, inuito rectore uel alio cuius intersit, penes se retinuerint, sentenciam excommunicacionis ipso facto incurrant, a qua absolui per aliquem non possint, nisi prius de subtractis iuribus et damnis illatis satisfecerint competenter.</p>
                    <p>Adicientes quod prefati temporales uicarii et alii quicumque seruitores uenerabilium canonicorum, rectorum et beneficiatorum nostre diocesis, si post lapsum anni a tempore prestiti seruitii computandum [10], salarium, solidatam siue logerium, eis preuia de causa debita, non petierint, ex tunc agendi et petendi illa eisdem aditus sit penitus interdictus.</p>
                </div>
                <div>
                    <head>Capitulum 5</head>
                    <p>De quibusdam festis colendis.</p>
                    <p>Statuimus et ordinamus, de consensu honorabilis nostri capituli, quod festa beati Bamabe, Transfiguracionis Domini et dies Ueneris Sancti, de quibus nulla fit mencio in constitucionibus et a populo uenerantur, quod de cetero per populum colantur et ab omnibus curatis publicentur et precipiantur coli per populum, ut de aliis festiuitatibus est fieri assuetum.</p>
                </div>
                <div>
                    <head>Capitulum 6</head>
                    <p>De confessione presbyterorum.</p>
                    <p>Statuimus et ordinamus, de consensu honorabilis nostri capituli, quod quilibet presbyter duitatis et diocesis nostre Ualentine possit, totiens quotiens uoluerit, eligere confessorem qui de peccatis ei confessis possit ipsum absoluere, eciam in casibus nobis reseruatis, dum tamen per nos non fuerint specialiter retenti.</p>
                    <p>Hanc autem constitucionem hinc ad aliam synodum per nos primo celebrandam uolumus tantummodo perdurare.</p>
                </div>
                <div>
                    <head>Footnotes</head>
                    <p>[1] &quot;Premium notarii&quot; in brackets.</p>
                    <p>[2] &quot;post tamen edicionem constitucionis predicte&quot; in parenthesis.</p>
                    <p>[3] &quot;causis&quot; in brackets.</p>
                    <p>[4] &quot;cum personis aliquibus&quot; in brackets.</p>
                    <p>[5] &quot;aliquorum de populo&quot; in brackets.</p>
                    <p>[6] &quot;uolente seu nolente rectore seu perpetuo uicario talis ecclesie&quot; in parenthesis.</p>
                    <p>[7] &quot;ipse uicarius temporalis&quot; in brackets.</p>
                    <p>[8] &quot;sub qua dicta subest uicaria&quot; in parenthesis.</p>
                    <p>[9] &quot;prefatus populus&quot; in brackets.</p>
                    <p>[10] &quot;a tempore prestiti seruitii computandum&quot; in parenthesis.</p>
                </div>
            </div>
        </body>
    </text>
</root>
