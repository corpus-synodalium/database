<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Sion</title>
                <recordID>0380</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1346</origDate>
                <dateNotes/>
                <origPlace>Sion</origPlace>
                <diocese>Sion</diocese>
                <province>Tarentaise</province>
                <country>Switzerland</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 380</p>
                <p>Year: 1346</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Sion</p>
                <p>Diocese: Sion</p>
                <p>Province: Tarentaise</p>
                <p>CountryModern: Switzerland</p>
                <p>Latitude: 46.227778</p>
                <p>Longitude: 7.358611</p>
                <p>PlaceNotes: aka Sitten</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Gremaud, Documents, 32, 593-599  [no 1976]</p>
                <p>EditionOther: None</p>
                <p>SourceNotes: https://books.google.com/books?id=CScA2bVa2X4C</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>In nomine indiuidue Trinitatis, Patris et Filii et Spiritus Sancti, Amen.</p>
                    <p>Nos Gichardus Dei et apostolice sedis gracia Sedun. episcopus, hac die presenti, nostram sanctam synodum celebrantes, in presencia uen. uirorum dni Iacobi decani Sedun., dni Dionisii de Thora, dni Willermi de Clarens et Perroneti de Claromonte, canonicorum nostrorum, ac in presencia priorum, curatorum, sacerdotum nostre diocesis, necnon beneficiatorum in nostra diocesi, ad celebracionem nostre synodi specialiter uocatorum, quum, ut asserit Gregorius, qui subditorum errata corrigere et uulnera in eis peccatorum, inquisicio sufficit, curare neglexerit, inter pastores ouium Christi qua furatorem se animarum presumit, igitur uolentes cure pastoralis officio, diuina fauente gracia, solercius intendere ne[1] de negligencia redargui ualeamus, de consilio peritorum, ad decorem domus Dei et ad uitam subditorum nostrorum corrigendam ac in melius reformandam, non nullas constituciones predecessorum nostrorum prouide duximus declarare, interpretari, ac ipsis aliquas addiciones de nouo facere; item quum humana natura labitur sepe ad delicta, experimenta quoque morborum cogunt nos uenire mulctas medicinas quasdam de nouo et duximus statuenda ad eternam rei memoriam necessitate urgente ; que omnia patebunt per ordinem infrascriptum.</p>
                    <p>In primis constituciones Sanctorum Patrum, decreta et decretales Romanorum pontificum, concilia promulgata, synodales constituciones predecessorum nostrorum, que non sunt per nos alias immutate, necnon et nostras quas nunc ferimus et olim edidimus, precipimus ab omnibus nostris subditis et statuimus irrefragabiliter custodiri.</p>
                    <p>Item statutum Item presbiteri[2] declaramus intelligi hoc modo, uidelicet quod presbiteri curati uel non curati et alii in sacris ordinibus constituti beneficiati tantum confiteantur episcopo uel suo decano uel cui commiserit episcopus uices suas generaliter uel specialiter, dando alicui licenciam ut eligat idoneum confessorem, cui committit episcopus uices suas ipsum absoluendi; uicarii uero ualeant confiteri curatis illis in quorum degunt parochia, et ipsos curati possint absoluere de casibus quibus alias de iure communi possunt suis parochianis absolucionis beneficium impertiri; contrariam consuetudinem, uidelicet quod sacerdos simplex, qui non est proprius, possit audire confessionem alicuius ac ei quem audit, iniungere penitencias salutares, iam pridem per iura canonica reprobatam et dampnatam detenstanter l. detestamur[3] et eam penitus reprobamus.</p>
                    <p>Item statuto quod incipit Item quod nullus presumat[4] sic duximus addendum quod eciam si mortuaria subuenerint in illa ecclesia, uel aliqua excellens persona, propter quod debeat alia missa celebrari, nolumus quod idem sacerdos ualeat tunc bis in die missam celebrare, si per alium sacerdotem missa dicenda in dicta ecclesia possit commode suppleri, et intelligi uolumus mortuarium, uidelicet in ecclesia subueniens, non in alia ecclesia, ut tollamus peruersam consuetudinem aliquorum sacerdotum qui in periclum animarum suarum bis celebrant in die in diuersis ecclesiis, quarum una non dependet ab alia, et hoc faciunt cupiditate lucri, quod omnino reprobamus.</p>
                    <p>Item statutum quod incipit Item districte precipimus[5] sic duximus corrigendum interpretando quod sacerdos moneat suos parochianos in ecclesiis suis quod addiscant filios suos uel addisci faciant oracionem dominicam, Aue Maria et simbolum fidei, quousque integre sciant.</p>
                    <p>Item addimus ad statutum quod incipit Item precipimus clausa inducta l. indumenta[6] uidelicet supertunicalia, et non de aliis uolumus intelligi.</p>
                    <p>Item constituciones dudum editas a predecessoribus nostris contra omnes in sacris ordinibus constitutos concubinas publice detinentes, contra lusores ad aleas et taxillos publice in plateis uel in locis inhonestis, nec non et contra bibentes ad tabernas et ipsas frequentantes[7] confirmamus, hac aprobante synodo, et approbamus atque mandamus ipsas, prout iacent, inuiolabiliter obseruari; penas quoque in ipsis contentas, si quis contra fecerit, decernimus incursuras, non obstantibus quibuscumque reuocacionibus a deprecessoribus nostris, sub illis penis contentis in dictis statutis, quominus dicte pene in suo robore permaneant quo ad hos tres casus, salua tamen modificacione de bibentibus ad tabernas quondam facta per Aimonem episcopum predecessorem nostrum[8], cui in hac parte non intendimus in aliquo derogare.</p>
                    <p>Item addimus ad statutum quod prohibet deferre ad zonas cultellum barbaricum[9], nisi crederetur uerissimiliter periculum iminere.</p>
                    <p>Item addimus ad statutum quod prohibet ne filii sacerdotis spurii parentibus suis altari administrent, quod dicti sacerdotes contra facientes penam XX sol. incurrant, quam, qui contra fecerit, soluere teneatur infra mensem nobis uel mandato nostro integre, alioquin penam excommunicacionis se nouerit incursurum ipso facto.</p>
                    <p>Item non nulli nostre temporalis iurisdiccionis ac multi nostre diocesis qui in diminucionem nostre iurisdiccionis et nostrum contemptum acciones suas quas habent contra aliquas personas et per excogitatam maliciam, ut fatigent suos aduersarios magnis laboribus et expensis, cedunt acciones suas in potentes personas, quippe attendentes quod sicut prohibite cessiones et episcopus licium tam de iure canonico quam ciuili, imo iactura cause illos afficit, qui sibi potenciorem patrocinium taliter aduocare presumunt, idcirco statuimus prouide et ordinamus ut nullus clericus nostre diocesis nec aliquis laicus nostre temporalis iurisdiccionis subditus deinceps cedat suas acciones uel uendat alteri persone potenciori ipso cedente sub pena ho. et amissione cause seu delicti, quod ho. sibi soluere teneatur nobis uel mandato nostro integre infra mensem immediate sequentem, alioquin ipsum uinculo excommunicacionis innodamus et ipsum firmius l. ferimus?[10].</p>
                    <p>Item sunt non nulli qui litteris appostolicis abutentes impetrant causas coniunctas per sedem apostolicam contra tenorem constitucionis statuti de rescriptis apostolicis[11], libro VI[12], nullo priuilegio muniti, sed .....[13] ex scienda dni pape sub ho. obtento in graue preiudicium subditorum nostrorum, quos eorum exigit audacia, quatenus graui subiaceant ulcioni, idcirco prouide, nostra synodo approbante, duximus statuendum quod qui scienter non priuilegiti deinceps, cuiusque condicionis uel status extiterit, tales litteras impetrare presumpserit ac per eas coram illis abusiuis delegatis, qui nulla extra formam et tenorem predictam decertat hunc iurisdiccionis, aliqua quasi ad iudicium euocare fecerint contra dicte constitucionis tenorem, ipso facto sentenciam excommunicacionis in ipsos prouolgamus.</p>
                    <p>Item ex frequenti relacione fide dignorum ad nostram peruenit noticiam quod dni temporales nostre diocesis eorumque officiarii in suis curiis et foris recusant admittere excepcionem excommunicacionis obictam contra illos qui sunt maioris uinculo excommunicacionis inodati, et ipsos opponentes, non obstante dicta excepcione, compellunt per penarum imponicionem excommunicato respondere in contemptum ecclesiastice discipline; cum igitur omnis excommunicatus sit repellendus in omnibus iudiciis ab agendo, prononciando et testificando secundum canonicas sancciones ac insanis habeatur, uolentes huic morbo congruam adhibere medelam, sanctimus ut omnes iudices et dni seculares, eorumque officiarii, balliui, castellani, uicedni, maiores, salteri, mistrales, seu alii quo uocabulo nuncupentur, deputati ad exercicium canorum causarum ?[14]siue ad ius reddere, excommunicatos publice scientes ad agendum, pronunciandum et testificandum in suis curiis et iudiciis de cetero non admittant.</p>
                    <p>Monemus insuper omnes et singulos superius nominatos quod excepcionem excommunicati coram eis opponitam contra aliquid in prefatis casibus statim suam audienciam prebeant ac cum effectu admittant, delacionemque dent parti opponenti congruentem ad ipsam probandum; qua probata legitime repellant excommunicatos ab omni actu iudiciali et processu, alioquin contra presumptores nostre constitucionis huiusmodi, quosque iudices uel officiarios seculares non admittentes dictam excepcionem cum effectu, post octo dies a publicacione huius statuti, sentenciam excommunicacionis ferimus ipso facto, persona dumtaxat dni comitis Sabaudie tantum excepta.</p>
                    <p>Item statuimus quod[15] hoc salubre statutis l. statutum[16] frequenter in ecclesiis populo publicetur, ne aliquis per ignoranciam ab eius obseruacione se ualeat excusari.</p>
                    <p>Item edicto perpetuo prohibemus omnibus curatis et sacerdotibus ne uenacionibus clamorosis uaccent, uel eas per se ipsos exerceant sub pena X sol., quam, si incurrerint, tradere nobis teneantur infra mensem sub pena excommunicacionis.</p>
                    <p>Item ad honorem et gloriam beate semper uirginis Marie et ad augmentum graciarum suorum deuotorum statuimus firmiter et precipimus festum Concepcionis ipsius beate Marie a clero et populo per totam nostram diocesim singulis annis solempniter coli et deuote obsequiis celebrari, sicut una de aliis festiuitatibus eiusdem, iniungentes et mandantes omnibus et singulis ecclesiarum rectoribus quatenus die dominico precedente dictum festum precipiant sub pena excommunicacionis omnibus suis parochianis dictum festum collere et deuote ad ecclesiam accedere audituri diuinorum officia.</p>
                    <p>Item statuimus et ordinamus proprie quod quum in diebus sabbati subuenerit festum nouem leccionum, quod precedenti die non occupata per simile festum in illa edomada fiat illa die officium beate Marie integre, prout consuetum est[17], nec fieri in die sabbati non occupata, tempore aduentus Dni et XLe tantum excepto.</p>
                    <p>Item precipimus et mandamus omnibus et singulis prioribus, curatis, ecclesiarum rectoribus nostre diocesis, necnon et omnibus beneficiariis in nostra diocesi, cuiuscumque condicionis aut statas existant, nobis subditis, in uirtute sancte obediencie et sub pena excommunicacionis, quatenus nostras presentes constituciones, ordinaciones et declaraciones, quas nunc publicamus, penes se habeant et conscribi faciant et annexent cum aliis statutis synodalibus, ueraciter legant que super iacent ordinate, ac eciam eas sepe parochianis aut sacerdotibus, quociens poterint, in suis ecclesiis intiment, legant et publicent in illis diebus quibus adstringuntur alia statuta uetera populo pertinencia diuulgare.</p>
                    <p>Precipimus quoque districte omnibus hic assistentibus et aliis absentibus qui tenentur habere statuta synodalia, quatenus de omnibus supradictis copiam non receperunt, sic uos optamus in premissis sedulos et attentos exibere, ut per bonum obbediencie ascribi diuine milicie ualeatis.</p>
                    <p>Acta sunt hec supra dicta et publicata apud Sanctum Germanum, ibidem nostram synodum celebrantes in presencia dictarum superius personarum et mullorum aliorum tam clericorum quam laicorum, die secunda decembris, anno currente MoCCCoXLo sexto.</p>
                </div>
                <div>
                    <head>Footnotes</head>
                    <p>[1] &quot;ne&quot; in parentheses in pdf</p>
                    <p>[2] &quot;item presbiteri&quot; has a dash on either side, is italicized, and has a super script 1 after it marking a note</p>
                    <p>[3] &quot;l. detestamur&quot; in parentheses</p>
                    <p>[4] &quot;item quod nullus presumat&quot; has a dash on either side, is italicized, and is followed bi a super script 1</p>
                    <p>[5] &quot;item districte precipimus&quot; has a dash on either side, is italicized, and is followed bi a super script 2</p>
                    <p>[6]&quot;item precipimus clausa inducts l. indumenta&quot; has a dash on either side, is italicized, and is followed bi a super script 3. In addicion, &quot;l. indumenta&quot; is in parentheses</p>
                    <p>[7] super script 4 here marking a note</p>
                    <p>[8] super script 1 here marking a note</p>
                    <p>[9] super script 2 here marking a note</p>
                    <p>[10] &quot;l. ferimus?&quot; in parentheses</p>
                    <p>[11]&quot;rescriptis apostolicis&quot; italicized</p>
                    <p>[12] super script 1 here marking a note</p>
                    <p>[13] super script 2 here marking a note</p>
                    <p>[14]&quot;causarum?&quot; in parentheses</p>
                    <p>[15] &quot;quod&quot; in parentheses</p>
                    <p>[16] &quot;l. statutum&quot; in parentheses</p>
                    <p>[17] &quot;est&quot; in parentheses</p>
                </div>
            </div>
        </body>
    </text>
</root>
