<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Cambrai</title>
                <recordID>0757</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1312-10-18</origDate>
                <dateNotes/>
                <origPlace>Cambrai</origPlace>
                <diocese>Cambrai</diocese>
                <province>Reims</province>
                <country>Belgium</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 757</p>
                <p>Year: 1312</p>
                <p>Month: 10</p>
                <p>Day: 18</p>
                <p>Circa: None</p>
                <p>DatingNotes: None</p>
                <p>Place: Cambrai</p>
                <p>Diocese: Cambrai</p>
                <p>Province: Reims</p>
                <p>CountryModern: Belgium</p>
                <p>Latitude: 50.175579</p>
                <p>Longitude: 3.2345</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Pierre de LÃ©vis-Mirepoix</p>
                <p>IssuingAuthorityAlt: None</p>
                <p>RegnalStart: 1309</p>
                <p>RegnalEnd: 1324</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Reusens, Statuta, 60-63</p>
                <p>EditionOther: Gousset, APER, II, pp. 499-500</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Library Scan', 'WebDownload']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Statuta facta in synodo Cameracensi celebrata in maiori ecclesia, in festo beati Luce euangeliste, per dominum Petrum [1] episcopum, anno Domini Mo CCCo XIIo.</p>
                    <p>Locus XXXVus.</p>
                </div>
                <div>
                    <head>Capitulum 1</head>
                    <p>Quia legitur in canone: Quicumque ex Deo esse uidentur, arma militaria non sumant, statuimus ut nullus clericus, cuiuscumque sit status, arma deferat sine nostra aut officialis nostri licencia speciali; alias ad quinquaginta solidorum penam teneatur, et arma nichilominus amittat.</p>
                </div>
                <div>
                    <head>Capitulum 2</head>
                    <p>Statuimus ut singuli presbiteri in scriptis habeant nomina suorum parrochianorum excommunicatorum, et qua de causa excommunicati sint, utrum pro iudicato aut contemptu, uel alias, et nomina illorum ad quorum instanciam sunt excommunicati diem eciam qua primo denunciantur.</p>
                    <p>Et singulis annis per mensem ante sinodum decanis referant excommunicatos per annum, aliter ad penam uiginti solidorum parisiensium teneantur.</p>
                    <p>Et decani referant excommunicatorum nomina ad sinodum secundum antiqua statuta; aliter nomine pene ad quadraginta solidos parisienses teneantur.</p>
                </div>
                <div>
                    <head>Capitulum 3</head>
                    <p>Item statuimus ut singuli presbiteri alta uoce et intelligibili in facie ecclesiarum suarum diebus dominicis et festiuis suos parrochianos excommunicatos denuncient nominatim et distincte, ut robore confusi ad unitatem sancte matris Ecclesie citius reuertantur; eorum nomina habeant in cedula uel quaternione; aliter, quociens obmiserint, in quinque solidis parisiensibus teneantur.</p>
                </div>
                <div>
                    <head>Capitulum 4</head>
                    <p>Item statuimus quod decani in suis litteris absolutoriis exprimant a qua sentencia absoluant, et ad quorum instanciam tales absoluti sentenciam excommunicacionis incurrerunt; alias presbiteri decanorum litteras absolutorias nullatenus exequantur.</p>
                </div>
                <div>
                    <head>Capitulum 5</head>
                    <p>Item statuimus quod, si contigerit aliquem excommunicatum fore pluribus sententiis, et ab una fuerit absolutus, nichilominus pro alia excommunicatus nuncietur.</p>
                </div>
                <div>
                    <head>Capitulum 6</head>
                    <p>Item titulo primo: Item prelatos, post illa uerba sacerdotes addimus: capitula, collegia et quoscumque alios, qui ad sinodum nostram sanctam uenire tenentur de consuetudine uel de iure, et sequitur: ut tenentur et non uenerint etc.</p>
                </div>
                <div>
                    <head>Capitulum 7</head>
                    <p>Item in titulo de execucione mandatorum sinodalium, in capitulo quod sic incipit, Item statuimus ut ubicumque portitores litterarum, post illa uerba organa resumantur ibidem, addimus ista uerba si, postquam a nobis, uel officiali nostro, aut decano rurali, uel deputato ab episcopis, seu altero eorum, requisiti fuerint, non [2] restituantur.</p>
                    <p>De moneta.</p>
                    <p>Locus XXXVIus.</p>
                </div>
                <div>
                    <head>Capitulum 8</head>
                    <p>Uniuersis presentes literas inspecturis Petrus [3] miseracione diuina Cameracensis episcopus.</p>
                    <p>Salutem in Domino.</p>
                    <p>Cum predecessores nostri episcopi Cameracenses soli et in solidum a tempore, cuius contrarium memoria non existit, notorie fuerint, et nos eciam fuerimus et simus ad presens, in possessione uel quasi, racione et nomine nostri comitatus Cameracensis, iuris faciendi, cudendi seu fabricandi, aut fabricari faciendi monetam per Nos seu per alios in comitatu nostro Cameracensi, et nulli alii infra limites dicti comitatus existenti hoc ius competierit, neque competat, nec competere possit nec debeat, ad hoc tam de iure quam de usu, lege et consuetudine nostri comitatus predicti notoriis antiquis temporibus et legittime prescriptis, et huiusmodi ius ad Nos pro tempore nostro pertinuerit et pertineat solum et in solidum, et pertinere debeat racione nostri comitatus predicti, et ex priuilegiis spiritualibus et libertatibus ab imperatoribus Romane Ecclesie episcopis Cameracensibus, nostris predecessoribus, competenter concessis, et Nobis solis et in solidum hoc facere licuerit et adhuc liceat, ut dictum est, nichilominus quidam ausu suo temerario, sue sequentes libitum uoluntatis, in preiudicium, dampnum, grauamen et eneruacionem iurium nostrorum, priuilegiorum, libertatum, possessionum uel quasi predictorum, et contra eadem, infra fines et limites nostri comitatus predicti cudunt seu fabricant, cudi et fabricari faciunt, notorie monetam adulterinam et reprobam; nonnulli contra uoluntatem nostram in hoc auctoritatem, opem, consilium, auxilium prestant palam, publice et occulte, et alii dictam monetam notorie usui suo in nostro comitatu exponunt emendo uendendoque, et super eadem contrahendo, recipiendo eamdem scienter et aliis tradendo, Nos in iure nostro et possessione uel quasi predictis indebite molestando et perturbando.</p>
                    <p>Et fuerunt et sunt premissa adeo notoria et manifesta in comitatu nostro Cameracensi et locis uicinis, et super hoc fuit et est publica uox et fama.</p>
                    <p>Quapropter Nos, uolentes, prout tenemur, contra talium ausus et conamina adhibere remedium oportunum, et ut ecclesia nostra in plenitudine iuris sui et libertate, integritate letetur palam, publice et notorie, in nostra synodo presenti monemus peremptorie, primo, secundo et tercio, omnes et singulos nostri comitatus, et quoscumque alios, cuiuscumque condicionis et status existant, ut infra sex dies a tempore scientie numerandos, quorum duos pro primo, duos pro secundo, et reliquos duos pro tercio et peremptorio assignamus termino, a fabricacione, faccione, cudicione, usu, recepcione, contractu, condicione, auxilii et auctoritatis prestacione, molestalione, inquietacione et perturbacione predictis, cessent et desistant, et omnino cessari et desisti faciant, curent et procurent cum effectu, ac Nos iure nostro et possessione uel quasi et priuilegiis predictis gaudere permittant pacifice et quiete; alioquin tales factores, abusores, opem, consilium, auctoritatem et consilium in premissis prestantes, ponentes dictam monetam et recipientes, et contrahentes super eadem, et approbantes eamdem tanquam legalem, scienter uel affecta ignorancia, ex tunc, tempore sex dierum elapso huiusmodi, in hiis scriptis excommunicamus.</p>
                    <p>Quare uobis omnibus et singulis presbiteris et capellanis, et aliis ecclesiarum rectoribus nostrarum ciuitatis et diocesis Cameracensis districte precipiendo mandamus, quatenus prefata sic facta fuisse et esse a nobis palam et publice notificetis, publicetis et insinuetis, et abusores, fabricatores, opem auxilium, consilium et auctoritatem in premissis prestantes, ponentes dictam monetam et recipientes, et contrahentes super eamdem, et approbantes eamdem, et alias quoquo modo dictam monetam approbando tanquam legalem, scienter utentes eadem, excommunicatos publice nuncietis, quociens super hoc fueritis requisiti.</p>
                    <p>Quod inde feceritis nobis rescribatis, ita quod in hiis exequendis unus uestrum alium uel alios non exspectet.</p>
                </div>
                <div>
                    <head>Explicit</head>
                    <p>Datum apud Cameracum in Castello, die synodi nostre anno Domini millesimo trecentesimo undecimo.</p>
                    <p>Item eodem anno Mo CCCCo XIIo.</p>
                    <p>Locus XXXVIus idem que est addicio de libertate ecclesiastica. [4]</p>
                    <p>Item ex querelis lacrimabilibus personarum ecclesiasticarum, tam regularium quam secularium, nostre diocesis percepimus, quod nonnulli, succensi maligno spiritu, diuinum iudicium contempnentes, earum equos frequenter et animalia interficiunt et capiunt, grangias et domus succendunt, et nonnunquam personas ecclesiasticas capiunt, et captos detinent pro suo libito uoluntatis; unde, quia malis crescentibus opus est exemplo, ne de cetero fiant talia, inhibemus; statuentes quod, si quis premissorum aliquod deinceps fecerit uel fieri mandauerit, ipso facto excommunicacionis uinculo cum omnibus illis, qui in illis, ut fiant, dabunt consilium, auxilium uel fauorem, sit ligatus.</p>
                    <p>Is eciam cuius nomine premissa fient, si, postquam ad eius noticiam peruenerint, rata habuerit, eadem sit sentencia excommunicacionis irretitus.</p>
                </div>
                <div>
                    <head>Footnotes</head>
                    <p>[1] Originalli P[etrum].</p>
                    <p>[2] Originalli [non].</p>
                    <p>[3] Originalli P[etrus].</p>
                    <p>[4] 'eodem anno ... ecclesiastica' originalli in brackets.</p>
                </div>
            </div>
        </body>
    </text>
</root>
