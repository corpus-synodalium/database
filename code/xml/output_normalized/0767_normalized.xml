<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Cambrai</title>
                <recordID>0767</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1319-10-19</origDate>
                <dateNotes/>
                <origPlace>Cambrai</origPlace>
                <diocese>Cambrai</diocese>
                <province>Reims</province>
                <country>Belgium</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 767</p>
                <p>Year: 1319</p>
                <p>Month: 10</p>
                <p>Day: 19</p>
                <p>Circa: None</p>
                <p>DatingNotes: 18 or 19 October</p>
                <p>Place: Cambrai</p>
                <p>Diocese: Cambrai</p>
                <p>Province: Reims</p>
                <p>CountryModern: Belgium</p>
                <p>Latitude: 50.175579</p>
                <p>Longitude: 3.2345</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Pierre de LÃ©vis-Mirepoix</p>
                <p>IssuingAuthorityAlt: None</p>
                <p>RegnalStart: 1309</p>
                <p>RegnalEnd: 1324</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Reusens, Statuta, 72-75</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Library Scan', 'WebDownload']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Locus XLIIIus.</p>
                    <p>Statutum factum per dominum Cameracensem episcopum, in die beati Luce anno Domini Mo CCCo XIXo.</p>
                </div>
                <div>
                    <head>Capitulum A1</head>
                    <p>Quia, ut intelleximus, in quibusdam partibus nostre Cameracensis diocesis, quod dolenter referimus, nonnulli tam uiri quam mulieres matrimonialiter copulati ad suggestionem diaboli, qui semper parat in hoc mundo discordias et non cessat zizania seminare Christique fideles ab unitate fidei separare, ex quadam displicencia atque discordia sua seu temeritate propria et absque iudicio Ecclesie contra preceptum Domini et apostolicas sanxiones sese ab inuicem separant et diuidunt, de facto diuorcium inter se ad suum libitum celebrando, uirique, dimissis uxoribus propriis, alias uxores, eciam aliis uiris coniugatas, et uxores uiros alios sibi dampnabiliter associant et coniungunt, alter alteri in domo, lecto et aliis quasi uir et uxor coniugati penitus adherendo, et in Dei et Ecclesie scandalum publicum luxuriose uiuendo; Nos igitur, tantis in Ecclesia Dei scandalis, tantisque erroribus et subditorum nostrorum animarum periculis, prout ex debito tenemur officio, occurrere cupientes, statuendo precipimus, ne aliqui de cetero, tam uiri quam mulieres, absque iudicio Ecclesie sese ab inuicem separent uel diuidant causa diuortii inter eos faciendi.</p>
                    <p>Qui uero contrarium fecerint, in excommunicacionis sentenciam, quam in ipsos ferimus, incidant ipso facto.</p>
                </div>
                <div>
                    <head>Capitulum A2</head>
                    <p>Item, quia in quibusdam uillis nostre Cameracensis diocesis surit nonnulli laici, tam iudices quam nori iudices, asserentes et sustinere nitentes ultimas decedentium uoluntates ac testamenta non ualere aliter, nec tenere aut habere roboris firmitatem, nisi in predictarum confeccione scabini loci, aut duo saltem de ipsis, presentes affuerint, ad hoc uocati specialiter et rogati, asserentes quod, secundum usum quem pretendunt, per alios testes quam per scabinos probari euidenter non ualeat ultima disposicio testatorum; Nos igitur, attendentes predictum abusum euidenter esse racioni contrarium, et quod per dictum abusam, si tolleraretur, de cetero predictas defunctorum uoluntates sepe et sepius contingeret irritari; statuimus, precipimus et firmiter inhibemus, ne quis occasione abusus huiusmodi defunctorum predicta testamenta eorum aut ultimas uoluntates, alias tamen rite factas, impedire aut impugnare presumat.</p>
                    <p>Qui uero contrarium fecerit, in excommunicacionis sentenciam incidit ipso facto.</p>
                </div>
                <div>
                    <head>Capitulum A3</head>
                    <p>Eciam quia in quibusdam locis et uillis nostre Cameracensis diocesis nonnulle laicales iusticie asserunt et sustinere nituntur, quod secundum usum suum legaciones et donata causa mortis, que et quas faciunt decedentes, non ualeant nec habeant roboris firmitatem, nisi testator, de lecto mortis consurgens, extra domum in qua iacet, per quadraginta pedum spacium pedes uadat et ibidem de bonis suis ordinet et disponat.</p>
                    <p>Sunt eciam aliqui laici iudices asserentes, quod non ualent neque tenent legata, donaciones et elemosine defunctorum, nisi de datis et relictis testator in uita sua propria manu legatariis et donatariis possessionem tradiderit et saisinam, ad iniquitatem et maliciam suam palliandam quemdam abusum nephandissimum pro consuetudine pretendentes; Nos igitur, attendentes quam pie quam fauorabiles sint ultime decedentium uoluntates, quantocumque cupiditatis et malicie fomite talis usus seu abusus sumpserit fundamentum, statuimus ut legata, donaciones et elemosine defunctorum ualeant et teneant, siue in lecto mortis, siue in domo facte fuerint siue extra, eciam si defunctus de predictis datis et legatis legatariis et donatariis in uita sua possessionem non tradiderit uel saisinam, dicto abusu contrario de cetero non obstante; dum tamen non subsit alia causa propter quam possint aut debeant impugnari; inhibentes ne quicumque iudex uel alii occasione dictorum abusuum, uel alicuius eorumdem, legata et donaciones fraudulenter impediant aut impugnare presumant.</p>
                    <p>Qui uero contrarium facere presumpserint, excommunicacionis sentenciam incurrant ipso facto.</p>
                </div>
                <div>
                    <head>Capitulum A4</head>
                    <p>Item precipimus et mandamus firmiter iniungendo omnibus et singulis parrochialium ecclesiarum curatis, ut hec statuta in hac synodo per nos facta singulis diebus dominicis et festiuis in Ecclesiis suis in lingua materna coram populo publicent et exponant.</p>
                    <p>Qui uero, in hiis exequendis fuerit negligens uel remissus, pro sua negligencia grauiter se senciat puniendum.</p>
                </div>
                <div>
                    <head>Capitulum A5</head>
                    <p>Item excommunicatos a canone nunciamus omnes exemptos qui interdicti tempore in casibus non concessis a iure, uel excommunicatos publice uel nominatim, uel usurarios manifestos, in cimiteriis suis ausi fuerint sepelire.</p>
                </div>
                <div>
                    <head>Capitulum A6</head>
                    <p>Item excommunicatos a canone nunciamus omnes qui ab ecclesiis uel personis ecclesiasticis pro eorum rebus propriis, quas non negociandi causa deferunt nec deferri faciunt, pedagia, ghuidagia, suo uel alio nomine, exigunt uel extorquent.</p>
                </div>
                <div>
                    <head>Capitulum A7</head>
                    <p>Item excommunicatos a canone nunciamus eos qui in gradibus consanguineitatis uel affinitatis constitucione canonica prohibitis scienter contrahere non uerentur.</p>
                    <p>Quorum nomina per curatos locorum, ubi moram trahent, cum ad eorum noticiam deuenerit, notificari uolumus absque mora, ut contra tales, prout iustum fuerit, procedere ualeamus.</p>
                </div>
                <div>
                    <head>Capitulum A8</head>
                    <p>Item excommunicatos a canone nunciamus religiosos qui inter parrochianos alienos matrimonia solemnizare scienter presumpserint, non habita super hiis presbiteri parrochialis licencia speciali.</p>
                    <p>Locus XLIIIIus.</p>
                    <p>De procuratoribus.</p>
                </div>
                <div>
                    <head>Capitulum B1</head>
                    <p>Officialis Cameracensis decano christianitatis de N. Salutem in Domino.</p>
                    <p>Nos, attendentes quod procuratores foranei curie Cameracensis in litigantium in eadem graue preiudicium et dampnum non modicum in exigendo salarium fraudes committunt et metas racionis excedunt, uolentes super hiis litigantibus de oportuno remedio prouidere, ordinaciones per nos factas fraudibus dictorum procuratorum, uobis duximus destinandas.</p>
                    <p>Que tales sunt:</p>
                </div>
                <div>
                    <head>Capitulum B2</head>
                    <p>Statuimus quod procurator residens in ciuitate seu suburbio Cameracensi pro qualibet assignacione diei duodecim denarios parisienses dumtaxat pro salario suo recipiat sine fraude.</p>
                </div>
                <div>
                    <head>Capitulum B3</head>
                    <p>Item procurator foraneus ueniens eques de quindena in quindenam quinque solidos parisienses, ueniens pedes triginta denarios parisienses.</p>
                </div>
                <div>
                    <head>Capitulum B4</head>
                    <p>Item procurator foraneus ueniens eques de ebdomada in ebdomadam tres solidos et sex denarios parisienses, ueniens pedes XXti denarios parisienses; nec conueniant de maiori salario, nisi per nos uel sigilliferum nostrum petita super hoc licencia et obtenta.</p>
                </div>
                <div>
                    <head>Capitulum B5</head>
                    <p>Item procurator, si pro litteris contumacialibus ad monendum contumaces, ut satisfaciant officiali de contemptu, et pars contumax citata ad instanciam partis aduerse ad uidendum fieri taxacionem expensarum uelit satisfacere de expensis, non petantur neque recipiantur a personis sic nominatis maiores expense quam consuetum est taxari in curia.</p>
                    <p>Unde uobis mandamus, quatenus dictas ordinaciones in nostro capitulo, quam primum illud contigerit celebrari, notificetis et eciam publicetis.</p>
                    <p>Precipientes nichilominus singulis curatis uestri decanatus et eorum uicesgerentibus sub pena decem solidorum, nobis, si committantur, applicandorum, ut de dictis ordinacionibus copiam recipiant, et in eorumdem ecclesiis easdem dominicis diebus et festiuis notificent et publicent; ita quod circa huiusmodi indebitas exacciones salario de cetero non ualeant in curia Cameracensi grauari litigantes.</p>
                    <p>Et quid inde feceritis, nobis rescribatis.</p>
                </div>
                <div>
                    <head>Explicit</head>
                    <p>Datum anno Domini Mo CCCo XIo, die lune post Cantate.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
