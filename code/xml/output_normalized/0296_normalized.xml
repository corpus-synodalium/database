<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Avignon</title>
                <recordID>0296</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1282</origDate>
                <dateNotes/>
                <origPlace>Avignon</origPlace>
                <diocese>Avignon</diocese>
                <province>Arles</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 296</p>
                <p>Year: 1282</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Avignon</p>
                <p>Diocese: Avignon</p>
                <p>Province: Arles</p>
                <p>CountryModern: France</p>
                <p>Latitude: 43.95</p>
                <p>Longitude: 4.817</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: Bertrand Amalric</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Gallia christiana novissima, Arles, 532-536, no 1322</p>
                <p>EditionOther: Mansi 24, col 438-446</p>
                <p>SourceNotes: text in Mansi is incomplete (breaks off midway through c. 11)</p>
                <p>TranscriptionNotes: based on Mansi</p>
                <p>BaseText: ['GoogleBooks', 'WebDownload', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>BErtrandus miseracione Diuina sancte Arelatensis ecclesie archiepiscopus, ad futuram rei memoriam.</p>
                    <p>Inter pressuras presentis temporis multiplices, atque curas, que nostro coherent officio seruitutis, illa precipue nos affligit, uisceribus nostri cordis infixa profundius, atque solidius radicata, nostrum incessanter pungens animum suarum aculeis punccionum: ut ecclesie comprouinciales, ac ministri earum nostro subiecti regimini, sollicite prouisionis remedio, prout nobis desuper ministratur, a malignorum defendantur incursibus, cohibeantur iniurie et uiolentie, ac omnis materia malignandi radicitus extirpetur, et aduersis omnibus propulsatis, in pacis pulchritudine delectentur habitantes in eis, et ut hostium sublata formidine, et tranquillitate serena et serenitate tranquilla, pacis auctori, cuius mancipantur obsequio, eo deuotius quo tranquillius, et quo deuotius eo acceptius, ualeant famulari.</p>
                    <p>Libenter itaque assiduos labores amplectimur, quanquam nostris impares humeris ad portandum, nocturnis pariter et diurnis insistentes uigiliis nonnumquam eciam supra uires, ut personis ecclesiasticis infra sortem nobis traditam constitutis, molestacionum, iniuriarum crebrarum turbinibus relegatis, Diuino fulti presidio, nostris laboribus pacem, et propria sollicitudine quietem opportune prouisionis commercio preparemus.</p>
                    <p>Sane in concilio quod nuper cum prelatis nostre prouincie apud Auinionem duximus conuocandum, et auctore domino feliciter celebrandum: quedam statuta ad honorem Dei, matris eius reuerenciam, apostolique eius Trophimi almi nostri patroni, et sancti Stephani protomartyris gloriosi, animarum lucrum, ecclesiarum pacem, ministrorum ipsorum quietem tranquillam edenda decreuimus, de uenerabilium fratrum suffraganeorum nostrorum consilio et assensu: que breui stilo, omni curiositate repulsa, sunt inferius annotata.</p>
                    <p>CAPITULA.</p>
                </div>
                <div>
                    <head>Capitulum 1</head>
                    <p>Contra usurarios.</p>
                    <p>IN primis nostre consideracionis oculos dirigentes, ac pleno intuitu clarius intuentes, quod morbis nouiter irruentibus opportuna sunt antidota adhibenda: ne totam terram inficere ualeant infigentes rapaces oculos bonis alienis, quorum substancias exhauriunt infelici commercio usurarie prauitatis, que quasi passim colitur a nonnullis diuitibus, et aliis, qui se solo nomine asserunt mercatores, quos, ut loquamur rectius, direptores possumus merito appellare: ne ulterius eorum promptuaria eructancia ex hoc in illud, quorum feces adhuc exinaniri nequeunt, quin in malignis caloribus pericula mortifera per prauitatem usurariam ministrent assidue pauperibus et egenis, ut facilius ad extreme paupertatis discrimina perducant eosdem, et eciam quamplures diuites, ut rei euidencia et clamor ualidius attestatur: statuimus, quod omnes usurarii sint ipso facto uinculo excommunicacionis innodati: intelligentes usurarios eciam eadem sentencia fore ligatos, qui pannos, bladum, uinum, oleum, uel alias quascumque mobiles uel se mouentes, presertim ad sostam, siue ad solucionem post tempus aliquod faciendam, carius uendunt propter temporis dilacionem, quam essent alias uendituri, si tempore solucionis esset uendicio facienda: et eciam illos, qui quoscumque contractus alios faciunt in fraudem usurarum, quocumque alio nomine censeantur; et quod contra tales Ordinarii procedant ex officio ad inquirendum super id, et eciam ad puniendum, et maxime ad denunciacionem conquerentium, uel ad famam: a qua quidem sentencia non possint absolui, eciam si in foro penitenciali satisfaccionem prebuerint, nisi dumtaxat a suis diocesanis, uel ab eo, cui hoc specialiter duxerint committendum.</p>
                    <p>Excipimus autem euidens mortis periculum, exclusis malicia qualibet atque fraude: quas ab aliquibus circa talia nonnumquam audiuimus adhiberi.</p>
                </div>
                <div>
                    <head>Capitulum 2</head>
                    <p>Ut pro ecclesia preces fiant.</p>
                    <p>Cum iuxta scripture testimonium, qui pro alio orat, pro se Dominum interpellet, multumque ualeat iusti depreciato assidua, eoque, oculi Domini super iustos, et aures eius in preces eorum, ut Psalmista testatur: pia deliberacione duximus statuendum, ubicumque Christianus fidelis deuotas oraciones et pia uota prosternere curauit, in Missarum presertim sollemniis, ante Diuine maiestatis conspectum, a quo cuncta bona procedunt, ut per suam ineffabilem misericordiam nobis clementer annuens, sacrosanctam ecclesiam matrem cunctorum fidelium et magistram conseruet, pacificet, et regat, ac custodire dignetur, fidemque catholicam toto orbe terrarum multiplicare et conseruare, una cum patre beatissimo domino nostro papa, ac cardinalibus uniuersis.</p>
                    <p>Et ut facilius deprecaciones seruorum suorum, quanquam exiles, Deus miserator exaudiat: precipimus, et uolumus eciam, quod quilibet sacerdos parochialis dicat singulis diebus Dominicis in Missa parochiali pro ipsis oracionem pro populo: Ecclesie tue, quesumus Domine, preces placatus intende.</p>
                    <p>Et moneant populum publice, et diligenter inducant, ut fideliter orent pro eisdem Dominum, significantes ipsis, quod quotiescumque pro predictis humiliter orauerint, quod nos cum fratribus nostris, tamen uere penitentibus et confessis, quadraginta dies de iniunctis penitentiis eis misericorditer relaxamus.</p>
                </div>
                <div>
                    <head>Capitulum 3</head>
                    <p>Ut bona ecclesiastica non alienentur.</p>
                    <p>Quoniam sacrorum statuta canonum, principum decreta, et cetere legitime sancciones prohibent manifeste, ut possessiones, predia, census, et alia queuis bona, usibus celestium deputata; ex quorum prouentibus ueri Dei ministri uite percipiunt necessaria, et sustenant pauperes et egenos, aliquo alienacionis titulo distrahantur, uel quodcumque ad cetera eadem commercium habeatur: ideo statuimus, ne aliquis possessiones ecclesiasticas, redditus, aut quecumque alia iura ecclesiastica alienet quocumque titulo, in quascumque personas, cuiusuis status, religionis, ordinis, aut dignitatis existant, sine diocesani consilio et assensu: et qui contra fecerit, incurrat excommunicacionis sentenciam ipso facto.</p>
                </div>
                <div>
                    <head>Capitulum 4</head>
                    <p>Ut sint procuratores, qui citaciones beneficiatorum coram iudicibus non suis, communibus omnium impensis prosequantur.</p>
                    <p>Attendentes quod aliqui Diuinum iudicium non imentes, prelatos et rectores ecclesiarum, et ceteros beneficia ecclesiastica obtinentes, coram diuersis iudicibus fatigant laboribus et expensis, et ipsos indebite ac fraudulenter uexacionem suam compellunt redimere, propter uexacionem indebitam et iniustam: statuimus, quod omnes prelati, rectores ecclesiarum, et ceteri beneficia ecclesiastica in nostra Arelatensi prouincia obtinentes, unum uel plures procuratores constituant, qui citaciones factas et faciendas, et litigia indebita, coram non suis iudicibus, uel eciam peregrinis, expensis communibus omnium prosequantur contra quascumque personas cuiuscumque preeminentie, dignitatis, religionis, condicionis, ordinis, aut status existant: quousque a uexacione indebita cessauerint, et iusticia suum consequatur effectum.</p>
                    <p>Et quod omnes predicti, in expensis super hoc faciendis contribuant, iuxta taxacionem super his faciendam per uenerabiles uiros Cauallensem et Auraicensem episcopos: priuilegiis, honore, beneplacito, et auctoritate sedis apostolice ac legatorum, omnibus semper saluis.</p>
                </div>
                <div>
                    <head>Capitulum 5</head>
                    <p>Ut fideles non contemnant parochiales suas ecclesias.</p>
                    <p>Insuper aduertentes, quod parochiani ecclesiarum in plerisque locis parochiales ecclesias deserunt, et quasi contemnentes easdem, ad uillas uel alias ecclesias accedunt: presenti concilio statuimus, quod quilibet parochiani saltem quibuslibet diebus Dominicis et sollemnibus, uenire ad suas parochiales ecclesias, cessante impedimento canonico, tenentur: et in eis Missarum sollemnia Eucharistie nostre peregrinacionis uiaticum a propriis presbyteris, corde contrito, deuocione et reuerencia debitis, recipere, omni cunctacione postposita, studeant diligenter, presertim in festis Resurreccionis Domini, Pentecostes: tunc contingat et alia sacramenta ecclesiastica ab eisdem.</p>
                    <p>Qui si uenire recusauerint seu recipere, eorum ordinarii, iuxta datam a Deo sibi prouidenciam, ipsos puniant et castigent: et quod parochiales presbyteri, singulis Dominicis diebus, et festiuis, moneant et inducant, dum Diuina celebrantur, populum, ut predicta obseruare debeant sollicitudine diligenti.</p>
                </div>
                <div>
                    <head>Capitulum 6</head>
                    <p>Ut priuilegiati sentencias prelatorum non uiolent.</p>
                    <p>Quia, sicut ait Scriptura, sentencia pastoris tenenda est, et per omnia a quolibet obseruanda: ne forte apud Dominum, qui antea ligatus non erat, per contemptum damnabilem merito se inuoluat sentencia in ipsum occasione aliqua prius lata: statuimus, quod si priuilegiati seu exempti, pretextu suorum priuilegiorum quibus utuntur, inherendo intellectui litterali dumtaxat uel cortici eorumdem, sentencias prelatorum et censuram ecclesiasticam ausu temerario presumpserint quomodolibet contemnere, seu eciam uiolare: quod in suis querelis huiusmodi descendentibus prius non audiantur, donec super his satisfecerint competenter: saluis in omnibus sedis apostolice priuilegiis et indulgencia, auctoritate, beneplacito, et mandato eiusdem.</p>
                </div>
                <div>
                    <head>Capitulum 7</head>
                    <p>Ut in causis ecclesiasticis non adeatur curia secularis.</p>
                    <p>Frequens et detestanda presumpcio apud plures inualuit clericos, et eciam regulares, iuris ordinem peruertentes, ut clerici necnon laici clerico suo relicto pontifice, non expaueant, in euersionem iuris manifestissimam utriusque, ad iudicia secularia pertrahere passim, ac eosdem ad reddendum conantur compellere coram iudicibus peregrinis: sicque inique de ecclesie consorcio iudicant, quod uniuersa ecclesia male sentiendo de iudicio poscunt auxilium seculare, cum priuatorum causas Apostolus ad ecclesiam deferri, ibique precipiat terminari.</p>
                    <p>Uolentes igitur huiusmodi morbis salubre antidotum preparare: presenti concilio statuimus, quod si aliquis super causis spiritualibus uel ecclesiasticis negotiis quoquolibet uel per se uel per alium adiuerit curiam secularem, et monitus infra tres dies desistere recusauerit, eo ipso sit excommunicacionis sentencia innodatus.</p>
                </div>
                <div>
                    <head>Capitulum 8</head>
                    <p>Ut colligaciones et confratrie non fiant.</p>
                    <p>Quia uero colligaciones, societates, confratrie, seu coniuraciones, quocumque nomine censeantur, reprobate noscuntur a canonibus, et humanis legibus introducte, et constitucionibus conciliorum factorum per legatos Apostolice sedis in partibus et prouinciis istis, et omnino cassate, et sentencia excommunicacionis lata in fautores: ideo nos approbacione et assensu presentis concilii, predictas factas et faciendas in posterum coniuraciones, colligaciones, societates, clericorum, regularium, cuiuscumque ordinis, status, condicionis existant, in nostra prouincia Arelatensi, ubicumque et ciuitatum, castrorum, baronum et omnium aliorum existentium in ciuitatis, uille, dominio ecclesiastico subiectis, contra statuta canonum et conciliorum facta relaxantes, dissoluimus et cassamus: decernentes sacramenta prestita, ad predicta obseruanda, illicita, a quibus eos qui huiusmodi sacramenta prestiterant, absoluimus, et pro iuramento incaute prestito seu illicito uolumus ut a confessoribus suis penitenciam recipiant salutarem.</p>
                    <p>Et ubi infra decem dies post publicacionem presentis statuti se ad inuicem absoluerint, denuncientur auctores, fautores, tractores, defensores, et fideiussores pro his obseruandis excommunicati: et frequenter hec dissolucio excommunicacionis sentencia per prelatos in suis diocesibus, in suis synodis, diebus festiuis et sollemnibus publicetur; et faciant per subiectos sibi prelatos uel presbyteros publicari.</p>
                </div>
                <div>
                    <head>Capitulum 9</head>
                    <p>Ut priuilegiati non effugiant sentenciam excommunicacionis, nisi clarum priuilegium ostendant.</p>
                    <p>Aduertentes quod nonnumquam plerique exempti, pro aliquibus casibus, nostra statuta contemnere non formidant, in suarum periculum animarum, ecclesiarum damna, et non modicum plurimorum scandalum, et eneruacionem ecclesiastice discipline; et quoniam per predicta, licet sint exempti, non est dubium ipsos extra locum exemptum excommunicacionis sentenciam incurrisse: presente approbante concilio statuimus, ut si aliqui exempti, occasione statutorum nostrorum, excommunicacionis sentencia taliter fuerint inuoluti, quod in ecclesiis, ex quo certum fuerit, seu constiterit, ad requisicionem ordinarii per totam nostram prouinciam excommunicati publice nuncientur: nisi probare possint, et eciam fidem facere pleniorem, quod per sua priuilegia debeant lucidius, et absque dubitacione qualibet excusari, quo minus huiusmodi sententiis inuoluantur.</p>
                </div>
                <div>
                    <head>Capitulum 10</head>
                    <p>Ne quis faciat testamentum sine suo parochiali presbytero.</p>
                    <p>Quia quidam predecessores nostri retroactis temporibus deliberacione prouida statuerunt, et quasi quodammodo per abusum statuta huiusmodi in desuetudinem abierunt, ut scilicet aliquis non auderet sine suo parochiali presbytero condere testamentum, propter damnum, et animarum pericula, potissime que circa restitucionem male adquisitorum in ultimis uoluntatibus ex debito faciendam aliquotiens obuenerint, presertim, cum decumbunt, in loco egritudinis, a quo liberari eosdem a medicis immerito desperantur, quia ubi maius periculum uertitur et finale, ibi cauciori sollicitudine et finali industria est agendum, ut lucrifacere subditorum animas Dei cooperante gracia ualeamus: presenti approbante concilio statuimus, ne quis testator sine suo parochiali presbytero, si absque magno periculo expectari possit, maxime ad pias causas, non faciat aliquatenus testamentum, uel condere presumat aliam quamuis ultimam uoluntatem: in qua precipimus ut caueatur in primis, quod absque more dispendio post testatoris obitum, seu conualescenciam, male adquisitorum quomodolibet fieri debeat restitucio integra, quamdiu eius sufficere potuerint facultates, antequam legata quecumque fauorabilia persoluantur.</p>
                    <p>Statuentes nihilo minus quod homines in ecclesiis moneantur diebus Dominicis et festiuis, ne intersint talibus testamentis.</p>
                </div>
                <div>
                    <head>Capitulum 11</head>
                    <p>Preterea iniungimus parochialibus presbyteris, quod statutum editum per dominum Portuensem, tunc Arelatensem archiepiscopum, contra illos qui in [1]</p>
                </div>
                <div>
                    <head>Footnotes</head>
                    <p>[1] Gap marked with &quot;. . . . .&quot;.</p>
                </div>
            </div>
        </body>
    </text>
</root>
