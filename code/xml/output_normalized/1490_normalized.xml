<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Lincoln</title>
                <recordID>1490</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1235</origDate>
                <dateNotes/>
                <origPlace>Lincoln</origPlace>
                <diocese>Lincoln</diocese>
                <province>York</province>
                <country>England</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Other</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1490</p>
                <p>Year: 1235</p>
                <p>Month: None</p>
                <p>Day: None</p>
                <p>Circa: Yes</p>
                <p>DatingNotes: 1235/36</p>
                <p>Place: Lincoln</p>
                <p>Diocese: Lincoln</p>
                <p>Province: York</p>
                <p>CountryModern: England</p>
                <p>Latitude: 53.23272</p>
                <p>Longitude: -0.537661</p>
                <p>PlaceNotes: None</p>
                <p>Classification: Other</p>
                <p>IssuingAuthority: Robert Grosseteste</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: Mandate to Archdeacons</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Powicke &amp; Cheney I, 201-203</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Data Capture</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>Robertus dei gracia Lincolniensis episcopus dilectis in Christo filiis uniuersis archidiaconis per episcopatum Lincolniensem constitutis salutem, graciam, et benediccionem.</p>
                    <p>Noueritis quod dominus rex nuper apud Northamton ad breuem et leuem exortacionem benigne assensum prebuit, appropriauit, et concessit ut mercatores de cetero in nundinis suis apud Northamton nullas merces exponant uenales, nec emant uel uendant in ecclesia uel in cimiterio Omnium sanctorum apud Northamton; ipsemet in hac parte allegans quod dominus eiecit ementes et uendentes de templo.</p>
                    <p>Precepitque in dictis nundinis uoce preconiali declamari quod mercatores de cetero ad easdem nundinas nullas negociaciones excercere presumant.</p>
                    <p>Credimus autem quod dominus rex eadem deuocione et benignitate gratum habebit, si alibi eciam secundum formam euangelii ementes et uendentes a locis sacris arceantur.</p>
                    <p>Cum igitur ad episcopale pertineat officium ad imitacionem domini nostri Iesu Christi a locis sacris ementes et uendentes eicere et arcere, ne nos qui tenemur feruentius zelare pro domo domini inueniamur in hac parte tepidiores, dignique euomi ab ore eius qui est testis fidelis et uerus et principium creature dei, et ne nos qui cum Iuda Machabeo tenemur domum domini ab omni immundicia et abominacione purgare, domos et loca oracionum faciamus per consensum speluncam latronum, quia malo consentit qui cum possit prohibere et impedire non impedit, uobis mandamus quatinus in omnibus monasteriis et parrochialibus ecclesiis archidiaconatus uestri, faciatis auctoritate nostra firmiter precipi ne quis de cetero presumat in salutis sue dispendium contra formam euangelice doctrine in locis sacris merces uenales exponere uel negociaciones excercere; prouidentes ut hoc mandatum, cum non sit ex homine sed euangelicum, diligenter obseruetur, contradictores et rebelles per censuram ecclesiasticam compescendo.</p>
                    <p>Ualete.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
