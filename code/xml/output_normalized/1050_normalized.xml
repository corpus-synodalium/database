<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Dol</title>
                <recordID>1050</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1411-06-04</origDate>
                <dateNotes/>
                <origPlace>Dol-de-Bretagne</origPlace>
                <diocese>Dol</diocese>
                <province>Tours</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1050</p>
                <p>Year: 1411</p>
                <p>Month: 6</p>
                <p>Day: 4</p>
                <p>Circa: None</p>
                <p>DatingNotes: None</p>
                <p>Place: Dol-de-Bretagne</p>
                <p>Diocese: Dol</p>
                <p>Province: Tours</p>
                <p>CountryModern: France</p>
                <p>Latitude: 48.550833</p>
                <p>Longitude: -1.755833</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Etienne Coeuvret</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Statuts synodaux du diocèse de Dol, revus et publiés par Mathurin de Pledran, évêque de Dol. Nannetensis: per Guillermum Tourquetil, 1509, §71, 72-77</p>
                <p>EditionOther: None</p>
                <p>SourceNotes: ['Survive in 1509 compilation', 'digital version downloaded: http://www.tablettes-rennaises.fr/themes/rennes/static/flipbook/index.html?userid=0&amp;docid=34287&amp;language=fra ; ']</p>
                <p>TranscriptionNotes: None</p>
                <p>BaseText: Digital MS</p>
                <p>OCR: None</p>
                <p>Transcription: Reviewed </p>
                <p>GeneralNotes: first article is followed by a separate set of five others</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum Pars I</head>
                    <p/>
                    <p>Stephanus per missione diuina dolensis episcopus uniuersis et singulis abbatibus prioribus decanis presbyteris curatis et non curatis in ciuitate et diocesi nostris dolensibus constitutis salutem in domino sempiternam.</p>
                </div>
                <div>
                    <head>Capitulum A1</head>
                    <p>Fama publica insinuacione que clamosa referentibus didicimus quod nonnulli subditi nostri quorum aliquos sepe contingit excommunicacionis et interdicti sententiis esse ligatos diebus dominicis et festis solennibus suis curis et parochialibus ecclesiis spretis relictisque et contemptis ad monasteria prioratus et alienas ecclesias et capellas et maxime horis quibus misse parochiales in ipsis ecclesiis parochialibus sunt solite celebrari pro diuinis audiendis se quandocumque transferunt et quandocumque in ipsis dominicis diebus et festis lucris temporalibus et iocis illicitis intendentes diuinis omittunt interesse et contennunt, quosque quidam abbates priores decani et alii presbyteri diebus festis et horis predictis ad diuina in suis monasteriis et ecclesiis scientes admittunt audienda, ac ipsos a suis monasteriis et ecclesiis ut iura uolunt abiicere pretermittunt unde contigit quod mandata et banna que in ipsis missis parochialibus super festorum et ieiuniorum publicacione et obseruacione matrimoniorum contractibus et solemnisacione, excommunicatorum denunciacione et alia que fieri sunt solita penitus ignorantes ipsorum mandatorum per sepe efficiuntur transgressores et iurium contemptores aliaque inconueniencia immunera ex contemptu et omissione predictorum subsequuntur in periculum animarum nostrorum subditorum et eorum qui ipsos ut prefertur ad diuina admittunt et in scandalum plurimorum et contra canonicas sancciones.</p>
                    <p>Cum itaque cuncti fideles secundum statuta canonica saltem diebus dominiciis et festis solemnibus in suis parochialibus ecclesiis missi et aliis diuinis officiis debeant interesse et uniuersi presbiteri utrum alienus parochianus in suis ecclesiis sit quando missam celebrant inuestigare et si quem talem reperianta suis ecclesiis abiicere teneantur.</p>
                    <p>Nos stephanus episcopus supradictus huiusmodi contemptui et transgressionibus prout nostro pastorali incunbit officio obuiare statutaque canonica pro posse seruari facere cupientes omnes et singulos subditos nostros cuiuscunque gradus status aut condicionis uel etatis dum impuberes non existant in domino exhortamur et monemus una monicione canonica pro omnibus ut in suis parochialibus ecclesiis missas et alia diuina officia audire studeant diebus festis et horis supradictis et ne suis propriis curatis et aliis temere relictis et ecclesiis parochialibus spretis seu contemptis ad alienas ecclesias pro missis et diuinis officiis diebus festis et horis supradictis accedant ipsis et eorum cuilibet tenore presentium litterarum quas ut statuta synodalia ab omnibus subditis nostris uolumus et precipimus obseruari sub pena suspensionis excommunicacionis et dimidie libre cere pro quolibet defectu fabrice parochialis ecclesie sic contempte a suo parochiano contennente soluende et aliis penis arbitrio nostro imponendis quas in transgressores huiusmodi nostri mandati ferimus omnibusque et singulis abbatibus prioribus decanis presbyteris curatos et non curatis nobis subditis inhibemus alios deprecantes ne diebus festis et horis prefatis alienos admittant districte iniungentes et alios exhortantes ut dum missis diebus festis et horis predictis in suis monasteriis et ecclesiis fuerint celebraturi ante alienus parochianos in eorum monasteriis et ecclesiis tunc existat inuestigent et si quem reperiant eum a suis monasteriis et ecclesiis abiicere non omittant uolumus autem presens statutum synodale omnibus diebus dominicis et festis solennibus denunciari et publicari per eosdem rectores seu curatos sub penis suspensionis et sexaginta solidorum elemosinis nostris aplicandorum et si quos huiusmodi statuti transgressores repererint nobis aut officiali nostro seu uicariis nostri generalibus in nostra absencia intimare et denunciare procurent datum sub sigillo nostro in nostra sancta synodo die iouis post festum penthecostes in nostra dolensis ecclesia celebrata per nos. Anno domini millesimo quadrigentesimo undecimo.</p>
                </div>
                <div>
                    <head>Capitulum Pars II</head>
                    <p/>
                    <p>Stephanus permissione diuina episcopus dolensis omnibus et singulis presbiteris curatis et non curatis nobis subditis salutem in domino.</p>
                </div>
                <div>
                    <head>Capitulum B1</head>
                    <p>Cum secundum antiqua statuta nostra synodalia nullis liceat matrimonium seu sponsalia contrahere per uerba de presenti donec super hoc fuerint tria banna tribus dominicis diebus in eorum ecclesiis publice facta sed  tantum per uerbo de futuro sint huiusmodi matrimonia seu sponsalia contrahenda, ex quorum statutorum non obseruancia plures lites, controuersie, dubia, pericula animarum corporum que et scandala numerabilia subsequuntur et subsequi presumuntur uobis omnibus et cuilibet uestrum mandamus quatenus dicta statuta hoc continencia et alia prout tenemini in uestris ecclesiis diebus dominicis et festis solennibus publicetis inhibentes ex parte nostra omnibus et singulis nostris subditis sub excommunicacionis et aliis iuris pensi ne in contrarium aliquis ducant attentandum, uerum quod pauci sciunt differenciam inter uerba de presenti et uerba de futuro in hoc casu per presentes hoc duximus exprimendum sic. N. tu promittis. G . hic presenti quod tu eam accipies in tuam uxorem et tu G. promittis huic. N. presenti quod tu eum accipies in maritum si hoc de iure facere potueritis Galice Nicolas tu prometet a guillemmette qui ci est presente que tu la prendras a famme espouse et toi guillemmette prometet a nicolas qui ci est present que tu le prendras a ton mai et espoux si faire le pouez de droit.</p>
                    <p>Datum in nostra synodo per nos in nostra dolensis ecclesia celebrata die iouis post festum penthecostes anno domini millesimo quadrigentesimo undecimo.</p>
                </div>
                <div>
                    <head>Capitulum B2</head>
                    <p>Item cum pro obeuntibus in mortali peccato nullatenus secundum canonicas sancciones sit orandum, hostis uero generis humani non cesset circumire querens quem  deuoret sitiens peccatorum mortem, et appetens, septiesque in die cadat iustis sique dixerimus quod peccatum non habemus mendacium dicimus et ueritas in nobis non est sint que nonnulli qui confitendo peccata sua sic sunt negligentes et remissi quod vix in pascate semel confiteantur et interdum diem pasche pretereunt inconfessi morte que preuenti sine sacramento penitentie sepissime decedunt, facilitasque licentie quod in terra benedicta sepeliantur a nobis sepius obtente per precium importunitatem  incentiuum pluribus tribuat et occasionem ut presumimus remissius confitendi peccata sua, cum in animarum suarum graue preiudicium cedat et grauamen.</p>
                    <p>Talibus periculis obuiare uolentes, statuimus quod quicunque doli capax cuiuscunque sexus condicionis uel etatis existat que in infirmitatis lecto iacere contigerit uel eciam non iacentem in lecto doloris et egritudinis mole grauari su per diem naturalem loqui ualens rectori sue parochialis ecclesie uel eius capellano uel alii sacerdoti peccata sua confiteri in contemptum sacramenti uel desidiose seu negligenter omiserit et sic sine penitentie sacramento diem suum clauserit extremum nullatenus ecclesiastice sepulture tradatur nisi tantum per duos uel tres dies ante superuenientem egritudinem ipsus peccatam sua confessum fuisse constaret super quo nobis uel a nobis deputandis informacionem reseruamus contra uero tenorem huius statuti dispensacionem a nobis obtinendi spem omnibus subditis nostris in quantum in nobis est precludimus, scituris quod si sub spem dispensacionis parentes amicos uel alios sic deffunctorum ad nos uenire contigerit inanibus sumptibus se uexabunt, rectoribus uero parochialium ecclesiarum et eorum capellanis districte precipientes quatenus presens nostrum statutum singulis diebus  dominicis suis parochianis insinuent et notificent quos et quemlibet si questiti intra predictum diem naturalem reperti non fuerint uel inuenti distulerint ad infirmum accedere cessante infirmitate aut alio legitimo impedimento tenore presentis statuti suspendimus a diuinis aliis penis grauioribus secundum casus exigenciam puniendos.</p>
                </div>
                <div>
                    <head>Capitulum B3</head>
                    <p>Item cum antiquorum auctoritas habeat in mortem alterius nullam spem esse reponendam et in uiris ecclesiasticis precipue cupiditas et ambicio reprobentur sunt que nonnulli expectantes apostolici nominati per litteras facultatis uel alii de liberalitate collatorum uel patronorum ecclesiasticorum uel secularium confidentes in uiuorum beneficia se scienter intrudentes fores ecclesiarum claudentes et alioquin post decessum rectoris clausa tenentes et interdum intra ecclesiam se ponentes cum gladiis fustibus et armis cum suis sequacibus clericos et laicos secum in eodem facinore detinentes in dei contemptum, cleri scandalum, et opprobrium non modicum in populi detrimentum et perniciem cui ad audienda diuina sepe clauditur accessus, unccionis extreme et baptismatis sacramenti suscipiendi infirmis et paruulis facultas tollitur in perniciem salutis et detrimentum animarum sub penis excommunicacionis et uiginti marcharum argenti nobis et fabrice nostre dolensis ecclesie mediati applicandarum inhibemus expresse omnibus et singulis presbiteris religiosis et clericis ne talia futuris temporibus uel attentent fieri uel attentari per alios religiosos presbiteros clericos seculares uel laicos suo nomine quoquo modo permittant uel attentatis gaudere presumant  nec domum presbiteralem uel aliam abitacionem ueneficiati quam in infirmitate constitutus tunc habitabit occasione predicta quisquam intrare presumat sub penis antedictis scituri quod si contrarium fecerint: ad predictarum penarum aggrauacionem prout ius et iusticia sua debit procedemus et quia participantes in crimine criminoso eisdem sunt penis puniendi: omnibus presbiteris, religiosis, clericis et laicis subditis nostris ne talia faciant uel facientibus auxilium prestent consilium uel fauorem, penitus inhibemus sub eisdem penis.</p>
                </div>
                <div>
                    <head>Capitulum B4</head>
                    <p>Item cum tam ueteris quam noui testamenti pagina testetur usuras esse prohibitas nec in tabernaculo domini sit sedem habiturus qui pecuniam suam dederit ad usuram, immo nec mutuum dantes aliquid inde sperantes nisi penitencia ducti suo satisfecerint creatori, sint que nonnulli tam ecclesiastici quam laici contrarium expresse facientes, alii uero in usurarum fraudem fraudem contractus ementes, alii ementes blada et alia legumina siue messes vili comparant precio et non nunquam dum in herba sunt fingentes emere fortunam sicuti et iactum retis pro tam vili precio capiunt quod dum casus occurrerit messis colligende uel aliarum leguminum magna patet lesio siue decepcio uerisimiliter euentura tempore contractus.</p>
                    <p>Ex quibus contra bonum caritatis sine qua testante apostolo et siquis omnia sua pauperibus eroganda duxerit caritatem autem non habebit nichil agit multos ad paupertatem et egestatem deuenisse contingit et uerisimiliter contiget nisi de remedio prouideatur oportuno presentis tenore statuti ultra sentencias et penas in iure contenta monemus omnes et singulos uiros ecclesiasticos et laicos subditos nostros ut a talibus abstineant quos si post monicionem huiusmodi predicta uel eorum aliquid incurrisse contigerit: suspendimus a diuinis si sint presbiter quam si per octo dies sustinuerint quorum duos pro primo duos pro secundo et reliquos pro tercio assignamus ipsos et similiter laicos in hoc delinquente eo facto in hiis scriptis excommunicamus nobis absolucionem reseruantes.</p>
                    <p>Mandamus insuper omnibus et singulis rectoribus et eorum loca tenentibus et capellanis quatinus laicis suis parochianis singulis diebus dominicis et parte nostra significent et insinuent et quod futuris temporibus a talibus contractibus abstineant sub pena excommunicacionis quam in eos et eorum quemlibet ultra penas a iure statutas huius tenore statuti ferimus in his scriptis si predictis non paruerint cum effectu nobis eciam absolucionem reseruantes et si retroactis temporibus contrarium fecerint inducant ad restitucionem et exhortentur per uiscera domini nostri iesu cristi scituri quod non dimmittitur peccatum nisi prius restituatur ablatum.</p>
                </div>
                <div>
                    <head>Capitulum B5</head>
                    <p>Item cum secundum legitimas sancciones in ecclesiis sit uenia petenda peccatorum sit que domus dei locus pacis concordie et oracionis non autem spelunca latronum et in earum cimiteriis corpora mortuorum sepeliantur qua transeuntes et incedentes orare debent pro mortuis ut a peccatis soluantur eorum anime et res ad unum usum deputate maxime sanctum non sint ad alium conuertende maxime prophanum sint que nonnulli qui in ecclesiis cimiteriis et supra ecclesias ad palmam ludere non uerentur et dum non applaudit fortuna in dei et eius sanctorum prorumpunt iniurias blasphemias et ad uerba et de uerbis ad uerbera diabolica suggestione prosiliunt ex quibus resultant dictarum ecclesiarum cimiteriorum et eorum cuiuslibet pollucio obstante qua cessatur a diuinis et fabrice et parochianis danna preueniunt infinita sub excommunicacionis pena decetero talia fieri prohibemus.</p>
                </div>
                <div>
                    <head>Footnotes</head>
                    <p>[1]</p>
                    <p>[2]</p>
                    <p>[]</p>
                </div>
            </div>
        </body>
    </text>
</root>
