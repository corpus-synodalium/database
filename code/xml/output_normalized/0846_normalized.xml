<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Limassol</title>
                <recordID>0846</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1298</origDate>
                <dateNotes/>
                <origPlace>Limassol</origPlace>
                <diocese>Limassol</diocese>
                <province>Nicosia</province>
                <country>Cyprus</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 846</p>
                <p>Year: 1298</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: part of Synodicum Nicosiense, compiled ca. 1340 with some later additions</p>
                <p>Place: Limassol</p>
                <p>Diocese: Limassol</p>
                <p>Province: Nicosia</p>
                <p>CountryModern: Cyprus</p>
                <p>Latitude: 34.666667</p>
                <p>Longitude: 33.033333</p>
                <p>PlaceNotes: Raised to Archbishopric in 1197; then known as Nimocium/Nemosia</p>
                <p>Classification: Provincial</p>
                <p>IssuingAuthority: GÃ©rard de Langres</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Schabel, Synodicum Nicosiense, 186-207</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Data Capture</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Concilium Nimociense.</p>
                    <p>Anno MCCXCVIII.</p>
                    <p>Incipiunt constituciones sacri prouincialis concilii celebrati apud Nimocium per reuerendos patres dominos Gerardum, archiepiscopum Nicosiensem, Nicolaum Paphensem, Berardum Nimociensem, episcopos, episcopo Famagustano tunc in remotis agente.</p>
                    <p>Anno Domini MCCXCVIII, uigesima secunda die Septembris.</p>
                    <p>Gerardus, Dei et apostolice sedis gracia archiepiscopus Nicosiensis, dilectis in Christo uniuersis ecclesiarum ministris per Cipri prouinciam constitutis, salutem et paterne caritatis affectum.</p>
                    <p>Quia labilis est humana memoria, idcirco ut que ad edificacionem pertinent et doctrinam fortius et firmius obseruentur, si fuerint scripture officio animis impressa quia que solo capiuntur auditu potest ex facili solicitudo superueniens exsufflare [1], nos precepta prouincialia, ut melius sciantur, sanius intelligantur, et sine calumnia firmius et efficacius obseruentur, per hanc nostram scripturam uolumus plenius declarare.</p>
                </div>
                <div>
                    <head>Capitulum 1</head>
                    <p>De Baptismo.</p>
                    <p>In uirtute Domini nostri Iesu Christi districte precipimus sacerdotibus et clericis uniuersis quatenus cum honore et reuerencia et deuocione debita singula ecclesiastica sacramenta, utpote Baptismum, Penitenciam, Eucharistiam, etc., populo exhibeant, et ut reuerenter a subditis et deuote suscipiantur, ab iis sepius in ecclesiis instruantur, dictos subditos ad monentes ut singulis diebus Dominicis in parochiali ecclesia conueniant precepta ecclesiastica audituri.</p>
                    <p>In baptismo uero adhibeatur discrecio et cautela, et maxime in forma uerborum, que talis est: P. Ego te baptizo in nomine Patris, et Filii, et Spiritus sancti, amen. [2]</p>
                    <p>Et licet a solis sacerdotibus infantes debeant baptizari, tamen cum mortis uel infirmitatis maxima necessitas ingruerit, alii clerici et laici, nisi adsint presbyteri, et eciam pater uel mater, si alie persone defuerint, paruulis exhibeant sacramenta, ter mergentes in aqua et non in alio liquore, dicentes predictam formam.</p>
                    <p>Et si laicus nesciat Latinum, sentenciam predictorum uerborum in suo uulgari dicat P: Io te baptizo ou nom dou Pere, et dou Fis, et dou saint Esperit, amen, [3] uel in alio idiomate suo.</p>
                    <p>Cum uero contigerit puerum ab alio quam a sacerdote baptizari, deferatur presbytero ad chrismandum, qui primitus diligenter inquirat, antequam ipsum chrismate liniat, quod dictum uel factum fuerit.</p>
                    <p>Et si premissam formam inuenerit obseruatam, ipsum chrismet, alioquin sub predicta forma ipsum baptizet.</p>
                    <p>Si uero probabiliter dubitetur de aliquo an fuerit baptizatus, baptizetur dicendo, Ego non rebaptizo te puer, sed si non es baptizatus, ego baptizo te, [4] etc., ut prius.</p>
                </div>
                <div>
                    <head>Capitulum 2</head>
                    <p>De fontibus sacratis.</p>
                    <p>In ecclesiis in quibus de consuetudine baptizatur, fontes fiant lapidei et honesti, et ad sortilegia uitanda claues fontium penes sacerdotes sint.</p>
                    <p>Pro eadem causa, chrisma et oleum similiter sub clauibus obseruentur.</p>
                    <p>Ad leuandum de fonte infantem, tres patrini tantum utriusque sexus admittantur, uidelicet duo uiri et una mulier cum masculus baptizatur, et e contra due mulieres et unus uir cum femina baptizatur, qui doceant puerum aut docere faciant tempore suo Pater noster et Credo in Deum.</p>
                    <p>Et hoc omnibus patrinis post baptismum a sacerdotibus iniungatur.</p>
                    <p>Item, propter uitanda pericula precipimus ne baptismus periculose differatur-- et frequenter a sacerdotibus populo hoc predicetur-- et ne paruuli a parentibus uel nutricibus in lectis aliquatenus, sed diligenter in cunabulis collocentur.</p>
                    <p>Et quia quedam nefande mulieres consueuerunt proprios filios proiicere, communiter instruantur ut, si quandoque istud-- quod absit-- contigerit, in signum baptismi non suscepti iuxta proiectos, sal apponatur uel in collo ligetur.</p>
                    <p>Item, statuimus ut sacerdotes patrinos et matrinas instruant quod ipsi uel filii sui uel filie non poterunt cum persona leuata matrimonialiter copulari, et hoc filiis suis et filiabus sepissime protestentur.</p>
                </div>
                <div>
                    <head>Capitulum 3</head>
                    <p>De confirmacione.</p>
                    <p>Uolumus quod presbyteri sepe moneant populum suum ut, si adulti fuerint confirmandi, prius confiteantur peccata sua, et postmodum confirmentur.</p>
                    <p>Pueri uero qui intelligere possunt ad Confirmacionem ueniant.</p>
                    <p>Si uero de aliquo, an confirmatus sit, dubitetur, et nulla possit haberi super hoc certitudo, confirmetur sicut superius dictum est de baptismo.</p>
                    <p>Et dicant laicis sepius sacerdotes quod istud non negligant sacramentum, cum in suscepcione ipsius gracia roboretur.</p>
                </div>
                <div>
                    <head>Capitulum 4</head>
                    <p>De confessionibus.</p>
                    <p>In confessionibus magnam adhibeant diligenciam sacerdotes, et confessiones audiant in ecclesia ut ab omnibus ualeant intueri.</p>
                    <p>Et ubi non erit ecclesia, utputa in casali, non in camera uel gardaroba, sed in capella, si fuerit, uel in palacio, seu in alio loco non suspecto, nisi necessitas aliud suaderet, usitata peccata diligenter inquirendo et eorum circumstancias, puta locum, dignitatem, scienciam, ordinem, uotum, et etatem.</p>
                    <p>Si enim in loco sacro perpetratum fuerit peccatum, uel si aliquis dignitatem habens ut prelatus [5], uel scienciam ut clericus [6], uel ordinem ut subdiaconus, diaconus, et sacerdos [7], uel uotum ut religiosus [8], uel etatem ut senex, cum sit uenus in sene ridiculosa [9] peccatum perpetrauerit, tunc est maior et grauior penitencia iniungenda.</p>
                    <p>Et sic de aliis circumstantiis que peccatum aggrauant decernimus faciendum.</p>
                    <p>De grauioribus uero peccatis et inusitatis, et qualiter uiri contractant cum uxoribus suis, nullatenus querant.</p>
                    <p>Et si peccatum carnale fuerit, puta luxuria, gulositas, et his similia, ieiuniis, disciplinis, et peregrinacionibus penitens castigetur.</p>
                    <p>Si autem spirituale fuerit, ut superbia, ira, acedia, inuidia, auaricia, odium, et his similia, tunc penitenti oraciones deuote, eleemosine, obediencia, et alia que ad humilitatem faciunt iniungantur.</p>
                    <p>Ita tamen quod iniungens arbitretur prouide nihilominus et discrete, iuxta qualitatem delinquentis et quantitatem delicti, ut, tam pro peccatis camis que uidentur esse minora, quam pro spiritualibus que maiora sunt, maior penitencia iniungatur.</p>
                    <p>Nequaquam autem confitentes, et precipue mulieres, intueantur faciem confessoris, nec confessor faciem confitentis.</p>
                    <p>Et ut omnia peccata integra confiteantur, in spiritu lenitatis hortentur, non dimidiando uel alteri confessori partem alteram reseruando.</p>
                    <p>Admoneant eciam ne erubescant soli homini confiteri quod teste Deo committere presumpserunt, pro quibus coram ipso et sanctis omnibus et demonibus et malis hominibus damnabuntur, si aliquid uoluerint occultare.</p>
                    <p>[10] Uolumus et statuimus, sicut hactenus obseruatum est, quod maiora peccata ad archiepiscopum et episcopos in suis diocesibus reseruentur, ut sunt: homicidia, sacrilegia, peccata contra naturam, incestus-- ut est cum consanguineis uel monialibus commisceri, stupra uirginum, iniecciones manuum in parentes, suffocaciones paruulorum, periuria, incendia, restitucio ablatorum et illegitime acquisitorum [11]; falsarii episcopalis sigilli seu eius curie, defloratores uirginum, stupratores uiduarum, raptores mulierum, uotorum fractores, uenefici, qui in mortem coniugis est machinatus, luxuriam in ecclesia committens, coiens cum Iudea uel Saracena, coiens cum ea quam baptizauit uel cuius confessionem audiuit, celebrans in altari non consecrato uel sine sacris indumentis, celebrans non ieienus.</p>
                    <p>Absoluciones excommunicacionum, que excommunicaciones solent in Ramis palmarum per totam prouinciam recitari, quasque multi ignorare se dicebant, singulis diebus Dominicis Nicosie mandauimus publicari.</p>
                    <p>Et sunt he: Nos denunciamus excommunicatos omnes hereticos, quocumque nomine censeantur, [12] et receptatores seu defensores eorum.</p>
                    <p>Item, omnes illos qui faciunt statutum contra libertatem ecclesie uel iam factum faciunt obseruari.</p>
                    <p>Item, omnes illos qui deferunt arma, uictualia, et quascumque alias merces Saracenis.</p>
                    <p>Item, usurarios manifestos [13].</p>
                    <p>Item, sortilegos et diuinos, coauetos et coauetas, et cantatrices in funeribus defunctorum siue in ecclesia siue in coemeteriis seu alibi.</p>
                    <p>Item, illos qui publice tenent ludum taxillorum in domibus suis.</p>
                    <p>Item, omnes cursarios et piratas et receptatores eorum, siue in terra siue in mari.</p>
                    <p>Item, illos omnes qui non permittunt sclauos siue sclauas sine suo preiudicio baptizari uolentes.</p>
                    <p>Item, omnes illos qui clandestine contrahunt seu contrahi faciunt matrimonia uel sponsalia, uel fieri procurant.</p>
                    <p>Item, omnes illos qui non soluunt seu solui faciunt integre et plene, ecclesiis quibus tenentur, decimas de omnibus possessionibus, animalibus, appaltis, ceterisque redditibus, et qui inde tollunt semen, expensas, seu angarias ante decimam persolutam, uel qui soluunt de uiliori, uel aliquam fraudem adhibent in soluendo, et qui semel in anno non ueniunt uel mittunt ad reddendam legitimam super dicta decima racionem.</p>
                    <p>Item, omnes illos qui semel in anno non ueniunt ad confitendum peccata sua omnia proprio sacerdoti, et qui saltem semel in anno non recipiunt Eucharistie sacramentum, nisi de consilio superioris duxerint abstinendum.</p>
                    <p>Item, omnes illos qui uiolenciam inferunt ecclesiis, et eorum consiliarios, et consentientes iisdem.</p>
                    <p>Item, omnes illos qui, dimissis propriis uxoribus suis, tenent focarias seu concubinas manifeste, et uice uersa uxores que, dimissis propriis uiris, adherent suis adamatoribus aut ribaldis.</p>
                    <p>Item, omnes illos qui inuadunt res seu possessiones in quarum possessione fuit ecclesia, seu qui inuasoribus fauent.</p>
                    <p>Item, omnes illos qui naufragantes impediunt et eorum bona diripiunt.</p>
                    <p>Item, omnes apostatas nostre diocesis, masculos et feminas, qui scilicet dimisso et abiecto habitu religionis, seculariter uiuentes, ad seculum sine licencia ecclesie redierunt. [14]</p>
                </div>
                <div>
                    <head>Capitulum 5</head>
                    <p>De confessoribus et penitentiis iniungendis.</p>
                    <p>Interroget eciam confitentem si de peccatis preteritis peniteat et utrum habeat propositum non peccandi de cetero mortaliter, sine quo non est ei penitencia iniungenda nec absolucio facienda, cum nec facta proficiat in his casibus, sed consilium dandum, scilicet ut faciat quidquid boni poterit interim, ut Deus illustret ad penitenciam cor illius.</p>
                    <p>Secundum quantitatem culpe et possibilitatem confitentis penitentie quantitas debet esse, ne facilitas uenie delinquendi prouocet incentiuum, uel in desperacionem mittat austeritas confessorum.</p>
                    <p>In rapina, furto, usura, fraudulentis empcionibus et uendicionibus et aliis dolosis contractibus, et in iis que in ludo per fraudem, uel ab illis qui detentores non domini sunt infideliter acquiruntur, confessor diligens insistat ut restitucionem damni faciendam precipiat confitenti, quoniam non dimittitur peccatum nisi restituatur ablatum, si facultas adsit.</p>
                    <p>Si uero per inopiam ad tempus excusetur, indicenda est restitucio, si quando ad fortunam uenerit pinguiorem.</p>
                    <p>Iniuriam passo, si appareat, uel eius legitimo heredi, est semper restitucio facienda, alioquin iuxta arbitrium superiorum quod restituitur est in piis usibus conuertendum.</p>
                    <p>Ad confessiones faciendas sepius subditos moneant et inducant, nec perquirant cum quibus personis peccatum commissum fuerit nominatim.</p>
                    <p>Dicantque eis sepius capellani quod, licet sepe confiteri sit eis saluberrimum, ad minus tamen in anno semel est necessarium et preceptum.</p>
                </div>
                <div>
                    <head>Capitulum 6</head>
                    <p>De sacramento altaris.</p>
                    <p>Et primo, de linteaminibus.</p>
                    <p>Quoniam specialis reuerencia circa sacramentum altaris est adhibenda, uolumus ut in quolibet altari in quo celebrantur Diuina sint ad minus tria linteamina, munda et benedicta, que lauentur quater in anno, scilicet in Natali, in Pascha, in Assumpcione beate Marie uirginis, et in festo omnium Sanctorum.</p>
                    <p>De corporalibus.</p>
                    <p>Corporalia uero mundissima sint et honesta, et semel in mense, et a presbyteris uel diaconibus, quoties necesse fuerit, abluantur et aqua in piscinam iactetur.</p>
                    <p>Sed si fuerint infiisa uel intincta sanguine Domini nostri Iesu Christi, extunc cum eis minime celebretur, sed in sacrario cum reliquiis reponantur.</p>
                    <p>Nec ille cui contigerit prius accedat ad altare donec per nos uel uicarium nostrum, siue ab ordinario suo, penitenciam receperit competentem.</p>
                    <p>De calcibus.</p>
                    <p>Calices mundi sint et integri et argentei, et tersoria quibus presbyteri post communionem manus tergunt sint candida et honesta, et semel in mense quolibet abluantur, uel sepius, si opus fuerit.</p>
                    <p>De ampullis.</p>
                    <p>Ampulle ad opus uini et aque sint munde et integre, et continue cooperte, propter muscas et araneas et alia pericula euitanda.</p>
                    <p>De pixidibus.</p>
                    <p>Pixides autem in quibus ad opus sacramenti hostie seruantur munde sint et clause teneantur ne a ligni uermibus sint corrose.</p>
                    <p>De indumentis sacerdotum.</p>
                    <p>Indumenta uero sacerdotum uel aliorum ministrorum abluantur sepius et decenter parentur.</p>
                    <p>Et si inhonesta fuerint, aut nimis uetera, in eis nullatenus ministretur.</p>
                    <p>Et clericus seruiens ad altare superpellicium semper habeat candidum et honestum, et tonsuram habeat decentem et coronam.</p>
                    <p>De Sacerdotibus.</p>
                    <p>Caueant sacerdotes ne stolam, manipulum, uel amictum dimittant, sed omnibus ornamentis induti reuerenter ad altare accedant, dictis prius Matutinis canonicis atque Prima.</p>
                    <p>Cum uero omnia que dicuntur iri Missa cum deuocione et intencione debita sint dicenda, tum maxime tota diligencia est adhibenda cum uenitur ad uerba quomm uirtute conficitur sacramentum:</p>
                    <p>Hoc est enim Corpus meum.</p>
                    <p>Hic est enim Calix sanguinis. [15]</p>
                    <p>Precipimus preterea sacerdotibus uniuersis quod, quando uoluerint celebrare, ponant hostiam mundam in integram in patena, et uinum et aquam in calice, et tergant calicem tali modo quod, aqua uel uino in extremitatibus ipsius remanentibus, corporalia non ualeant maculari.</p>
                    <p>Et si contigerit, quod absit, quod in confeccione sacramenti uinum et aqua deessent in calice ob negligenciam ministrantis, statim apponantur, et appositis, ut omnis dubitacio et opinio disputantium amputetur, sacerdos caute reincipiat:</p>
                    <p>Te igitur clementissime Pater, [16] non inclinando se ad altare ut prius, nec eleuando manus, sed uerba canonis continue proferendo secrete, et signa super sacrificium, ut celatius poterit, propter scandalum populi faciendo, nec eleuet hostiam ad populum, si tamen prius ab ipso fuerat eleuata.</p>
                    <p>Et sic perueniat ad illum locum: Simili modo posteaquam coenatum est, [18] ut sic appareat totum dictum et totum pariter consummatum, non accedendo amplius ad altare, donec per nos, uel uicarium nostrum, uel suum ordinarium, sibi penitencia sit iniuncta pro tanta negligencia, cum sit certum eum in hoc casu grauiter deliquisse.</p>
                    <p>Item, si casu contigerit quod aranea uel musca uel aliquid reptile caderet in sanguinis sacramentum, tunc sacerdos in calice de stanno uel alio metallo mundo omnia illa sic clausa et bene cooperta in loco reliquiarum recondi faciat diligenter.</p>
                    <p>Unde precipimus quod ad opus huiusmodi, si necesse esset, et ad tenendas reliquias et chrisma et alia que ibi debent reponi, sacraria siue armaria in ecclesiarum parietibus habeantur.</p>
                    <p>Et quia indigne sumentes Eucharistiam iudicium sibi manducant et bibunt, caueant sacerdotes ne peccatoribus notoriis eucharistiam administrent, seu illis de quibus constiterit quod peccata reliquerint confitentes.</p>
                    <p>Et notandum quod istud sacramentum corporis Christ nullo casu contingente administrari debet nisi a solo sacerdote.</p>
                </div>
                <div>
                    <head>Capitulum 7</head>
                    <p>De Extrema unccione.</p>
                    <p>Uolumus quod presbyteri subditos suos utriusque sexus a XIV annis et ultra ad sacramentum extreme unccionis recipiendum frequenter moneant et iniurent, et cum periculum mortis seu grauis infirmitas euenerit, cum honore et debita reuerencia infirmos inungant oleo infirmorum, solemnitatem debitam adhibentes.</p>
                    <p>Et licet istud sacramentum ualeat iterari, non tamen in eadem infirmitate reiteretur.</p>
                </div>
                <div>
                    <head>Capitulum 8</head>
                    <p>De oleo sacro.</p>
                    <p>De oleo uero sacro, sicut de chrismate, uolumus ne in uasis uitreis teneatur propter periculum fraccionis. Uasa uero in quibus tenebuntur sint munda, et cuilibet uasi proprius titulus inscribatur.</p>
                    <p>Uolumus eciam quod per sacristam, seu per thesaurarium, uel alium qui habeat custodire in ecclesia cathedrali, non ministrentur predicta, preterquam subditis nostris omni suspicione carentibus et quorum interest habere predicta.</p>
                </div>
                <div>
                    <head>Capitulum 9</head>
                    <p>De clandestinis matrimoniis.</p>
                    <p>Quoniam clandestina matrimonia consueuerunt mala plurima generare, uolumus et mandamus quod matrimonium semper in facie ecclesie, inter personas legitimas, et hora debita celebretur, extunc excommunicantes omnes qui matrimonia clandestina de cetero contrahere presumpserint et qui talibus matrimoniis consilium uel auxilium dederint, et illorum absolucionem loci diocesano episcopo reseruamus.</p>
                    <p>Insuper clericos atque sacerdotes qui talibus matrimoniis clandestinis opem uel operam dederint ab officio et beneficio duximus suspendendos usque ad tempus a canone prefinitum.</p>
                    <p>Clandestina autem matrimonia intelligimus que fiunt sine licencia priorum seu curatorum sponsi et sponse, siue in eadem diocesi siue habeant habitaciones suas in diuersis.</p>
                    <p>Cum autem de matrimonio inter aliquos fuerit prolocutum, seu contracta fuerint sponsalia, uolumus quod in parochiali ecclesia sponsi et sponse, tribus diebus Dominicis, publice et solemniter predici debeant, dum sacra Missarum solemnia celebrantur, quod tales persone debent matrimonialiter copulari.</p>
                    <p>Et si quis sciat impedimentum quare contrahere non possint, surgat et dicat in publico et ad iudicium ueniat, fidem faciens de impedimento.</p>
                    <p>Sin autem, de cetero nullatenus audietur.</p>
                </div>
                <div>
                    <head>Capitulum 10</head>
                    <p>De ordinibus.</p>
                    <p>Statuimus quod presbyteri qui non sunt oriundi de Cipro non admittantur in ciuitatibus uel diocesibus istius prouincie ad celebrandum Diuina ut sacerdotes.</p>
                    <p>Nouimus enim et pro certo didicimus quosdam in sacris ordinibus constitutos, culpis propriis exigentibus, a prelatis suis excommunicacionis uel suspensionis uinculo innodatos, cum litteris sue ordinacionis ad peregrinas ubi sunt incogniti naciones migrasse et ibidem ausu temerario in susceptis ordinibus ministrasse, et nonnullos alios qui mentientes se promotos, cum non sint, cum falsis litteris nonnunquam ab indiscretis ecclesie prelatis admissos fuisse, et ibidem de facto ministrasse ecclesiastica sacramenta, quod quam graue et ridiculosum sit, nullus sane mentis ignorat.</p>
                    <p>Unde uolumus quod nullus talium admittatur omnino, nisi sui ordinatoris uel successoris illius ostendat litteras omni suspicione carentes suscepti ordinis mencionem expressam et causam peregrinacionis idoneam continentes, uel alias de bona uita et fama, et conuersacione antiqua, et quod in terra de qua uenit sacerdocio fungebatur in habitu seculari faciat plenam fidem.</p>
                    <p>Alioquin tam recipiens quam receptus puniatur ad arbitrium concilii subsequentis.</p>
                </div>
                <div>
                    <head>Capitulum 11</head>
                    <p>Quod clerici non sint officiales laicorum.</p>
                    <p>Prohibemus ne sacerdotes uel clerici, cuiuscumque lingue uel nacionis existant, iusticiarii uel officiales aut bailliui laicorum existant, aut eorum officia exerceant, seu negocia gerant, per que seu propter que ad raciocinia obligentur, ne occasione talis administracionis eorum persone impetantur uel impediantur seu eorum bona capiantur.</p>
                    <p>Quod si fecerint ab hac nostra prohibicione post quatuor menses, ab officio suspendimus et uolumus manere suspensos et inhabiles ad habendum beneficium ecclesiasticum quousque per subsequens concilium, si meruerint, fuerit cum eis misericorditer dispensatum.</p>
                    <p>Quod si quis de cetero hoc attentare presumpserit, ipso facto sentenciam excommunicacionis incurrat.</p>
                </div>
                <div>
                    <head>Capitulum 12</head>
                    <p>De iis qui clericos capiunt.</p>
                    <p>Statuimus quod quicumque canonicum seu assisium alicuius ecclesie cathedralis de prouincia ista ceperit iniuriosa capcione, seu captum tenuerit, seu mutilauerit, uel capi seu mutilari mandauerit, usque in quartam generacionem inclusiue nullus de posteritate eius recipiatur ad dignitatem uel canoniam, seu ad aliquid aliud ecclesiasticum beneficium.</p>
                    <p>Et qui tali scienter beneficium contulerit, conferendi potestate sit priuatus et collacio ad concilium deuoluatur, nec cum istis possit, uel debeat, nisi per sedem apostolicam dispensari, cuius potestatem cum debita reuerencia uolumus in omnibus esse saluam.</p>
                </div>
                <div>
                    <head>Capitulum 13</head>
                    <p>De predone uel preda.</p>
                    <p>Statuimus et sacri approbacione concilii diffinimus quod loca in quibus possessiones, domus, aut res unam marcham argenti ualentes ecclesie aut personarum ecclesiasticarum capte, rapte, inuase, uel occupate detinebuntur, nisi monicione premissa reddantur uel recredantur, pro iure faciendo uel capiendo coram superiore suo, ecclesiastico subiaceant interdicto.</p>
                    <p>Et si forte alibi transferatur predo uel preda, ut aliquando comperimus esse factum, loco illo in quem facta est translacio subiacente denuo interdicto donec ibi fuerint uel predo uel preda primum interdictum nihilo minus in suo robore perseueret, et facta satisfaccione leso de damnis, et ecclesie de interesse, euanescat interdictum sine alia solemnitate.</p>
                </div>
                <div>
                    <head>Capitulum 14</head>
                    <p>De officio iudicis.</p>
                    <p>Quoniam non quicquid officio iudicis committitur iuris necessitati subiicitur, sed habet iudex discretus considerare quid deceat, liceat, uel expediat ut sic nec desit iustitie nec offendat iusticiam, et aliquando petitur ab episcopo, seu eius uicario, uel officiali-- ut puta in absolucionibus, et administracionibus sacramentorum, et dispensacionibus, et ceteris consimilibus-- quod ipse ex officio suo faciat, quod estimat ipse de iure fieri non debere et sana consciencia, sine offensa Dei et iuris iniuria, credit se non posse uel debere facere quod petitur ab eodem, euenit aliquando quod capiuntur domestici, familiares, et seruientes eorum, aut consanguinei, aut propinqui, et sic non sine offensa Dei et bonorum uirorum ignominia puniuntur indebite qui culpabiles non existunt, ne igitur talia uel similia de cetero attententur, sacro approbante concilio, predicta et predictorum singula prohibemus, in contrarium facientes, mandantes, et procurantes excommunicacionis sentenciam proferendo.</p>
                </div>
                <div>
                    <head>Capitulum 15</head>
                    <p>Ut sacerdos debeat Missam celebrare.</p>
                    <p>Quoniam secundum canonicas sancciones non alibi quam in locis Deo dicatis Missa debet aliquatenus celebrari nisi summa necessitas hoc exposcat, sacri approbacione concilii, sub pena suspensionis quam in contra facientes ferimus in his scriptis, prohibemus quod ubi habetur ecclesia nullus alibi Missam audeat celebrare nisi a sede apostolica aut ab episcopo loci habuerit licenciam specialem.</p>
                </div>
                <div>
                    <head>Capitulum 16</head>
                    <p>De decimis ecclesie persoluendis.</p>
                    <p>Contumacia non plene soluentium decimas uel non computantium de iisdem exigit uel requirit ut sola predecessorum nostrorum excommunicacionis sentencia per eos lata in non plene soluentes decimas, seu eciam semel in anno ad plenum computantes, contenti non simus, sed ipsam quam multi uilipendere non formidant nostris constitucionibus renouando, iuuare cogimur pene adieccione uallatam, uolentes itaque predictam predecessorum nostrorum sentenciam in suo robore permanere ac ab omnibus et singulis in nostra prouincia constitutis, inconcusse et inuiolabiliter obseruari, quoniam funiculus triplex difficile rumpitur, sacri approbacione concilii excommunicamus omnes et singulos qui ecclesiis nostris debitas decimas absque deduccione expensarum non soluunt, ut tenentur, de omnibus possessionibus, terris, animalibus, appaltis, et de aliis redditibus, seu qui de decimis per se uel per suos non reddunt, infra tempus consuetum, legitimam racionem, id est, a crastino Epiphanie Domini, usque per totum Februarium, districte precipientes ut quicumque in nostram predictam sentenciam inciderit, debitas decimas integre non soluendo, uel non reddendo debitam racionem sicut superius est expressum, extunc autoritate concilii nominatim denuncietur excommunicatus, ab omnibusque tanquam membrum putridum euitetur.</p>
                    <p>Domos eciam et maneria eorum, siue in ciuitatibus siue in casalibus in quibus habitabunt, usque ad satisfaccionem plenariam seu uelle diocesani cui decima debetur, ecclesiastico supponimus interdicto.</p>
                </div>
                <div>
                    <head>Capitulum 17</head>
                    <p>De iis qui seligunt sepulturam extra ecclesiam</p>
                    <p>Si de parochianis nostris aliquis apud aliam ecclesiam elegerit sepeliri, morte nunciata ipsius, due tantum campane pulsentur, et non plures, quia processio non uadit, sed sacerdos cum clerico, cruce, thuribulo, et aqua benedicta ad deferendum funus ad ecclesiam, ibique officio mortuorum expleto, modo debito et honesto sacerdos societ corpus cum clerico, ut superius expressum est, ad locum in quo sepeliri elegit. Nullusque canonicus, seu assisius, uel clericus de choro, pro sociando corpore, seu pro faciendo honore amicis, egrediatur ecclesiam uel dimittat, quia pro certo didicimus quod aliquando contencio orta est inter clericos et aliquos religiosos qui quandoque tollunt corpora in quibus ius non habent, et preter hec ecclesiis nolunt restituere canonicam porcionem.</p>
                    <p>Hec autem uniuersa et singula, sicut superius sunt expressa, ac sacri concilii prouincialis ad hoc specialiter congregati approbacione statuta, seu diffmita, uel eciam ordinata, ab omnibus integre, inconcusse, et inuiolabiliter uolumus et precipimus obseruari, salua in omnibus et per omnia debita reuerencia sedis apostolice, mandantes sub pena excommunicacionis quod nullus addere, detrahere, seu diminuere audeat uel presumat, nisi que per subsequens prouinciale concilium uisa fuerint salubria et eciam opportuna.</p>
                </div>
                <div>
                    <head>Explicit</head>
                    <p>Actum, lectum, et publicatum per nos, predictum Gerardum, Nicosiensem archiepiscopum, apud Nimocium, in ecclesia maiori, presentibus predictis fratribus et coepiscopis nostris, et ceteris bonis uiris ad dictum concilium euocatis, ac eciam multis aliis probis uiris.</p>
                    <p>Anno Domini millesimo ducentesimo nonagesimo octauo, die XXIII mensis Septembris.</p>
                    <p>In quorum omnium supradictorum testimonium et munimen sigillum nostrum presenti scripture duximus apponendum.</p>
                </div>
                <div>
                    <head>Footnotes</head>
                    <p>[1] 'quia que solo capiuntur auditu potest ex facili solicitudo superueniens exsufflare' in parenthesis.</p>
                    <p>[2] 'Ego te baptizo in nomine Patris, et Filii, et Spiritus sancti, amen' in quotacion marks.</p>
                    <p>[3] 'Io te baptizo ou nom dou Pere, et dou Fis, et dou saint Esperit, amen' in quotacion marks.</p>
                    <p>[4] 'Ego non rebaptizo te puer, sed si non es baptizatus, ego baptizo te,' in quotacion marks.</p>
                    <p>[5] 'ut prelatus' in parenthesis.</p>
                    <p>[6] 'ut clericus' in parenthesis.</p>
                    <p>[7] 'ut subdiaconus, diaconus, et sacerdos' in parenthesis.</p>
                    <p>[8] 'ut religiosus' in parenthesis.</p>
                    <p>[9] 'ut senex, cum sit uenus in sene ridiculosa' in parenthesis.</p>
                    <p>[10] Quotacion mark begins here.</p>
                    <p>[11] Quotacion mark ends here.</p>
                    <p>[12] 'Nos denunciamus excommunicatos omnes hereticos, quocumque nomine censeantur,' in quotacion marks.</p>
                    <p>[13] 'usurarios manifestos' in quotacion marks.</p>
                    <p>[14] 'Item, omnes apostatas nostre diocesis, masculos et feminas, qui scilicet dimisso et abiecto habitu religionis, seculariter uiuentes, ad seculum sine licencia ecclesie redierunt' in quotacion marks.</p>
                    <p>[15] 'Hoc est enim Corpus meum. Hic est enim Calix sanguinis' in quotacion marks.</p>
                    <p>[16] 'Te igitur clementissime Pater,' in quotacion marks.</p>
                    <p>[17] 'Simili modo posteaquam coenatum est,' in quotacion marks.</p>
                </div>
            </div>
        </body>
    </text>
</root>
