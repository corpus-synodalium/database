<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Tortosa</title>
                <recordID>0874</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1388-04-15</origDate>
                <dateNotes/>
                <origPlace>Tortosa</origPlace>
                <diocese>Tortosa</diocese>
                <province>Tarragona</province>
                <country>Spain</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 874</p>
                <p>Year: 1388</p>
                <p>Month: 4</p>
                <p>Day: 15</p>
                <p>Circa: None</p>
                <p>DatingNotes: None</p>
                <p>Place: Tortosa</p>
                <p>Diocese: Tortosa</p>
                <p>Province: Tarragona</p>
                <p>CountryModern: Spain</p>
                <p>Latitude: 40.812778</p>
                <p>Longitude: 0.523333</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Hug de Llupi√†-Bages </p>
                <p>IssuingAuthorityAlt: None</p>
                <p>RegnalStart: 1379</p>
                <p>RegnalEnd: 1397</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Synodicon Hispanum, XII, 668-72</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['Library Scan', 'Hard Copy Scan']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Inscripcio [1].</p>
                    <p>Synodus domini Hugonis de Lupia et Bages, episcopi Dertusensis.</p>
                    <p>Constituciones edite per reuerendum in Christo patrem et dominum dominum Hugonem, episcopum Dertusensem, decima quinta die aprilis, anno Domini millesimo trecentesimo octogesimo octauo, in synodo per ipsum Dertuse celebrata.</p>
                </div>
                <div>
                    <head>Capitulum 1</head>
                    <p>De honestate uestium clericorum.</p>
                    <p>Quia clerici in sacris constituti, precipue rectores seu curati, deferre debeant desuper indumenta rotunda et clausa, nimia breuitate uel longitudine non notanda, eciam non botonata ante de pectore usque ad pedes, et aliqui predictorum in premissis excedant.</p>
                    <p>Idcirco nos Hugo, miseracione diuina Dertusentis episcopus, sacram synodum in nostra diocesi et in Dertusensi ecclesia celebrantes, cum consilio uenerabilium prioris et capituli dicte nostre ecclesie Dertusensis, dictum excessum corrigere cupientes, ordinamus quod prefati clerici in sacris constituti, rectores et uicarii, utantur uestibus non nimis scotatis, longis uel breuibus, cum debito colore et debita forma ac congruenti, et non botonatis.</p>
                    <p>Ita quod botones non portent in dictis indumentis superioribus, siue sit gramasia aut supertunicale uel tabargium uel aliud indumentum superius, quocumque nomine nuncupetur.</p>
                    <p>Uerumtamen, si in manicis supertunicalium uel tunicarum, quas tamen manicas non portent magnas et amplas ad modum aliube, nec in illis portent gorgeriam nimis altam et eminentem [2] uoluerint portare botones, nisi sex non portent.</p>
                    <p>Adicientes insuper quod non utantur sotularibus nimis apertis et scotatis et sine punctis seu restris, sed tantum apertis ut pes possit intrare, mandantes obseruare constituciones canonicas prouinciales et synodales nostrorum predecessorum super predictis editas.</p>
                    <p>Et qui contra predicta fecerit, pro qualibet uice qua fecerit penam quinque solidorum incurrat ipso facto, operi nostre sedis applicandorum.</p>
                    <p>Intencionis nostre tamen est quod hec presens nostra constitucio incipiat ualere et tenere tantum statim post festum proxime Ascensionis Domini.</p>
                </div>
                <div>
                    <head>Capitulum 2</head>
                    <p>Quod rectores utantur propriis libris, et Corpus Christi honorifice teneant, et infra certum tempus constituciones tam prouinciales quam synodales teneant.</p>
                    <p>Confirmacio constitucionis per dominum Iacobum episcopum editam, qua statuit quod rectores possint condere testamentum, relictis episcopo tredecim solidis [3].</p>
                    <p>Item, cum nos, episcopus predictus, in uisitacione quam pridie fecimus in nostra diocesi Dertusensi inuenerimus que sequuntur, scilicet in aliquibus ecclesiis dicte diocesis esse libros alterius diocesis et consuetudinis eiusdem.</p>
                    <p>Et licet iam fuerit inhibitum rectoribus earumdem per nostros predecessores quod dictos libros non tenerent nec eis uterentur in dictis officiis, et quoscumque alios haberent qui essent ad usum et consuetam ecclesie nostre Dertusensis, et non fecerunt.</p>
                    <p>Item, et in aliquibus ecclesiis nostre diocesis Corpus Christi ad communicandum non teneatur ut decet, necnon eciam multi rectores predicte nostre diocesis non tenent in suis abbatiis uel ecclesiis constituciones prouinciales et synodales, et sic eas nesciunt, nec per consequens obseruent.</p>
                    <p>Quare, cum consilio et assensu dictorum uenerabilium prioris et capituli, prouidemus et ordinamus quod rectores dictarum ecclesiarum habeant, uel prouidere faciant per illos qui ad hoc tenentur, quod hinc ad festum Resurreccionis Domini proxime instans habeant [4] libros dicte ecclesie pro fiendo officio cum eisdem et secundum consuetudinem uel consuetam ipsius nostre ecclesie, et expellant alios dicte alterius diocesis et illis ex tunc non utantur.</p>
                    <p>Alioquin incurrant penam decem librarum, et eciam de bonis suis faciemus fieri libros alios secundum usum et consuetam dicte nostre ecclesie Dertusensis.</p>
                    <p>Item, quod usque ad proximum instans festum sancti Michelis faciant uel procurent fieri quod Corpus Christi in loco decenti seruetur et teneatur reuerenter, et hoc sub pena quadraginta solidorum.</p>
                    <p>Item eciam, cum multi rectores, ut premittitur, non teneant nec seruent constituciones prouinciales et synodales dicte ecclesie Dertusensis, contra constitucionem synodalem iam super hoc factam per predecessorem nostrum, ideo stabilimus quod quilibet dictorum rectorum qui illas non habeant, eas habeant et teneant hinc ad festum natiuitatis Domini proxime uenturum, alias penam triginta solidorum ipso facto incurrant, operi dicte sedis applicandorum.</p>
                    <p>Preterea, de consilio dicti nostri capituli, laudamus et approbamus et confirmamus constitucionem per dominum Iacobum, predecessorem nostrum, editam, ut rectores nostre diocesis possint condere testamenta, relictis nobis et successoribus nostris tredecim solidis de eorum bonis tempore mortis sue.</p>
                    <p>Que quidem constitucio incipit Item, licet in signum uniuersalis dominii dominus Petrus et dominus Franciscus, bone memorie, etc. [5], quascumque constituciones in contrarium factas annullantes et penitus reuocantes.</p>
                </div>
                <div>
                    <head>Capitulum 3</head>
                    <p>Confirmacio per dominum Hugonem facta constitucionum et rerum infra contentarum.</p>
                    <p>Reuerendus in Christo pater et dominus Hugo, diuina miseracione Dertusensis episcopus, in sua Dertusensi ecclesia sanctam synodum celebrauit, presente uenerabili priore et capitulo ecclesie ante dicte, necnon presentibus rectoribus ciuitatis et diocesis Dertusensis, uel eorum loca tenentibus.</p>
                    <p>Et ibidem legi fecit et publicari quasdam constituciones et ordinaciones editas per reuerendum patrem dominum cardinalem, dominum Petrum de Luna, legatum, prout ipse mandauit.</p>
                    <p>Que fuerunt lecte et publicate, seu pro lectis et publicatis habite, mandans ipse dominus episcopus predictis rectoribus quatenus ipsas constituciones habeant et obseruent.</p>
                    <p>Preterea fecit legi et publicari constituciones prouinciales antiquas, que fuerunt pro lectis et publicatis habite.</p>
                    <p>Et specialiter fecit legi et publicari constituciones editatas in concilio prouinciali ultimo celebrato Terracone, que eciam fuerunt habite pro lectis et publicatis, mandans ipse dominus episcopus dictis rectoribus ut dictas constituciones habeant et obseruent.</p>
                    <p>Item, fecit legi et publicari constituciones synodales, que fuerunt habite pro lectis et publicatis, mandans, etc.</p>
                    <p>Ulterius, legi et publicari fecit constituciones et ordinaciones infra scriptas, per ipsum dominum episcopum editas.</p>
                    <p>Item, dictus dominus episcopus, de consensu uenerabilium prioris et capituli, ordinauit quod in festo beati Antonii confessoris, et Conuersione sancti Pauli et Commemoracione ipsius, et eciam in festo sancte Tecle ac in festo Concepcionis beate Marie fiant duo cantores in quolibet festo predictorum in ecclesia Dertusensi.</p>
                    <p>Mandauit ideo quatenus idem obseruetur et fiat per omnes ecclesias, tam ciuitatis quam diocesis Dertusensis.</p>
                    <p>Et rectores habeant de presenti ordinacione copiam seu translatum, et ipsam obseruent, alias ipsos grauiter puniemus.</p>
                    <p>Item, cum infra octauas communes siue non sollemnes infra annum occurrentes, dies dominica sepe soleat euenire, in qua, secundum consuetam et ordinacionem dicte nostre ecclesie Dertusensis, debeat fieri officium sicut in die ipsius festi cum leccionibus propriis, et festum nouem leccionum in dicta dominica eueniens hoc impediebat.</p>
                    <p>Ideo nos predictus episcopus statuimus quod amodo in dicta nostra ecclesia Dertusensi et in aliis ciuitatis et diocesis Dertusensis de cetero in dicta dominica fiat officium proprium dominice infra octauas, et officium festi nouem leccionum mutetur in feria secunda sequenti uel die alia non festiua.</p>
                </div>
                <div>
                    <head>Capitulum 4</head>
                    <p>Quod feria Quinta, Sexta et Sabbato Sancto dicatur oracio ad Horas.</p>
                    <p>Et insuper, cum feria Quinta, Sexta et Sabbato Septimane Sancte ante Pascha Hore diurne et nocturne finiantur tantum cum Pater noster et psalmo Miserere mei, Deus [6] et sine aliqua oracione, in aliisque ecclesiis multis prouincie Terracone cum oracione predicte Hore in dictis diebus decentius finiantur, ideo nos predictus episcopus, cum consilio et assensu dicti uenerabilis capituli nostri, ordinamus quod amodo omnes predicte Hore finiantur post psalmum Miserere meis, Deus [7] cum oracione, scilicet Respice, Domine Deus, super hanc familiam tuam [8].</p>
                    <p>Et sic fieri iubemus tam in nostra ecclesia Dertusensi quam in aliis ecclesiis ciuitatis et diocesis Dertusensis.</p>
                </div>
                <div>
                    <head>Footnotes</head>
                    <p>[1] In brackets</p>
                    <p>[2] From quas tamen manicas in parentheses</p>
                    <p>[3] Sentence in brackets</p>
                    <p>[4] From uel prouidere in parentheses</p>
                    <p>[5] From Item, licet in quotacion marks</p>
                    <p>[6] Miserere meis, Deus in quotacion marks</p>
                    <p>[7] Miserere meis, Deus in quotacion marks</p>
                    <p>[8] From Respice in quotacion marks</p>
                </div>
            </div>
        </body>
    </text>
</root>
