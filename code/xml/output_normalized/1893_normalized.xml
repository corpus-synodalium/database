<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Westminster</title>
                <recordID>1893</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1200-09-23</origDate>
                <dateNotes/>
                <origPlace>Westminster</origPlace>
                <diocese>Canterbury</diocese>
                <province>Canterbury</province>
                <country>England</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1893</p>
                <p>Year: 1200</p>
                <p>Month: 9</p>
                <p>Day: 23</p>
                <p>Circa: None</p>
                <p>DatingNotes: 19-23? September</p>
                <p>Place: Westminster</p>
                <p>Diocese: Canterbury</p>
                <p>Province: Canterbury</p>
                <p>CountryModern: England</p>
                <p>Latitude: 51.4995</p>
                <p>Longitude: -0.1333</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: Hubert Walter</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Councils &amp; Synods I/2,1060-1070</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['Library Scan', 'Hard Copy Scan']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Decreta Huberti Cantuariensis archiepiscopi.</p>
                </div>
                <div>
                    <head>Capitulum 1</head>
                    <p>Cum in duinis officiis non sine periculo corporum et animarum erretur, salubri prouisione concilii prospeximus ut a quolibet sacerdote celebrante uerba canonis in missa rotunde dicantur et distincte, nec ex festinacione retracta nec ex diuturnitate nimis protracta.</p>
                    <p>Non est enim ibi diu immorandum propter insurgentes cogitaciones, quia musce morientes perdunt suauitatem unguenti.</p>
                    <p>Similiter et omnes hore et omnia officia aperte et distincte dicantur, ita quod ex festinacione nimia non precidantur uel sincopentur.</p>
                    <p>Quod si obseruatum non fuerit, sacerdotes hoc non obseruantes post trinam admonicionem usque ad condingnam satisfacionem suspendantur.</p>
                    <p>Saluo in omnibus sacrosancte Romane ecclesie honore et priuilegio.</p>
                </div>
                <div>
                    <head>Capitulum 2</head>
                    <p>Quod non liceat presbitero bis in die celebrare nisi necessitate cogente.</p>
                    <p>Non liceat presbitero bis in die celebrare, nisi necessitate urgente; et tunc idem, quando in die bis celebrat, post primam celebracionem et sanguinis sumpcionem nil infundatur calici set post tantum secundam celebracionem.</p>
                    <p>Sane post primam celebracionem diligentissime absorbeantur stillule de calice et digiti sugantur uel lingua lambantur, et lauentur, reseruata lotura in uase mundo ad id specialiter deputato, que lotura sumatur post secundam celebracionem.</p>
                    <p>Hec ita se habeant nisi in prima celebracione assit diaconus uel alius minister honestus qui loturam sumere possit.</p>
                    <p>Hiis adicimus ut reponatur eucaristia in pixide munda et honesta, et in pixide munda et honesta deferatur ad egrum, lintheo mundo superposito et lucerna precedente ac cruce, nisi eger ualde remotus fuerit.</p>
                    <p>Renouetur quo que hostia ipsa singulis dominicis diebus, habeaturque certitudo circa ipsam eucaristiam, ita quod non sumatur non consecrata pro consecrata.</p>
                    <p>Hiis adiciendum decreuimus ut secreto non detur communio eucaristie impenitenti, set publice et instanter petenti danda est, nisi publicum sit eius delictum.</p>
                    <p>Saluo in omnibus, etc.</p>
                </div>
                <div>
                    <head>Capitulum 3</head>
                    <p>De baptismate uel confirmacione si dubitetur.</p>
                    <p>De baptismate uel confirmacione si dubitetur, sacrorum canonum statuta sequentes, statuimus ut conferatur, quia non dicitur iteratum quod nescitur fuisse collatum.</p>
                    <p>Ideoque baptizentur expositi, de quorum baptismo dubitatur, siue inueniantur cum sale sibe sine sale.</p>
                    <p>Adicimus eciam ut nullus teneatur ad confirmacionem a patre uel matre uel uictrico uel nouerca, et ut non liceat diaconibus baptizare uel penitencias dare nisi duplici necessitate, uidelicet quia sacerdos non potest uel absens est uel stulte non uult, et mors iminet puero uel egro.</p>
                    <p>Si uero in necessitate puer baptizetur a laico, quod fieri potest a patre uel a matre absque matrimonii preiudicio, sequencia immersionem, non precedencia, per sacerdoctem expleantur.</p>
                    <p>Saluo in omnibus, etc.</p>
                </div>
                <div>
                    <head>Capitulum 4</head>
                    <p>De penitencia.</p>
                    <p>Cum in penitencia, que est secunda tabula post naufragium, tanto maior adhibenda sit circum speccio quanto magis est necessaria post lapsum reparacio, nos sacrorum canonum statuta sequentes, precipimus ut sacerdotes in penitencia diligenter attendant circumstancias: qualitatem scilicet persone et quantitatem delicti, tempus, locum, causam, moram in peccato factum, deuocionem animi penitentis;</p>
                    <p>et ut penitencia talis iniungatur uxori unde non reddatur marito suo suspecta de aliquo occulto et enormi peccato uel crimine;</p>
                    <p>idem de marito obseruetur.</p>
                    <p>Nullus eciam sacerdos post lapsum, antequam confiteatur, ad altare presumat accedere celebraturus.</p>
                    <p>Id adicimus ad sacerdotum cupiditatem resecandam, ut misse iniungantur in penitencia hiis qui non fuerint sacerdotes.</p>
                    <p>Saluo in omnibus, etc.</p>
                </div>
                <div>
                    <head>Capitulum 5</head>
                    <p>Quomodo archiepiscopus et episcopus et eorum officiales debeant hospitari cum subiectis.</p>
                    <p>Cum inter ea que statuta sunt a modernis patribus Latranense concilum celeberrimum sit omnimoda obseruacione dignissimum, nos ipsius instituta humiliter ac deuote sequentes decernimus ut archiepiscopus parochias uisitans quadragesimum uel quinquagesimum eueccionis numerum, episcopi uicesimum uel tricesimum nequaquam excedant; archidiaconi uero quinquie aut septem, decani constituti sub ipsis duobus equis contenti existant.</p>
                    <p>Nec cum canibus uenatoriis aut auibus proficiscantur set ita procedant ut non que sua sunt set que Iesu Christi querere uideantur.</p>
                    <p>Prohibemus eciam ne subditos suos tallis et ecaccionibus episcopi grauere presumant.</p>
                    <p>Sustinemus autem, pro multis necessitatibus que aliquociens superueniunt, ut si manifesta et racionabilis causa extiterit, cum caritate moderatum ab eis ualeant auxilium postulare.</p>
                    <p>Cum enim dicat apostolus:</p>
                    <p>Non debent filii thesaurizare parentibus set parentes filiis, multum longe a paterna pietate uidetur si prepositi subditis suis graues existant, quos in cuntis necessitatibus pastoris more debent fouere.</p>
                    <p>Archidiaconi autem siue decani nullas exacciones uel taillias in presbiteros seu clericos exercere presumant.</p>
                    <p>Sane quod de predicto numero eueccionis secundum toleranciam dictum est, in illis locis poterit obseruari in quibus ampliores sunt redditus et ecclesisastice facultates.</p>
                    <p>In pauperibus autem locis tantam uolumus teneri mensuram ut ex accessu mairoum minores non debeant grauari, ne sub tali indulgencia illi, qui paucioribus equis uti solebant actenus, plurium sibi credant potestatem indultam.</p>
                    <p>Spectat autem ad uisitatoris officium ea inprimis que ad salutem animarum pertinent cum omni diligencia procurare et ut unaqueque ecclesia habeat calicem argenteum et uestimenta sacerdotalia sufficiencia et honesta et libros necessarios et utensilia et cetera que spectant ad cultum et reuerenciam sacramenti.</p>
                    <p>Sane ad precidendum tam auaricie quam negligencie uitium, auctoritate Toletani concilii subnixii precipimus ut uisitator ab ecclesia, in qua uisitacionis officium debito modo non exercet, procuracionem aut procuracionis redempcionem exigere non presumat.</p>
                    <p>Saluo omnibus, etc.</p>
                </div>
                <div>
                    <head>Capitulum 6</head>
                    <p>Ne quis ordinetur sine certo titulo.</p>
                    <p>Illud eciam iuxta tenorem Lateranensis concilii firmiter obseruari precipimus ut si episcopus aliquem sine certo titulo, de quo uite necessaria percipiat, in diaconum uel presbiterum ordinauerit, tamdiu ei necessaria subministret donec ei in aliqua ecclesia conueniencia stipendia milicie clericali assingnet;</p>
                    <p>nisi forte talis qui ordinatur extiterit qui de sua uel paterna hereditate subsidium uite possit habere.</p>
                    <p>Idem in subdiaconi ordinacione statuimus, adiungentes ut si archidiaconus citra speciale mandatum episcopi sui aliquem predictorum ordinacioni presentauerit, et is ad eius presentacionem ordinatus fuerit, predicte pene subiaceat.</p>
                    <p>Saluo in omnibus, etc.</p>
                </div>
                <div>
                    <head>Capitulum 7</head>
                    <p>Quod non liceat prelatis suspensionis uel excommunicacionis sentenciam proferre in subiectos, nisi canonica commonicio precedat.</p>
                    <p>Rursus Lateranensis concilii statuta sequentes, precipimus ut nex prelati, nisi canonica commonicione premissa, suspensionis uel ecommunicacionis sentenciam proferant in subieccios, nisi forte talis sit culpa que ipso genere suo excommunicacionis penam inducat, nec subiecti contra disciplinam ecclesiasticam ante ingressum cause in uocem appellacionis prorumpant.</p>
                    <p>Si uero quisquam pro sua necessitate crediderit appellandum, competens ei ad prosequendam appellacionem terminus prefigatur, infra quem, si prosequi forte neglexerit, libere tunc episcopus auctoritate sua utatur.</p>
                    <p>Si autem in quocunque negocio aliquis appellauerit, et eo qui appellatus fuerit ueniente qui appellauerit uenire neglexerit, si proprium quid habuerit, competentem illi recompensacionem faciat expensarum, ut hoc saltem timore perterritus in grauamen alterius non facile quiz appellet.</p>
                    <p>Precipue uero in locis religiosis hoc uolumus obseruari, ne monachi siue quicunque religiosi, cum pro aliquo excessu fuerint corrigendi, contra regularem prelati sui et capituli disciplinam appellare presumant, set humiliter ac deuote suscipiant quod pro salute sua eis fuerit iniunctum.</p>
                    <p>Ad reprimendam eciam multorum maliciam hiis duximus adnectendum ut singulis annis in genere sollempniter excommunicentur sorciarii, periuri super sacrosancta, incendarii, fures atrociores, raptores, ita ut qui scienter in dispendium cuiuslibet peierauerint non absoluantur, nec eis penitencia ab aliquo iniungatur, nisi ab episcopo diocesano uel eius auctoritate, preterquam in articulo mortis;</p>
                    <p>et tunc eis iniungatur quod ex quo conualuerint episcopum adeant ab eo uel eius auctoritate penitenciam suscepturi.</p>
                    <p>Saluo in omnibus, etc.</p>
                </div>
                <div>
                    <head>Capitulum 8</head>
                    <p>Prohibetur ne aliquid exigatur pro sacramentis ecclesie.</p>
                    <p>Sicut in Lateranensi concilio salubriter a sanctis patribus est prouisum, inhibemus ne pro personis ecclesiasticis deducendis ad sedem, uel sacerdotibus uel aliis clericis instituendis, aut sepeliendis mortuis, aut benedicendis nubentibus, seu pro crismate, seu quibuslibet aliis sacramentis, aliquid exigatur.</p>
                    <p>Si quis autem contra hoc uenire presumpserit, porcionem cum Giezi se nouerit habiturum, cuius factum exaccione turpi muneris imitatur.</p>
                    <p>Hiis adicimus ne pro licencia celebrandi diuina a sacerdotibus, uel docendi a magistris, aliquid exigatur, et si solutum fuerit, repetatur.</p>
                    <p>De eiusdem eciam auctoritate concilii prohibemus ne noui census ab episcopis uel abbatibus aliisue prelatis imponantur ecclesiis nec ueteres augeantur, nec partem reddituum suis usibus appropriare presumant;</p>
                    <p>set libertatem quam maires sibi conseruari desiderant, minoribus quoque suis bona uoluntate conseruent.</p>
                    <p>Si quis autem aliter egerit, irritum quod federit habeatur.</p>
                    <p>Nulla insuper ecclesiastica ministria seu eciam beneficia uel ecclesie alicui tribuantur uel promittantur antequam uacent, ne desiderare quis procimi sui mortem uideatur in cuius locum et beneficium se credit successurum.</p>
                    <p>Cum enim id eciam in ipsis gentilium legibus inueniatur prohibitum, turpe minis est et diuini plenum animaduersione iudicii si in ecclesia Dei future successionis expectacio locum habeat, quam et condempnare ipsi gentiles homines curauerunt.</p>
                    <p>Saluo in omnibus, etc.</p>
                </div>
                <div>
                    <head>Capitulum 9</head>
                    <p>Ne decima minuatur occasione mercedi seruientum uel messorum.</p>
                    <p>Cum decimas Deo et sacerdotibus Dei dandas Abraham factis et Iacob promissis insinuet, et auctoritas ueteris et noui testamenti necnon et sanctorum patrum statuta declarent decimas de omnibus que per annum renouantur prestandas, id inuiolabiliter decernimus obseruandum, ita quod occasione mercedis seruientum uel messorum decima pars non minuatur set potius integre persoluatur.</p>
                    <p>Habeant eciam presbiteri potestatem ante autumpnum excommunicandi omnes fraudatores decimarum suarum et eosdem secundum formam exxlesiasticam absoluendi.</p>
                    <p>Huic adicimus sancioni ut de terris nouiter excultis non aliis dentur decime quam ecclesiis parochialibus infra quarum limites terre ille, de quibus decime proueniunt, excoluntur.</p>
                    <p>Detentores uero decimarum iuxta Rothomagensis concilii constitutum, si semel, secundo, et tercio commoniti, excessum suum non emendauerint, usque ad satisfacionem congruam anathematis uinculo feriantur,</p>
                    <p>Saluo in omnibus, etc.</p>
                </div>
                <div>
                    <head>Capitulum 10</head>
                    <p>Statuimus ut in ecclesia cuius redditus annuus quantitatem trium marcharum non excedit nullus instituatur nisi qui in propria persona ibidem uoluerit deseruire.</p>
                    <p>Ne clerici in sacris ordinibus constituti focarias habeant.</p>
                    <p>Statuta eciam Lateranensis concilii reuerenter amplectentes, decernimus ut clerici in sacris ordinibus constituti, si muliericulas in domibus suis sub incontinencie nota tenuerint, aut abiciant eas et continenter uiuant aut ab officio et beneficio ecclesiastico fiant alieni.</p>
                    <p>Hiis eciam adnectimus ut clerici non intersint tabernis et publicis potacionibus. Hinc etenim accidunt contenciones et rixe, adea quod laici quandoque clericos uerberantes incidant in canonem, qui cum ad papam mittantur non est equum ut clerici, qui culpa sua quodammodo causam dedere delicto, maneant impuniti.</p>
                    <p>Clerici eciam omnes habitum habeant clericalem et tonsuram canonicam.</p>
                    <p>Archidiaconi autem et alii in dignitatibus constituti et presbiteri cappis manicatis non utantur.</p>
                    <p>Saluo in omnibus, etc.</p>
                </div>
                <div>
                    <head>Capitulum 11</head>
                    <p>Quales persone debeant contrahere matrimonium.</p>
                    <p>Uir non contrahat cum aliqua consanguinea olim uxoris sue, similiter nec uxor cum aliquo consanquineo quondam uiri sui.</p>
                    <p>Et susceptus in baptismo non contrahat cum filia baptizantis uel suscipientis, ante uel post genita.</p>
                    <p>Nec contrahatur aliquod matrimonium sine trina denunciacione publica in ecclesia, neque si fuerint persone incognite.</p>
                    <p>Set nec copulentur alique persone matrimonio, nisi publice in facie ecclesie et presente sacerdote;</p>
                    <p>et si secus factum fuerit, non admittantur alicubi in ecclesia, nisi speciali auctoritate episcopi.</p>
                    <p>Nulli eciam coniugatorum liceat iter remote peregrinacionis arripere, nisi mutuo consensu publicato.</p>
                    <p>Saluo in omnibus, etc.</p>
                </div>
                <div>
                    <head>Capitulum 12</head>
                    <p>Diffamatis publica fama indicatur purgacio.</p>
                    <p>Diffamati fama publica uel uerisimilibus indiciis super crimine de quo conuinci non possunt, commoneantur semel, secundo, et tercio ut confiteantur et satisfaciant.</p>
                    <p>Si uero incorrecti in negacione perstiterint, indicatur eis purgacio, et non occansione pucunie captande differatur de die in diem, set statim primo die si parata fuerit suscipiatur et canonicum numerum non excedat.</p>
                    <p>Saluo, etc.</p>
                </div>
                <div>
                    <head>Capitulum 13</head>
                    <p>Ut leprosi cimiterium et proprium habeant capellanum.</p>
                    <p>Affectu pietatis inducti, concilii Lateranensis eciam institucione suffulti, decernimus ut ubicunque tot leprosi simul fuerint congregati, qui ecclesiam cum cimiterio sibi contruere et proprio ualeant gaudere presbitero, sine contradiccione aliqua habere permittantur.</p>
                    <p>Caueant tamen ut iniuriosi ueteribus ecclesiis non existant.</p>
                    <p>Quod enim eis pro pietate conceditur ad aliorum iniuriam nolumus redundare.</p>
                    <p>Statuimus eciam ut de ortis et nutrimentis animalium suorum decimas tribuere non cogantur.</p>
                    <p>Saluo in omnibus, etc.</p>
                </div>
                <div>
                    <head>Capitulum 14</head>
                    <p>Ne aliquis sine episcopali auctoritate ecclesiastica beneficia de manu laica recipiat.</p>
                    <p>Lateranensis concilii tenore perpenso, decernimus ne fratres Templi uel Hospitalis siue quicunque alii religiosi ecclesiasuel decimas uel alia beneficia ecclesiastica sine episcopali auctoritate de manu laica recipiant, dimissis eciam quas contra tenorem istum moderno tempore receperunt.</p>
                    <p>Excommunicatos et nominatim interdictos tam ab illis quam ab omnibus aliis, iuxta seentenciam episcoporum statuimus euitandos.</p>
                    <p>In ecclesiis suis, que ad eos pleno iure non pertinent, instituendos presbiteros episcopis presentent, ut eis quidem de plebis cura respondeant ipsis uero pro rebus temporalibus racionem exibeant competentem.</p>
                    <p>Institutos autem, inconsultis episcopis, non audeant remouere.</p>
                    <p>Si uero Templarii siue Hospitalarii ad ecclesiam interdictam uenerint, non nisi semel in anno ad ecclesiasticum admittantur officium, nec tunc ibi corpora sepeliant defucntorum interdictorum.</p>
                    <p>De fraternitatibus autem hoc constituimus ut, si non se predictis fratribus omnino reddiderint set in proprietatibus suis ducerint remandendum, propter hoc ab episcoporum sentencia nullatenus ecimantur set potestam suam in eos sicut in alios parochianos suos exerceant, sum pro excessibus suis fuerint corrigendi.</p>
                    <p>Quod autem de predictis fratribus dictum est, ab aliis quoque religiosis, qui presumpcione sua episcoporum iura preripiunt et contra canonicas eorum sentencias et tenorem priuilegiorum suorum uenire presumunt, precipimus obseruari.</p>
                    <p>Si autem contra hoc statutum uenerint, et ecclesie in quibus ista presumserint subiaceant interdicto, et quod egerint eiusdem auctoritate concilii irritum habeatur et uacuum.</p>
                </div>
                <div>
                    <head>Capitulum A15</head>
                    <p>Monachi eciam sub precio non recipiantur in monasterio, non peculium habere permittantur, non singuli per uillas et opida siue quascunque parochiales ponantur ecclesias, set in maiore conuentu aut cum aliquibus fratribus maneant, nec soli inter seculares homines spiritualium hostium conflictum expectent, Salomone dicente: Ue soli! quia si ceciderit, non habebit subleuantem [1].</p>
                    <p>Si quis autem exactus pro sua recepcione aliquid dederit, ad sacros ordines non adcendat;</p>
                    <p>is autem qui acceperit, officii sui priuacione multetur.</p>
                    <p>Si uero peculium habuerit, nisi ei ab abbate fuerit pro iniuncta administracione permissum, a communione remoueatur altaris, et qui in extremis cum peculio inuentus fuerit, nec oblacio pro eo fiat nec inter fratres recipiat sepulturam; quod eciam de diuersis religionsis precipimus obseruari.</p>
                    <p>Abbas autem qui diligenter ista non curauerit, officii sui iacturam se nouerit incursum.</p>
                    <p>Prioratus quoque seu obedientie precii dacione nulli tradantur, alioquin et dantes et accipientes a ministerio fiant ecclesiastico alieni.</p>
                    <p>Priores uero, cum in conuentualibus ecclesiis fuerint constituti, nisi pro manigesta causa et racionabili non mutentur, uidelicet si delapidatores fuerint, si incontinenter uixerint, aut tale aliquid egerint pro quo amouendi merito uideantur, aut si eciam pro maioris necessitate officii fuerint transferendi.</p>
                </div>
                <div>
                    <head>Capitulum 16</head>
                    <p>Et illud preterea dignum adieccione uidetur, ne monachi aut canonici nigri uel moniales nigre cappis coloratis utantur, set tantum nigris.</p>
                    <p>Nec utantur coopertoriis nisi nigris uel albis, cum pellibus agninis uel catinis uel uulpinis.</p>
                    <p>Monachi eciam aut alii religiosi pileis non utantur, nec optentu peregrinacionis claustrum egrediantur.</p>
                    <p>Decernimus eciam ut in qualibet ecclesia monachorum uel quorumlibet religiosorum suis usibus canonice appropriata uicarius instituatur prouisione episcopi honestam et sufficientem sustentacionem de bonis ecclesie percepturus.</p>
                </div>
                <div>
                    <head>Footnotes</head>
                    <p>[1] &quot;Ue soli! quia si ceciderit, non habebit subleuantem&quot; in quotacion marks</p>
                </div>
            </div>
        </body>
    </text>
</root>
