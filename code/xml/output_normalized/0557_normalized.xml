<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Chichester</title>
                <recordID>0557</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1292</origDate>
                <dateNotes/>
                <origPlace>Chichester</origPlace>
                <diocese>Chichester</diocese>
                <province>Canterbury</province>
                <country>England</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 557</p>
                <p>Year: 1292</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Chichester</p>
                <p>Diocese: Chichester</p>
                <p>Province: Canterbury</p>
                <p>CountryModern: England</p>
                <p>Latitude: 50.83652</p>
                <p>Longitude: -0.77918</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Gilbert of St. Leofard</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Powicke &amp; Cheney, II, 1115-1118</p>
                <p>EditionOther: Mansi 24 col 1098-1100</p>
                <p>SourceNotes: None</p>
                <p>TranscriptionNotes: None</p>
                <p>BaseText: Data Capture</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Ista sunt statuta et adiecciones domini Gilberti dei gracia Cicestrensis episcopi publicata in maiori ecclesia Cicestrensi in synodo ibidem celebrata, in die sancti Calixti pape anno domini m cc xc ii.</p>
                </div>
                <div>
                    <head>Capitulum 1</head>
                    <p>Licet humana fragilitas quemlibet ad affectandum et assequendum bona temporalia diuersis modis alliciat, ad hoc tamen homini a deo datur discrecio ut eum ambitus huiusmodi, maxime per ea que honestatem dedecent, a racionis tramite per deuia non abducat.</p>
                    <p>Cum igitur ecclesiarum sanctuaria que populariter cimiteria nominantur, sicut frequenter nostris auribus inculcatur, nec tantum per laicorum uerum eciam quandoque, quod detestabilius est, per rectorum, uicariorum, et sacerdotum parochialium cupiditatem nephariam, porcis, equis, bobus, ouibus, et aliis animalibus pretextu herbagii inibi crescentis, dei et ecclesie reiecta reuerencia, conculcentur, et sanctorum forte corpora quorum aliqua in eisdem cimiteriis fas est credere sepeliri, execrabili effossione fedentur, quod presertim defunctorum parentibus et amicis merito cedere poterit in horrorem.</p>
                    <p>Nos igitur tante temeritatis et detestande cupiditatis audacie frenum moderaminis uolentes imponere, sub diuine et nostre malediccionis interminacione precipimus statuendo ne quis literatus uel laicus talia deinceps temptare presumat; hoc tamen adiecto moderamine quod rectoribus, uicariis, et sacerdotibus parochialibus quibus non est aliunde pastura sufficiens, tempore quo agnos suos colligunt decimales et ab illo tempore tantummodo, per quindenam liceat eosdem agnos immittere nutriendos.</p>
                    <p>Quod si forte secus contigerit fieri ex contemptu uel per negligenciam aut maliciam eorum quibus parochiali consuetudine claudendi cimiterium, diuisim uel coniunctim, onus incumbit, ipsos qualicunque status condicione prefulgeant decernimus cohercioni ecclesiastice fore seueriter supponendos, quousque terminos seu limites clausure cimiterii qui ipsos contigerint refecerint competenter.</p>
                </div>
                <div>
                    <head>Capitulum 2</head>
                    <p>Habet hoc proprium antiqui hostis inuidia ut ipso suadente frequenter ea que ad animarum remedium pertinent et salubriter ordinantur, per malorum machinaciones in noxam miserrime peruertantur.</p>
                    <p>Quod est hiis temporibus, utinam futuris seculis reseruatis, in hac nostra diocesi, proh dolor, ut uulgariter asseritur, inuenire, dum quidam malediccionis filii in nubentium solempniis, mulierum purificacionibus, et aliis in quibus ipse deus in ministrorum suorum personis oblacionum solebat libamine populariter honorari, usque ad unius oblacionem denarii deuocionem populi restringere sunt molliti, residuum oblacionis fidelium suis pro libito uel alienis usibus applicantes.</p>
                    <p>Peruersorum igitur huiusmodi dampnabilibus consiliis salubre repagulum opponere cupientes ipsosque nisi resipiscant in laqueum inicere quem miseris misere tetenderunt, uniuersos huiusmodi instigatores per quorum nephandum consilium ecclesiis uel ipsarum rectoribus, uicariis, aut ministris ipsius quicquam subtrahitur honoris uel comodi consueti, sinodi declaracione presentis pronunciamus uinculo excommunicacionis ex consilio Oxoniensi dampnabiliter inuolutos, reseruata nobis absolucione eorum preterquam in mortis articulo, quousque ministerio in contrarium laborante, ecclesiis fuerit popularis deuocio efficaciter restituta.</p>
                </div>
                <div>
                    <head>Capitulum 3</head>
                    <p>Item, decimas quibuscunque debitas persolui precipimus integraliter, sub pena excommunicacionis quam in non plene soluentes ferimus in hiis scriptis, declarantes cum decretali non debere fieri ante decimarum liberacionem, saltem in predialibus decimis, aliqualem deduccionem culture, uel colleccionis, uel doni alicuius conferendi messoribus, clericis, bedellis, uel aliis communibus ministris quibuscunque, aut per animalia, alioue modo, consilio, auxilio, uel fauore, aut conniuencia dictas debitas decimas consumendas, dissipandas, uel minuendas esse a quoquam clam uel palam, sub pena eadem prohibemus.</p>
                    <p>Qui autem secus egerint, partem cum Caim cuius sequaces erunt habebunt, et ut raptores ac sacrilegi ab ecclesie et fidelium communione merito abiciendi, et a deo et hac sacra Sinodo maledicti.</p>
                </div>
                <div>
                    <head>Capitulum 4</head>
                    <p>Parochianis diebus dominicis saltem et aliis solempnitatibus festiuis precipimus moneri diligenter quod in ecclesia silenter et deuote morentur, saltem dum missa canitur, oracionibus et aliis deuocionibus iugiter insistendo, non discurrendo tumultuose ut alicubi hactenus fieri consueuit per cimiteria et alia loca ecclesiis contigua, ex causa non necessaria et multotiens inhonesta.</p>
                </div>
                <div>
                    <head>Capitulum 5</head>
                    <p>In ecclesiis uel earum cancellis non fiant sepulture indistincte, ad cuiuslibet uoluntariam eleccionem, corporum defunctorum, uillarum dominis et patronis ecclesiarum et eorum uxoribus, rectoribus eciam et uicariis, exceptis, per quos uel per quas accreuerit honor illis ecclesiis notabiliter et perpetuo duraturus.</p>
                </div>
                <div>
                    <head>Capitulum 6</head>
                    <p>Ne subiectorum uicariorum seu sacerdotum parochialium simplicitate uel conniuencia, que hactenus alicubi in nostra diocesi fieri comperimus, trunci concaui decetero in ecclesiis parochialibus uel capellis erigantur, per quod subtrahatur a diuina reuerencia siue cultu deuocio popularis, dum ex uero uel ficto parochianorum odio eisdem truncis maliciose uel dampnabiliter imponunt quod deo ministrantibus in altari deuote consueuit offerri, hac sacra synodali constitucione sancimus ne qui parochiani, rectores, uel uicarii, uel sacerdos parochialis ecclesie curam gerens, truncos huiusmodi uel aliud pecunie receptaculum cum clausura sine nostra uel officialis nostri licencia erigant, aut consilium prestent erigentibus aut iuuamen, sed erectos amoueant ab ecclesiis in quibus fuerint intra octo dies a tempore notificacionis uel publicacionis presentis edicti.</p>
                </div>
                <div>
                    <head>Explicit</head>
                    <p>Quod si ex contemptu, negligencia, seu quauis arte uel malicia factum non fuerit uel omissum, extempore ipsam ecclesiam in qua truncus huiusmodi fuerit, uel quid aliud ut diximus loco eius, sub interdicto manere uolumus quousque funditus euellatur et amoueatur ab ea.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
