<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Lucca</title>
                <recordID>0283</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1300</origDate>
                <dateNotes/>
                <origPlace>Lucca</origPlace>
                <diocese>Lucca</diocese>
                <province>[Holy See]</province>
                <country>Italy</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 283</p>
                <p>Year: 1300</p>
                <p>Month: None</p>
                <p>Day: None</p>
                <p>Circa: Yes</p>
                <p>DatingNotes: issued between 1300-1330 (dates of episcopal reign); original MS gives 1300, Mansi dated it to 1308, Dinelli (p59) states that it was probably early in bishop's reign, and Manselli says nothing on the subject.</p>
                <p>Place: Lucca</p>
                <p>Diocese: Lucca</p>
                <p>Province: [Holy See]</p>
                <p>CountryModern: Italy</p>
                <p>Latitude: 43.85</p>
                <p>Longitude: 10.5</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Enrico del Carretto</p>
                <p>IssuingAuthorityAlt: None</p>
                <p>RegnalStart: 1300</p>
                <p>RegnalEnd: 1330</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: Yes</p>
                <p>Source: None</p>
                <p>SourceOther: None</p>
                <p>Edition: Manselli, Sinodo Lucchese, 210-246</p>
                <p>EditionOther: None</p>
                <p>SourceNotes: MS breaks off mid-sentence.</p>
                <p>TranscriptionNotes: None</p>
                <p>BaseText: ['Library Scan', 'Hard Copy Scan']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Rubrice constitucionum domini episcopi.</p>
                </div>
                <div>
                    <head>Capitulum 2</head>
                    <p>De diuinis officiis celebrandis.</p>
                    <p>De uno scolare tenendo qui cantare sciat.</p>
                    <p>Omnis rector ecclesie habeat semper ad minus unum scolarem qui cantare sciat et legere competenter cum premissa constitucio de diuinis officiis celebrandis nequeat obseruari.</p>
                </div>
                <div>
                    <head>Capitulum 3</head>
                    <p>De uno scolare tenendo qui cantare sciat.</p>
                    <p>De ornamentis ecclesiasticis conseruandis.</p>
                    <p>Ornamenta ecclesiastica tam sacerdotum quam altarium munda sollicita diligencia conseruentur et presertim corporalia, que quidem mundissima et sine factura precipimus retineri, cum absurdum sit ut ornaciora sint uestra corpora quam altaria et qui mundis uestibus extra ecclesiam nos componimus, inmundis in ecclesia sordidamus.</p>
                </div>
                <div>
                    <head>Capitulum 4</head>
                    <p>De ornamentis ecclesiasticis conseruandis.</p>
                </div>
                <div>
                    <head>Capitulum 5</head>
                    <p>De corpore Domini nostri Ihesu Christi in cassa tenendo.</p>
                    <p>[3] De corpore domini nostri Ihesu Christi in cassa tenendo. Corpus autem Domini nostri Ihesu Cristi in cassa uel pixide munda, claui firmata et super altari appensa aut eciam in sacrario ne ab indiscretis uel bestiis tangi possit cum multa reuerencia teneatur.</p>
                </div>
                <div>
                    <head>Capitulum 6</head>
                    <p>De faciendo incensum in celebracione missarum uidelicet ad hostiam et calicem.</p>
                    <p>Crisma eciam sub firma custodia taliter conseruetur ne ab aliquo tractari possit sine licencia prelati uel honeste persone que fuerit ad ipsius crismatis custodiam deputata et de ipso crismate nisi pro baptismate uel unccione sacra nulli persone detur.</p>
                </div>
                <div>
                    <head>Capitulum 7</head>
                    <p>De non celebrando ultra unam missam in aliqua die.</p>
                    <p>In celebracione missarum, et maxime publicarum, saltim dum secreta dicitur, candela cerea semper ardeat in altari.</p>
                </div>
                <div>
                    <head>Capitulum 8</head>
                    <p>De non dando comestionem aliquibus personis ex consuetudine.</p>
                    <p>De faciendo incensum in celebracione missarum, uidelicet ad hostiam et calicem.</p>
                    <p>In plebibus autem et aliis collegiatis ecclesiis, in missis et diebus celebrandis solempnibus, super hostiam et calicem semper fiat incensum cum id tam paruo possit heri dispendio quod paupertatis pretextu vix se aliquis ualeat excusare.</p>
                </div>
                <div>
                    <head>Capitulum 9</head>
                    <p>De uestibus Prelatorum qualiter portare debeant.</p>
                    <p>De non celebrando ultra unam missam in aliqua die.</p>
                    <p>Item statuimus et ordinamus quod nullus presbiter in aliqua die ultra unam missam nisi causa necessitatis et tunc non ultra duas missas, excepta die festi natiuitatis Domini, ulterius celebrare presumat.</p>
                </div>
                <div>
                    <head>Capitulum 10</head>
                    <p>...ecclesiasticis per uiolenciam sumendis.</p>
                    <p>De non dando comestionem aliquibus personis ex consuetudine.</p>
                    <p>Item statuimus quod nullus prelatus siue rector alicuius ecclesie uel hospitalis parochianis suis, nullus monachus uel clericus secularis aut monacha suis fratribus uel sororibus comestionem seu aliquid loco comestionis pro suo ingressu, pretextu cuiuscunque consuetudinis uel ex pacto, exhibere presumat cum id periculum esse dantibus et recipientibus uideatur, utpote simoniacam sapiens prauitatem.</p>
                    <p>Qui uero exhibere presumpserit et qui receperit, ex nunc prout ex tunc, ipsos excommunicacionis sentencia innodamus.</p>
                </div>
                <div>
                    <head>Capitulum 14</head>
                    <p>...</p>
                    <p>...</p>
                    <p>...statuimus quod quilibet...pertinens beneficium curam...eadem secundum quod de iure communi tenent...et uagando in fraudem absque nostra licencia speciali et qui...mus.</p>
                </div>
                <div>
                    <head>Capitulum 15</head>
                    <p>... ecclesiasticum beneficium se faciat ad presbiteratus ordinem promoueri.</p>
                    <p>... ecclesiasticum beneficium se faciat ad presbiteratus ordinem promoueri.</p>
                    <p>Item statuimus quod quilibet clericus, qui nunc habet uel in antea habuerit prelaturam uel rectoriam alicuius ciuitatis, ecclesie uel diocesis nostre curam animarum habentem siue personatum statutis a iure temporibus se faciat ad presbiteratus ordinem promoueri uel ad ordinem quem ipsius beneficii cura requirit secundum quod de iure communi tenetur uel constitucionem editam in concilio lugdunensi de clericis promouendis sub pena in canone constituta.</p>
                </div>
                <div>
                    <head>Capitulum 16</head>
                    <p>De examinacione clericorum promouendorum ad sacros ordines.</p>
                    <p>De examinacione clericorum promouendorum ad sacros ordines.</p>
                    <p>Item statuimus quod clerici qui sunt[5] ad sacros ordines promouendi diligenter examinentur per eos qui ad hoc fuerint deputati uel ad quos pertinet quod ut rite fieri possit iv, v et vi feria sabbatum iv temporum precedentibus a plebanis suis personaliter presententur ut de ipsorum uita, sciencia et condiccione, natiuitate ualeat constare eorundem testimonio plebanorum.</p>
                    <p>Quod si forte aliquis ipsorum plebanorum nequierint canonica prepediccione detentus, clericos suos quos ordinari uoluerit cum litteris suis de ipsorum uita, sciencia, condiccione et natiuitate testimonium perhibentibus ad nos mittat cum aliquo de cappellanis suis bone fame et conuersacionis honeste qui eos nobis seu examinatoribus ad quos pertinet ipsius plebani uice seu nomine representent.</p>
                </div>
                <div>
                    <head>Capitulum 17</head>
                    <p>De eo qui fuerit ex fornicacione natus et sacros ordines clanculo subripuerit.</p>
                    <p>De eo qui fuerit ex fornicacione nato et sacros ordines clanculo subripuerit.</p>
                    <p>Item si quis sacerdotis filius aut alius ex fornicacione natus, dispensacione non optenta, sacrum ordinem clanculo subripuerit, hoc ipso sit excommunicacionis uinculo innodatus et eciam post absolucionem optentam maneat tam diu ab ordinis sic subrepti execucione suspensus donec dispensacionis graciam potuerit optinere.</p>
                    <p>Quod et de hiis qui sine certo titulo se clanculo fecerint</p>
                    <p>ad sacros ordines promoueri decernimus obseruandum.</p>
                    <p>Illos uero qui scienter ad ordines iam susceptos iterato uel per saltum promoueri se fecerit aut per simoniacam prauitatem a nobis uel ab altero se procurauerit ordinari excommunicacionis sentencia innodamus.</p>
                    <p>Si qui uero scienter ad sacros ordines presentauerint filios sacerdotum tanto quod sint tales, ipsos ex nunc excommunicacionis sentencia innodamus.</p>
                </div>
                <div>
                    <head>Capitulum 18</head>
                    <p>De eo quod nullus clericus ciuitatis uel diocesis lucane se ab alio episcopo faciat ordinari.</p>
                    <p>De eo quod nullus clericus ciuitatis uel diocesis lucane se ab alio episcopo faciat ordinari.</p>
                    <p>Item statuimus quod si quis clericus secularis uel religiosus, ecclesiasticum habens beneficium in ciuitate uel diocesi nostra se ab alio episcopo uel archiepiscopo absque nostra licencia fecerit ordinari ab execucione ordinis sic suscepti ipsum duximus suspendendum donec dispensacionis graciam ualebit optinere.</p>
                </div>
                <div>
                    <head>Capitulum 19</head>
                    <p>De eo quod nullus clericus de alieno episcopatu natus ad regimen alicuius ciuitatis uel diocesis assummatur.</p>
                    <p>De eo quod nullus clericus de alieno episcopatu natus ad regimen alicuius ecclesie ciuitatis uel diocesis assummatur.</p>
                    <p>Item statuimus ut nullus de alieno episcopatu oriundus ad regimen uel in clericum alicuius ecclesie nostri episcopatus eligatur seu eciam admittatur absque nostra licencia speciali et, si contra factum fuerit, illud decernimus non tenere et nichilominus eligentes seu eciam admittentes excommunicacionis uinculo innodamus.</p>
                </div>
                <div>
                    <head>Capitulum 20</head>
                    <p>De paccionibus non faciendis pro ecclesiasticis beneficiis optinendis.</p>
                    <p>De paccionibus non faciendis pro ecclesiasticis beneficiis optinendis.</p>
                    <p>Item cupientes ut beneficia ecclesiastica in ciuitate et diocesi nostra rite ac secundum Dominum et secundum sancciones canonicas habeantur, statuimus quod de beneficiis ecclesiasticis nulle fiant pacciones in ciuitate et diocesi memoratis et super hoc monemus omnes... et singulos predictos qui pacciones predictas fecerint uel fieri consenserint uel opem seu operam dederint, ut fiant, excommunicacionis sentenciam proferentes.</p>
                </div>
                <div>
                    <head>Capitulum 21</head>
                    <p>De coniuracionibus uel iuramentis non faciendis pro clericis ciuilibus uel nobilibus ad ecclesiasticum beneficium non eligendis.</p>
                    <p>De coniuracionibus uel iuramentis non faciendis pro clericis ciuilibus uel nobilibus ad ecclesiasticum beneficium non eligendis.</p>
                    <p>Item statuimus et omnibus capitulis, collegiis et clericis ac patronis uel hospitalibus et populis cuiuslibet ecclesie et uenerabilibus locis lucane ciuitatis et diocesis hoc nostro prohibemus edicto ut nullam coniuracionem uel composicionem uel ordinamentum simul faciant de non eligendo clericis, ciuilibus[6] uel nobilibus uel aliis litteratis personis ciuitatis uel diocesis predicte ad prioratum uel plebanatum uel personatum uel rectoriam uel ad aliud beneficium alicuius ecclesie uel loci uenerabilis ciuitatis uel diocesis lucane et eleccionibus de talibus personis exceptatis factis nichilominus in suo uigoris robore duraturis, cassamus et irritamus quidquid contra prohibicionem nostram est.. ..</p>
                </div>
                <div>
                    <head>Capitulum 22</head>
                    <p>De eleccione ad uacantes ecclesias in ciuitate uel diocesi ulterius non faciendis.</p>
                    <p>De eleccionibus ad uacantes ecclesias in ciuitate uel diocesi ulterius non faciendis.</p>
                    <p>Item statuimus ut super eleccionibus, postulacionibus, presentacionibus, reformacionibus ad uacantes ecclesias, dignitates, personatus et quecunque alia beneficia ecclesiastica ulterius faciendis in ciuitate uel diocesi lucana, tam per clericos quam per laicos ad quos spectat uel spectauerit, Deo duce, et racione preuia libere procedatur et reformacione canonica facta sine iniuria administret in pace et uniuersos laicos omnesque personas ecclesiasticas in presenti decreto peremptorie commonemus ut nullus ipsorum pro se uel alia persona[7] alicui clerico uel persone ecclesiastice uel laico eligendi uel postulandi uel presentandi aut conferendi uel reformandi ius uel potestatem habenti in aliqua ecclesia uel loco uenerabilis ciuitatis uel diocesis predicte uel eius consanguineo uel amico ante reformacionem uel post aliquam uiolenciam uel metum uel conminacionem uel iniuriam uel offensam dicto uel facto aut litteris uel singno inferat de cetero uel procuret inferri.</p>
                    <p>In omnes et singulos, qui in predictis officiis eligendi et aliis uel beneficiis uel eorum occasione aliquo modo contra fecerint excommunicacionis sentenciam proferentes ac eciam decernentes omnes huiusmodi elecciones, postulaciones et collaciones de quibuscunque beneficiis, vi uel metu aut comminacione alicuius uel aliquorum laicorum, si que fient, nullas et non tenere de iure easdem pronunciamus irritas et inanes et hec constitucio in ecclesiis coram populo quater in anno solempniter recitetur.</p>
                </div>
                <div>
                    <head>Capitulum 23</head>
                    <p>De conuersis non recipiendis per aliquem rectorem.</p>
                    <p>De conuersio non recipiendis per aliquem rectorem.</p>
                    <p>Item cum tam facti experiencia quam frequens clamor instruxerit quod quidam lucane ciuitatis et diocesis ecclesie prelati ac uenerabilium religiosorumque locorum rectores in animarum ipsorum periculum et lucani communis fraudem aliquos seu aliquas conuersos et conuersas recipiunt qui sicut prius in eorum domibus remanentes et secularibus negociacionibus et officiis intendentes, licet labiis Deo et eorum ecclesiis offerant se et sua, hoc tamen solum peragunt ut cum[8] deliquerint, possint circumuenire uindictam et onera lucani communis tam realia quam personalia euitare, nos, frater Heinricus, Dei gracia lucanus episcopus, uolentes, prout possumus, animarum ipsorum periculo et indempnitati ecclesiarum a scandalis que inde possent intra clericos et laicos euenire, auxiliante Domino, precauere, statuimus et ordinamus quod nullus rector alicuius ecclesie lucane ciuitatis uel diocesis, secularis uel regularis, aliquem uirum uel mulierem ulterius in conuersum seu in conuersam suarum ecclesiarum ac uenerabilium religiosorumque locorum honerosos uel inutiles uel qui non sint bone fame seu in fraude lucani communis uel alicuius uniuersitatis lucani districtus seu singularis persone ipsius ciuitatis uel districtus cui sic recipiendi essent ad aliqua raciocinia obligati, recipere debeant.</p>
                    <p>Et si contra factum fuerit, illud decernimus non tenere et in nullo ipsis sic receptis eorum ecclesias obbligari, nichilominus in omnes et singulos homines qui contra fecerint seu fieri consenserint excommunicacionis sentenciam promulgantes et illi et ille intellegantur onerosi seu inutiles et in fraude recepti qui sicut prius in eorum domibus remanentes habitum conuersarie condecenter non deferunt uel se inmiscuerint seccularibus negociacionibus et officiis sicut prius.</p>
                </div>
                <div>
                    <head>Capitulum 24</head>
                    <p>De concubina non tenenda.</p>
                    <p>De concubinis non tenendis.</p>
                    <p>Item statuimus quod nullus clericus in sacris ordinibus constitutus aut aliud optinens ecclesiasticum beneficium concubinam nec aliquam feminam in domo uel extra domum de qua sit uel fuerit infamatus aut sinixtra suspicio racionabiliter uel uerisimiliter haberi possit, habeat mulierem nec admittat eam ad aliquod seruitium in canonica ecclesie nisi mater uel amita eius...eciam filios suos et qui contra fecerit ab officio et beneficio duximus suspendendum...coadiutores eorum hanc constitucionem obseruent et faciant obseruari...nobis pro se litteras suas referant eos qui...hiis scriptis.</p>
                </div>
                <div>
                    <head>Capitulum 25</head>
                    <p>De possessionibus ecclesiarum non alienandis.</p>
                    <p>De possessionibus ecclesiarum non alienandis.</p>
                    <p>Item statuimus, cupientes ecclesiarum utilitatibus prouidere, ne quis rector alicuius ecclesie uel loci religiosi uel alia quecunque persona ciuitatis uel diocesis lucana aliefnet uel pignori obliget possessionem aliquam uel thesaurum uel prouentus nondum habitos uendat ad tempus alicuius ecclesie uel loci religiosi ciuitatis uel diocesis predicte absque nostra licencia speciali que appareat in scriptura sigillo nostro signata.</p>
                    <p>Et monemus omnes et singulos homines ne contra predictum statutum aliquid debeant attemptare.</p>
                    <p>In omnes et singulos qui contra fecerint uel fieri consenserint alienando seu pignori obligando uel recipiendo aliquo titulo alienacionis seu pignoris aliquid de predictis excommunicacionis sentenciam proferentes ac eciam decernentes irritum et inane ac penitus non ualere quidquid contra dictum statutum fuerit attemptatum.</p>
                </div>
                <div>
                    <head>Capitulum 26</head>
                    <p>De debito non contrahendo nomine ecclesie.</p>
                    <p>De debito non contrahendo nomine ecclesie.</p>
                    <p>Item statuimus ne quis rector alicuius ecclesie uel loci religiosi ciuitatis uel diocesis lucane[9] debitum contrahat nomine ecclesie sue ultra summam sibi concessam uel concedendam a nobis et, si contraxerit, pronunciamus contractum ipsum penitus non ualere et ex tali contractu in nullo suam ecclesiam obligari: uerum plebani et priores usque in summam X librarum; alii uero ecclesiarum rectores usque in summam LX solidorum denariorum lucanorum paruorum; quilibet rector possit et liceat ei debitum conthahere pro ecclesia non obstante costitucione presenti.</p>
                </div>
                <div>
                    <head>Capitulum 27</head>
                    <p>De non locando aliquam ecclesiam.</p>
                    <p>De non locando aliquam ecclesiam.</p>
                    <p>Item statuimus quod nullus prelatus uel rector alicuius ecclesie de ciuitate uel diocesi lucana ecclesiam suam ulterius locet uel concedat ad firmam nisi in casibus a iure concessis et si quis contra fecerit ipsum excommunicacionis uinculo innodamus.</p>
                </div>
                <div>
                    <head>Capitulum 28</head>
                    <p>De usuris non faciendis.</p>
                    <p>De usuris non faciendis.</p>
                    <p>Item statuimus et ordinamus atque monemus omnes et singulos clericos et personas ecclesiasticas ciuitatis et diocesis lucane ut nullus ipsorum usuras[10] exercere presumat, in omnes et singulos qui contra fecerint aliquo modo excommunicacionis sentenciam proferentes.</p>
                </div>
                <div>
                    <head>Capitulum 29</head>
                    <p>De bestiis non dandis ad collariam.</p>
                    <p>De bestiis non dandis ad collariam.</p>
                    <p>Item statuimus quod nulla persona ecclesiastica per se uel per alium locet aliquem bouem uel aliquam aliam bestiam ad collariam uel concedat in fraude usurarum uel contra canonica statuta et si quis contra fecerit pena canonica puniatur.</p>
                </div>
                <div>
                    <head>Capitulum 30</head>
                    <p>De odiosis coniuracionibus non faciendis.</p>
                    <p>De odiosis uel indebitis coniuracionibus faciendis. Item statuimus et monemus omnes clericos ciuitatis et diocesis lucane, cuiuscumque dingnitatis uel ordinis existant, ut nullus odiosas uel indebitas coniuraciones, conspiraciones uel colligaciones de cetero faciat, in omnes et singulos qui contra fecerint excommunicacionis sentenciam promulgantes.</p>
                </div>
                <div>
                    <head>Capitulum 31</head>
                    <p>De sepulturis non eligendis.</p>
                    <p>De sepulturis non eligendis.</p>
                    <p>Item statuimus et sub excommunicacionis pena districte precipimus ut cum aliquis alibi quam in sua ecclesia elegerit sepulturam, ille apud cuius ecclesiam sepultus fuerit de omnibus ex funere prouenientibus secundum loci consuetudinem dare priori teneatur ecclesie canonicam porcionem.</p>
                </div>
                <div>
                    <head>Capitulum 32</head>
                    <p>De prima missa cantanda.</p>
                    <p>De prima missa cantanda.</p>
                    <p>Item statuimus quod quilibet clericus ecclesiasticum optinens beneficium in ciuitate uel diocesi lucana, postquam fuerit in presbiterum ordinatus infra tres menses proximos a die presbiteratus predicti suscepti computandos missam cantet et tam promoti hactenus quam promouendi cantare missam infra dictum terminum teneantur nisi post ordinacionem suam ad sacerdotium canonica fuerit propedicione detentus et qui infra predictum terminum non cantauerit eundem excommunicamus in hiis scriptis nisi de nostra licencia steterit speciali.</p>
                </div>
                <div>
                    <head>Capitulum 33</head>
                    <p>De constitucione non facienda pro augendo prebendam.</p>
                    <p>De constitucione non facienda pro augendo prebendam.</p>
                    <p>Item statuimus et hoc nostro edicto prohibemus ut nullum capitolum uel canonici alicuius ecclesie ciuitatis uel diocesis lucane, ecclesia uacante, constitucionem uel ordinacionem siue ordinamentum ulterius faciant uel conponant de augenda sibi prebenda uel uictu; et si contra factum fuerit totum sit irritum et inane et contra facientes excommunicamus in hiis scriptis.</p>
                </div>
                <div>
                    <head>Capitulum 34</head>
                    <p>De eo quod nullus imperitus qui nesciat gramaticam ad dignitatem eligatur.</p>
                    <p>De eo quod nullus, qui gramaticam nesciat, ad dignitatem eligatur.</p>
                    <p>Item cum ualde periculosum existat animarum curas clericis committere imperitis, statuimus ut nullus clericus qui gramaticam nesciat ad dignitatem, siue personatum, prioratum, plebanatum uel collegiatas ecclesias ulterius eligatur uel postuletur.</p>
                    <p>Et si contra factum fuerit illud decernimus non tenere.</p>
                    <p>Presens uero constitucio ad cappellanos nullatenus non estendatur.</p>
                </div>
                <div>
                    <head>Capitulum 35</head>
                    <p>De aliqua accomandisia[1] peccunie non recipiendo ab aliquo officiali lucani communis.</p>
                    <p>De non recipiendo aliquam accomandigiam.</p>
                    <p>Item statuimus et omnes et singulos...lucane hac nostra generali constitucione...potestate uel capitaneo uel anciano uel...iudice uel cancellario uel familiare...uicarii uel potestate uel aliquo alio offi...dis in ciuitate uel diocesi lucana uel pro a ... nomine uel intencione recipiat ulterius...peccunie uel aliarum rerum uel pignus uel prom...uende peccunie ab aliqua persona uel uniuersitate...niendo uel in banniendo cassando uel condempnando...preiudicium lucani communis uel alicuius specialis persone ciuitatis uel diocesis lucane...singulos qui contrafecerint in hiis scriptis excommunicacionis sentenciam proferentes.</p>
                </div>
                <div>
                    <head>Capitulum 36</head>
                    <p>De Eon recipiendo officium procuratoris uel sindici contra lucanum commune.</p>
                    <p>De non recipiendo officium procuracionis contra lucanum commune.</p>
                    <p>Item statuimus quod nullus clericus contra lucanum commune officium procuracionis uel sindicatus alicuius communitatis uel persone laice ulterius gerat in curia seculari nisi pro ecclesie sue populo uel pro miserabilibus personis uel aliis sibi coniunctis et si quis contra fecerit pena x librarum denariorum lucanorum et maiori iuxta negotii qualitatem nostro arbitrio puniatur.</p>
                </div>
                <div>
                    <head>Capitulum 37</head>
                    <p>De non faciendo contra lucanum commune aliquod instrumentum.</p>
                    <p>De non faciendo contra lucanum commune aliquod instrumentum.</p>
                    <p>Item statuimus quod nullus clericus, qui sit notarius, contra lucanum commune faciat ulterius aliquod publicum instrumentum, nisi pro lucano clero uel pro ecclesiis uel uenerabilibus locis seu personis ecclesiasticis uel pro eorum subditis uel familiaribus uel fidelibus uel pauperibus uel personis notario coniunctis uel contra aliquam aliam personam ecclesiasticam uel secularem ciuitatis uel diocesis lucane et qui contra fecerit nostro arbitrio puniatur.</p>
                </div>
                <div>
                    <head>Capitulum 38</head>
                    <p>De non ludendo ad ludum taxillorum.</p>
                    <p>De non ludendo ad ludum taxillorum.</p>
                    <p>Item statuimus et uniuersos et singulos clericos et personas ecclesiasticas ciuitatis et diocesis lucane semel, secundo et tercio perhemptorie conmonemus ut nullus ipsorum ulterius ludat pro se uel per aliquam aliam personam ludere faciat ad ludum aliquod taxillorum, in omnes et singulos qui contra fecerint excommunicacionis sentenciam proferentes.</p>
                    <p>Presens autem constitucio extra lucanum episcopatum minime extendatur.</p>
                </div>
                <div>
                    <head>Capitulum 39</head>
                    <p>De non blasphemando Deum uel sanctos.</p>
                    <p>De non blasphemando Deum uel sanctos.</p>
                    <p>Item statuimus et districte precipimus ut nullus clericus lucane ciuitatis uel diocesis, cuiuscumque dingnitatis uel ordinis uel condiccionis existat, Deum uel Beatam Uirginem Mariam uel aliquem sanctum uel sanctos blasphemare presumat uel contra crucem uel imaginem Dei uel Beate Marie Uirginis uel alicuius sancti aliquod inhonestum uel uittuperabile singnum facere audeat, illum qui contra fecerit solidos c denariorum lucanorum soluendorum pro subsidio terre sancte, prompte quemlibet punniendo.</p>
                </div>
                <div>
                    <head>Capitulum 40</head>
                    <p>De armis non portandis offendibilibus.</p>
                    <p>De armis offendibilibus non portandis.</p>
                    <p>Item ut clericorum conpescatur audacia statuimus quod nullus clericus ciuitatis uel diocesis lucane in locis, ubi habitat, offendibilia ferrea ulterius arma portet, absque nostra licencia speciali, nisi eundo et redeundo extra certos habitacionis confines, in omnes et singulos qui contra fecerint excommunicacionis sentenciam proferentes.</p>
                </div>
                <div>
                    <head>Capitulum 41</head>
                    <p>De insultibus non faciendis contra ecclesiasticam personam.</p>
                    <p>De insultibus non faciendis.</p>
                    <p>Item uolentes clericorum tam religiosorum quam secularium et conuersorum, prout possumus, cohibere audaciam ut quos Dei timor a malo non retrahit...ueritas coherceat a peccato et ne laici conquerantur et scandalizentur...quam ipsi clerici cum delinquerint priuantur, statuimus et ordinamus...regularis uel conuersus contra aliquam personam ecclesiasticam uel laicalem...conmittat uel in eam citra effusionem sanguinis manus...sanguinis effusio aut membri abcisio uel debilitacio...homicidium eueniat uel euenire possit...uel simili secundum consuetudinem uel statutum...sanguinis saluis nichilominus aliis penis...</p>
                </div>
                <div>
                    <head>Capitulum 42</head>
                    <p>De iuramentis non faciendis de matrimoniis dissoluendis.</p>
                    <p>De iuramento non faciendo de matrimonis dissoluendis.</p>
                    <p>Item quoniam quidam laici de non repetendis uxoribus suis et quedam mulieres de non repetendis maritis suis legitimis temeraria solent facere iuramenta que potius periuria sunt appellanda et illicitas promissiones et pacta ut matrimonia legitima indebite dissoluantur, presenti decreto statuimus ut omnes siue mares fuerint siue femine qui de cetero fecerint huiusmodi iuramentum[11] uel pactum et qui eis in hac peruersione adstiterit conficiendo super hoc publicum instrumentum uel locum testis eciam obtinendo seu alias operando quod huiusmodi iuramentum, immo uerius periuria commitantur et interueniant pacta...hoc ipso sint excommunicacionis uinculo innodati illique nullatenus ligati ud astricti huiusmodi iuramento uel pacto agant penitenciam de periurio, sese repetant, iuramento uel pacto huiusmodi quod nullum decernimus, non obstante, cum iuramen tum et pactum non debeat esse iniquitatis uinculum, sed aminiculum ueritatis.</p>
                    <p>Ne autem per ignoranciam se ualeant aliqui excusare, precipimus hoc nostrum decretum per omnes prelatos et rectores ecclesiarum coram populo quater in anno solempniter publicentur.</p>
                </div>
                <div>
                    <head>Capitulum 43</head>
                    <p>De incantacionibus non faciendis.[2]</p>
                    <p>De maleficiis uel incantacionibus non faciendis.</p>
                    <p>Item statuimus et prohibemus quod nulla malefica, nulla incantatrix et nulla diuinatrix persona maleficium aliquod per quod alicuius mulieris pregnantis abortus procuretur partus uel concipiendi auferatur uel impediatur facultas uel per quod inter uirum et uxorem interuenire nequeat copula coniugalis uel aliud impedimentum sequatur uel incantacionem uel indiuinacionem exerceat in ciuitate uel diocesi lucana nullaque alia persona ad tales pro predictis recurrat, nisi[12] incantacio fieret uerbis diuinis[13] uel medicinalibus pro liberandis infirmis, in omnes et singulos huiusmodi maleficas et incantatrices et diuinatrices personas et recurrentes ad eas nisi in predictis casibus, scilicet pro infirmorum liberacione excommunicacionis sentenciam proferentes.</p>
                </div>
                <div>
                    <head>Capitulum 44</head>
                    <p>De ecclesiastica libertate obseruanda.</p>
                    <p>De ecclesiastica libertate seruanda.</p>
                    <p>Item cum ex iniuncto nobis pastorali officio libertatem ecclesiasticam defendere teneamus, statuimus et tam potestatem, capitaneum, ancianos, maiorem sindicum ciuitatis lucane ac iudices et assessores et cancellarios eorum et consules et notarios, iudices curiarum ciuitatis eiusdem quam uicarios uicariarum et iudices et notarios et nuncios omnium predictorum et potestates, consules et omnes consiliarios generales et speciales et cuiuscumque consilii ciuitatis et cuiuslibet communis et terre diocesis lucane et alios officiales uniuersorum predictorum locorum, quocumque nomine censeantur, deputatos et deputandos presenti decreto conmonemus et omnes et quilibet eorum racione sui officii uel persone obseruent ecclesiasticam libertatem et contra facere uel uenire opere uel consilio, consensu, directe uel indirecte, tacite uel expresse, per se uel per alios ulterius non presumant, in omnes et singulos supradictos qui scienter uel maliciose contra fecerint uel iuerint excommunicacionis sentenciam proferentes.</p>
                </div>
                <div>
                    <head>Capitulum 45</head>
                    <p>De non faciendo uel scribendo aliquod instrumentum contra ecclesiasticam libertatem.</p>
                    <p>De faciendo uel scribendo aliquod la) capitulum contra ecclesiasticam libertatem.</p>
                    <p>Item pro libertatis ecclesiastice defendendo priuilegio statuimus et monemus et uniuersis et singulis statutariis, notariis et scriptoribus et officialibus et hominibus singularibus ad statuta communis uel populi uel ciuitatis uel officiorum ciuitatis lucane condenda et scribenda electis et eligendis precipimus editus ut nullum statutum uel ordinamentum uel composicionem uel capitulum ulterius faciant uel componant cum scriptura uel secundum scripturam uel scribant contra ecclesiasticam libertatem, in omnes et singulos homines statutarios, notarios, scriptores, officiales et homines, qui contra fecerint, ex nunc excommunicacionis sentenciam proferentes. Statuta uero et omnia ordinamenta et capitula uel reformaciones cuiuslibet constitucionis ciuitatis et cuiuslibet uniuersitatis et terre diocesis lucane contra ecclesiasticam libertatem usque ad hunc diem condita uel descripta precipimus infra duos menses proximos post huiusmodi prohibicionis et constitucionis publicacionem ut de libertatis...ri.</p>
                    <p>Alioquin tam presides et officiales ciuitatis...tos publice nunciari presentem autem constitucionem.</p>
                </div>
                <div>
                    <head>Capitulum 46</head>
                    <p>De non imponendo aliquam impositam lucano clero.</p>
                    <p>De non[14] imponendo aliquam impositam lucano clero.</p>
                    <p>Item pro pace et quiete inter clerum et populum...dis quantum laici clericis opido sunt...de cetero omnibus et singulis potestatibus, rectoribus, con...antur ciuitatibus et cuiuslibet terre diocesis lucane p...minum et locorum ipsorum ut nullam collectam uel taliam uel imp...uel clericis, uenerabilibus locis ciuitatis uel diocesis lucane exemp...per alios ulterius inponant uel recolligant uel inponendam consulant uel arengent in publico uel occulto contra ecclesiasticam libertatem nullamque ipsi clero uel rectoribus aut ecclesiis uel uenerabilibus locis predictis uiolenciam uel iniuriam uel impedimentum aliquod facto inferant uel presentent per se uel per alios uel procurent inferri quominus ipse clerus, prelati, rectores ecclesie et loca aut bona eorum in eorum spiritu et ecclesiastice libertatis tranquillitate persistant.</p>
                    <p>Nos enim omnes et singulos officiales predictos et homines singulares et eorum fautores qui contra fecerint excommunicacionis uinculo innodamus.</p>
                </div>
                <div>
                    <head>Capitulum 47</head>
                    <p>De non faciendo aliquam iniuriam lucano episcopatui uel suo clero.</p>
                    <p>De non faciendo iniuriam aliquam lucano episcopatui uel clero super aliquibus iurisdiccionibus eorum.</p>
                    <p>Item cum honores et iurisdicciones et iura episcopatus et beati Martini lucani et aliarum ecclesiarum et uenerabilium locorum ciuitatis et diocesis lucane defensare teneamur ubique, statuimus et[15] omnes et singulos presides, rectores et officiales et uniuersos nostros subditos ciuitatis et diocesis lucane presentes et futuros[16] cuiuscunque honoris et status condiccionis existant peremptorie commonemus eis et cuique ipsorum precipientes districte ut ipsi episcopatui uel aliis ecclesiis uel uenerabilibus locis ciuitatis et diocesis in suis possessionibus, honoribus, et iuribus ipsarum ecclesiarum super castris, terris et uallis et hominibus de Moriano, de Sexto, de Aquileia, de Decimo, de Sala Garfagnane, de Staffole, de Sancta Maria in Monte, de monte Topori, de Sorbano pro parte ad episcopatum lucanum contingente in ipsa vilia Sorbani uel aliis castris et terris ad lucanum episcopatum ex imperialibus priuilegiis spectantibus et capitulo Sancti Martini super castris, terris, uillis et hominibus de Fibialla, de Massa Grosa, de Riscetro, de Gualdo et iuribus capituli eiusdem in Bolano, Quiesa et Miglano ad ipsum capitulum pertinentibus uel super iurisdiccione uel honore uel proprietate uel possessione eorundem nullam molestiam uel uiolenciam aut iniuriam per se uel per alios inferant uel procurent inferri uel in ipsis comitatibus uel hominibus predictorum locorum aliquod impedimentum prestent quominus episcopatus uel capitulum predicti uel alie ecclesie et loca uenerabilia lucane ciuitatis et diocesis in suis iuribus, terris et possessionibus et aliis ad ipsos spectantibus omni iurisdiccione, honore et usu ipsorum in dictis terris et locis et hominibus uti possint et libere exercere uel aliud in predictis locis uel hominibus uel contra homines dictorum locorum faciant quod in ipsius episcopatus uel capituli uel aliarum ecclesiarum seu locorum uenerabilium sit uel possit preiudicium redundare; et si qui contra fecerint uel uenerint uel opere aut consilium uel fauorem ad predicta facienda prestiterint[17] ipsos excommunicacionis uinculo innodamus.</p>
                </div>
                <div>
                    <head>Capitulum 48</head>
                    <p>De hiis qui fecerint contra ecclesiasticam libertatem non recipiantur ad aliquod officium ecclesie alicuius.</p>
                    <p>De hiis qui fecerint contra ecclesiasticam libertatem quod non recipiantur ad aliquod officium alicuius ecclesie.</p>
                    <p>Item eciam penam persecutorum libertatis ecclesiastice statuimus et prohibemus districte ut nullus officialium uel aliorum hominum cuiuscunque dignitatis uel artis uel condiccionis existant qui contra ecclesiasticam libertatem uel contra premissas nostras constituciones de liber tate ecclesie et iuribus episcopatus...ecclesiarum et locorum uenerabilium ciuitatis et diocesis lucane loquentes...e consensu uel fauore pro iudice uel aduocato ue sindaco...io uel ad aliquod aliud officium de quo salarium uel aliquam...ipsius ecclesie uel loci uenerabilis ciuitatis uel diocesis lucani...ulterius eligatur, in omnes et singulas ecclesiarum et...exemptes et non exemptes qui scienter contra fecerint excommunicacionis uinculo innodamus...et persecutoribus ecclesiarum tempore quo Iacobum Maraf...uiolenter expoliauit ecclesias precipimus obseruari.</p>
                </div>
                <div>
                    <head>Capitulum 49</head>
                    <p>De occultatoribus feudorum ecclesiarum.</p>
                    <p>De occultatoribus feudorum ecclesiarum.</p>
                    <p>Item cum quidam parrochiani et uicini ecclesiarum feudum et prestaciones annuas siue redditus annuales suis pro diuino cultu[18] reddere et prestare tenentur uel consueuerunt, occultant in ipsorum animarum periculum et ecclesiarum ipsarum preiuditium et grauamen, statuimus et uniuersos et singulos parrochianos et uicinos ecclesiarum parrochialium diocesis lucane presenti decreto monemus ut infra duos menses proximos post huiusmodi constitucionis publicacionem ipsum feudum seu prestaciones annuas uel redditus annuales quos occultauerunt uel subtraxerunt in fraudem prelatis uel rectoribus ipsarum ecclesiarum manifeste procurent et eisdem de eisdem occultatis infra alium proximum sequentem mensem debitam satisfaccionem inpendant uel super ipsis conponant amicabiliter cum eisdem quodque nullus ipsorum parrochianorum ocultet aliquid ulterius de predictis, in omnes et singulos tales oculatores et parrochianos qui predicta obseruare contempserint excommunicacionis sentenciam proferentes; et hanc constitucionem precipimus quater in anno publice recitari.</p>
                </div>
                <div>
                    <head>Capitulum 50</head>
                    <p>De alienacionibus feudorum ecclesiarum.</p>
                    <p>De alienacionibus feudorum ecclesiarum.</p>
                    <p>Item, cum quidam iniquitatis filii instrumenta publica libellarios et perpetuos redditus et possessiones et terras ecclesiarum et uenerabilium locorum ciuitatis et diocesis lucane in ipsorum animarum periculum et ecclesiarum preiuditium in fraudem occultare non formident, statuimus et uniuersos et singulos tales ocultatores et ocultos alienatores predictorum generaliter et publice conmonemus ut infra[19] duos menses proximos post huiusmodi constitucionis publicacionem ea que de predictis ocultauerunt fraudulenter et detinent ocultata ipsis prelatis et rectoribus earundem studeant reuelare et de ipsis ocultatis eisdem pro eorum ecclesiis infra proximum alium mensem sequentem satisfaciat ut tenetur uel super hiis concordent amicabiliter cum eisdem quodque nulla ulterius persona subcelet in fraudem uel maliciam uendat uel alienet aliquid de predictis, in omnes et singulos homines et personas, qui predicta obseruare contempserint, excommunicacionis sentenciam proferentes, hanc nostram constitucionem quater in anno quolibet publicando.</p>
                </div>
                <div>
                    <head>Capitulum 51</head>
                    <p>De mandando execucioni pias uoluntates defunctorum.</p>
                    <p>De mandando execucioni pias causas defunctorum et uoluntates eorum.</p>
                    <p>Item cupientes ut pie defunctorum uoluntates execucioni mandentur debite statuimus quod omnes fideicommissarii hactenus deputati usque ad unum mensem proximum uel ulterius deputandi infra annum proximum post defunctorum obitum pias eorundem defunctorum uoluntates et iudicia, ad que constituti sunt uel fuerunt, exequi fideliter iuxta posse teneantur; alioquin ipsos fideicommissarios omnes qui hanc constitucionem contempserint uel distulerint per maliciam obseruare excommunicacionis uinculo innodamus.</p>
                </div>
                <div>
                    <head>Capitulum 52</head>
                    <p>De eo quod notarii teneantur denunciare pias uoluntates de functorum.</p>
                    <p>De eo quod notarii tenentur denunciare ultimas uoluntates defunctorum.</p>
                    <p>Ad hec eciam statuimus quod omnes notarii, qui ultimis decedentium uoluntatibus interfuerunt et de ipsorum testamentis et iudiciis publica fecerint documenta, iudicia ipsa pia nobis uel prelato seu fideiconmissario uel personis, ad quos ipsorum prosecucio pertinet, infra mensem post obitum testatoris reuelent et fideliter manifestent et contenti salario ex ipsis copiam exhibeant publicam ut ipsi fideicommissarii uel ad quos pertinet predictas pias uoluntates presertim super incertis restitucionibus faciendis, ut tenetur, salubriter exequantur et qui hanc constitucionem non obseruauerint uel contra fecerint excommunicamus.</p>
                </div>
                <div>
                    <head>Capitulum 53</head>
                    <p>De testibus qui falsam reddiderunt attestacionem.</p>
                    <p>De testibus qui falsam reddiderint attestacionem.</p>
                    <p>Item cum per falsa interdum testimonia ueritas ocultetur ... scriptis .. . reus absoluatur et innocens condempnetur, omnes...attestacionem et omnes qui falsos dederint testi. .. iudices qui scienter secundum falsorum testium deposicionem .. . tarios qui dicta testium ante ipsorum aperituram . . .</p>
                </div>
                <div>
                    <head>Capitulum 54</head>
                    <p>De petentibus debitum iam solutum.</p>
                    <p>De petentibus debitum iam solutum.</p>
                    <p>Item omnes homines et personas qui de alio...pugnandum uel in preiudicium alicuius...dederint uel cesserint alicui alteri persone...to ad uoluntatem debitoris non restitu...fecerint fraudem uel maliciam nullius...qui de talibus cessionibus publicas scripturas...innodamus.</p>
                    <p>Quam constitucionem et excommunicacionem quater in anno...</p>
                </div>
                <div>
                    <head>Capitulum 55</head>
                    <p>... bus aliarum possessionum.</p>
                    <p>De fractoribus ecclesiarum.</p>
                    <p>Item omnes ecclesiarum fractores et omnes rerum et bonorum ecclesiarum raptores et omnes sacrorum sepulcrorum uiolatores et omnes qui alicui mulieri religiose uiolenciam intulerunt inpetu uoluntatis et omnes incendiarios et omnes derubatores stratarum et omnes furos nocturnos et omnes agrorum et uinearum depopulatores ocultos et omnes qui terrarum terminos in fraudem desubserint uel mutauerint diuisiuos et omnes qui domum alterius uel in aliqua parte in preiuditium uel iniuriam uel dedecus alicuius persone lapides de nocte latenter proiecerint uel proici fecerint in ciuitate uel diocesi lucana excommunicacionis uinculo innodamus.</p>
                    <p>Quam excommunicacionem quater in anno decernimus solempniter publicandam.</p>
                </div>
                <div>
                    <head>Capitulum 56</head>
                    <p>De mutuantibus ad usuras.</p>
                    <p>De mutuantibus ad usuras.</p>
                    <p>Item, cum secundum sacre [20] scripture doctrinam nullus fenerator in templo dominico requiescit, statuimus prohibemus, hoc nostro generali decreto precipimus et monemus ut nulla ulterius persona in ciuitate uel diocesi lucana, alienigena uel terrigena, usuras exercere presumat</p>
                    <p>nullusque manifestis usurariis domum aliquam de cetero locet uel concedat, sed locatum reuocet unusquisque et locacionem usque ad mensem post huiusmodi publicacionem constitucionis rescindat, in omnes et singulos usurarios manifestos et locatores huiusmodi, qui[21] hanc constitucionem contempserit obseruare, excommunicacionis sentenciam proferentes, precipientes et hec constitucio quater in anno solempniter publicetur.</p>
                    <p>[57] De penitencia summenda.</p>
                    <p>Item, cum omnis Christianus utriusque sexus, annos discrecionis habens, omnia sua confiteri peccata semel annis singulis teneatur, statuimus et uniuersos nostros subditos conmonemus ut quilibet homo utriusque sexus maior XIV annorum saltim[22] semel in anno omnia sua solus peccata confiteatur suo proprio sacerdoti uel altero[23] presbitero de superioris uel nostra uel proprii sacerdotis quesita et optenta licencia speciali et quod de confessione facta et penitencia sic accepta ab alio sacerdote unusquisque suo prelato uel presbitero proprio faciat fidem relacione uel nuncio fide dingno uel litteris confessoris, alioquin ab ecclesie repellatur ingressu uiuens et moriens christiana careat sepultura.</p>
                    <p>Ad hec uniuersis ecclesiarum prelatis et rectoribus curam animarum habentibus districte precipimus ut hanc nostram constitucionem primo die lune quadragesime, die pascatis resurreccionis dominice, die sabbati omnium sanctorum et die festi natiuitatis Christi coram populo in ecclesiis singulis annis diligenter studeant publicare.</p>
                    <p>[58] De eo quod medici tenentur consulere infirmis ad peni tenciam summendam.</p>
                    <p>Item considerantes eciam quod anima nobilior est corpore et quod acutorum morborum iudicia sunt incerta et aliquos interdum[24] mori contingit repente et quomodocumque anime medicina...ad salutem statuimus et uniuersos medicos, fisicos et...monemus ut cum fuerint ad infirmorum uisitacionem eisdem in...eosdem doceant et inducant ut medicos salubres...procedam ad impendendum corpori medicamentum si mo...accio paciatur modestia eis narracione premissa...incidant egrotantes qualiter ipsi medici non men...ti constitucione coacti eos ad penitenciam exortantur quod sic...entur ab ingresso ecclesie per duos menses arceatur...in ecclesiis coram populo recitari.</p>
                    <p>[59] De non ueniendo contra nostras constituciones.</p>
                    <p>Item...statuentes uniuersos tam clericos et personas.... nobis subditos hac [25] generali constitucione semel...et eisdem et cuique ipsorum districte precipimus ut Deum habentes...constituciones et que in eis continentur obseruanda obseruent, agenda peragant, publicanda publicent, recitanda recitent et prohibita non excedant si salutem, honestatem et quietem suam diligunt et penam imponendam pertimescunt et ut nulli per ignoranciam se ualeant excusare eas in generali nostro synodo[26] ad hoc conuocato mandamus publice recitari precipiendo insuper uniuersis ecclesiarum prelatis ciuitatis et diocesis lucane sub excommunicacionis pena districte ut unusquisque ipsorum pro se et suo capitulo et cappellanis plebatuum easdem constituciones infra tres menses proximos post publicacionem earum[27] de manu Betti notarii recipiant publicatas et ter in anno coram suis capitulo et cappellanis eas omnes et illas publicandas, que de laicis locuntur quater in annis, ut continetur in eis, coram suo populo publice legere et uolgariter exponere non obmittat.</p>
                </div>
                <div>
                    <head>Capitulum 57</head>
                    <p>De penitencia summenda.</p>
                </div>
                <div>
                    <head>Capitulum 58 </head>
                    <p>De eo quod medici teneantur consulere infirmis ad penitenciam summendam.</p>
                </div>
                <div>
                    <head>Capitulum 59</head>
                    <p>De non ueniendo contra nostras constituciones.</p>
                </div>
                <div>
                    <head>Capitulum 60</head>
                    <p>De armis non portandis.</p>
                    <p>De armis non portandis.</p>
                    <p>Licet clericos, religiosos et conuersos congruis attollerare fauoribus et eorum immunitates, iura et priuilegia illibata conseruare pro[28] uiribus intendamus, tamen ipsos suis</p>
                    <p>iuribus et honoribus ita uolumus esse contentos quod inmunitatum et iurium suorum limites obseruantes iura non inpediant uel occupent aliorum et qui eorum uerbis et exemplis laicos debent ad uiam uite et rectitudinis reuocare ipsos in mortis deuia non inpellant et ex ipsis fomites eorum erroris et discordiarum materiam dicuntur laici inuenire.</p>
                    <p>Sane, sicut nos tam facti experiencia quam frequens clamor instruxit, quidam clerici, religiosi ac ecclesiarum et uenerabilium locorum lucane ciuitatis ac diocesis conuersi nec in uestimentorum forma nec in modo tonsure nec in qualitate negociorum de clerico, religioso seu conuerso quidquam ostendunt, ad pene subterfugium se pro clericis religiosis seu conuersis solummodo exhibentes et cum super excessibus[29] quos seculari luxu conmittunt et negociacionibus secularibus, quas exercent, ad publica iudicia pertrahuntur et circumcisis crinibus et habitu clericali seu religioso assumpto, ut possint circumuenire uindictam, se pro religiosis uel conuersis seu clericis representant fori priuilegium labiis allegantes et factis negauerant paulo ante.</p>
                    <p>Uerum quia priuilegium meretur ammictere qui permissa sibi abutitur potestate et frustra legis inuocat auxilium qui conmittit in legem, nos uolentes tam predictorum animarum periculis quam scandalis et exemplis que exinde occurrunt et possunt occurrere, auxiliante Domino, precauere, omnes clericos et religiosos, conuersos ecclesiarum secularium uel uenerabilium seu religiosorum locorum lucane ciuitatis et diocesis semel, secundo et tercio perhemptorie conmonemus ut se ipsos debeant emendare et secularibus negociacionibus et officiis[30] dimissis omnino uestes et tonsuram portare debeant congruentes ita quod in modo tonsure[31] et uesti mentorum qualitate eorum religioni conueniant et a laicis discernantur ita quod per ciuitatem lucanam seu burgos uel castra uel uicos, ubi habitat, nulla arma portare debeant absque nostra licencia speciali nisi quando illi de ciuitate irent extra ciuitatem uel burgos et suburgos</p>
                    <p>si...caistris et uicis adeuntes uenirent seu ad alia castra et uicos...reimota seu remotis irent quia tunc eundo et redeundo...pro defensione ipsorum.</p>
                    <p>Alioquin si se predicto modo eme...am in aliquo fecerint illius efficiatur inmunitatis...religiosorum tutela et laicorum uiolencia coherc...lia nostra constitucione de armis non portandis nichilominus in sua ualiditate maneat.</p>
                </div>
                <div>
                    <head>Capitulum 61</head>
                    <p>De non audiendis aliquibus causis.</p>
                    <p>De non audiendis aliquibus causis.</p>
                    <p>Suscepti regiminis nos cura sollicitat ut utilitatibus subiectorum in illis precipue, per quas occurritur periculis animarum et subfditorum parcitur laboribus et expensis, noue constitucionis hedicione sollicite prouuidere curemus.</p>
                    <p>Sane licet cautum reperiatur in iure quod cause matrimoniales non sint tractande per quoslibet sed per discretos iudices, qui potestatem habeant iudicandi et statuta canonum non ignorent et alibi in iure cause prohibeantur conmitti nisi in ciuitatibus uel locis mangnis seu insignibus ubi haberi ualeat iuris copia peritorum, tamen ad audienciam nostram plurium fide dingnorum relacione peruenit quod nonnulli plebani, priores et eorum uicarii lucane ciuitatis et diocesis causas uertentes inter personas suorum plebatuum matrimoniales, in quibus tantum periculum uertitur, indifferenter audiunt et eas decidere non formidant, unde interdum euenit quod matrimonia contracta legittime dissoluuntur et alia mala et animarum pericula multotiens inde perueniunt, que ad presens causa breuitatis obmittimus quia longum esset per singula enarrare, nec non littigantes propter petitorum distanciam et maxime in iure canonico multiplicibus expensis et laboribus agrauantur.</p>
                    <p>Quare uolentes in predictis, ut dictum est, animarum periculis et subditorum nostrorum parcere laboribus et expensis semelsecundo et tercio perhemptorio lucane ciuitatis et diocesis plebanos, priores, et eorum uicarios conmonemus ut de causis aliquibus audiendis, nisi priuilegio apostolice sedis uel ex comissione ipsius uel eius legati seu legitima sint prescripcione muniti, quam prescripcionem infra tres menses nobis uel persone ad hoc a nobis deputande ostendere teneantur, alioquin in omnes et singulos monicionis</p>
                    <p>nostre huiusmodi constitucionis contemptores excommunicacionis sentenciam promulgantes.</p>
                </div>
                <div>
                    <head>Capitulum 62</head>
                    <p>De non eligendo aliquem ad aliquod beneficium ecclesiasticum nisi sit xxv annorum.</p>
                    <p>De non promouendo uel confirmando aliquem ad aliquod beneficium nisi habuerit xxv annum.</p>
                    <p>Licet in canone a felicis recordacionis domino Gregorio papa X [32] [h]edito in concilio lugdunensi, Licet canon, de eleccione, inter cetera contineatur expresse quod nullus ad regimen parrochialis ecclesie suscipiatur nisi uigesimum quintum annum etatis attigerit ac sciencia ac moribus commendandus existat, decernendo de parrochialibus ecclesiis hiis qui non attigerit XXV annum iuribus omnino carere[33] quia tamen in obseruacione canonis memorati nonnulli clerici et laici lucane ciuitatis et diocesis se, ut percepimus, exhibent negligentes et eciam contra ipsum canonem scienter et maliciose delinquunt, pena canonis predicti Et cum in cunctis et aliorum canonum parui pensa,[34] nos frater Heinricus, Dei gracia lucanus episcopus, tam periculose illorum negligentie et malitie obuiare uolentes et cupientes canones predictos in ciuitate et diocesi predictis metu pene et condiccionis per nos adite arcioribus ab omnibus inuiolabiliter obseruari presenti nostro decreto statuimus et ordinamus de fratrum nostrorum consensu quod nullus de cetero clericus uel laicus cuiuscumque religiosis uel ordinis aut dingnitatis uel condiccionis existat ciuitatis uel diocesis memorate ad regimen parrochialis ecclesie uel ad prelaturam nostri episcopatus eligere seu presentare audeat aliquem qui non attigerit uigesimum quintum annum et in sacris non fuerint ordinibus constitutus nullusque prelatus uel rector aut uicarius alicuius prellati ad quem confirmacio uel constitucio rectoris pertinet per se uel per alium seu alios elefccionem uel presentacioneml aliquam de aliqua uel de aliquibus talibus personis factam uel faciendam contra formam canonum et huiusmodi constitucionis nostre confirmare uel instituere uel in possessionem inducere presumant.</p>
                    <p>In omnes et singulos tam clericos quam laicos qui eligendo uel presentando aut conferendo uel prouidendo uel instituendo uel in possessionem inducendo scienter consenserint uel mandauerint in hiis scriptis excommunicacionis sentenciam proferentes.</p>
                    <p>Et nichilominus confirmatores et institutores huiusmodi a percepcione proprii beneficii per biennium suspendimus salua semper maiori pena contrafacientibus inferenda in quantum constiterit eos in hoc per maliciam uel ex affectu aut ignorancia excessisse.</p>
                    <p>Mandamus insuper uniuersis et singulis ecclesiarum prelatibus et rectoribus eorumque uicariis ciuitatis et diocesis predicte ut predictam constitucionem infra XV dies a publicacione presenti ac diebus solempnibus resurreccionis dominice, sanctorum Petri et Pauli, omnium Sanctorum et festi natiuitatis Domini diligenter coram populo exponere et publicare procurent.</p>
                </div>
                <div>
                    <head>Capitulum 63</head>
                    <p>De clericis ordinandis.</p>
                    <p>De clericis ordinandis.</p>
                    <p>In Dei nomine amen.</p>
                    <p>Nos Heinricus, Dei gracia lucanus episcopus, uolentes quod ecclesie ciuitatis et diocesis lucane a prelatis rectoribus et canonicis eorum in debitis ordinibus seruiantur decenter, uniuersos et singulos prelatos, rectores et canonicos ecclesiarum ciuitatis et diocesis predicte nobis subditos ordinandos semel, secundo et tercio perhemptorie ac publice conmonemus, eisdem et cuilibet eorum sub excommunicacionis pena districte precipientes, ut in proximum uenturis quattuor ieiuniis coram nostra presencia se presentent suscepturi ordines secundum quod ipsorum beneficiorum cura requirit; alioquin in omnes et singulos prelatos, rectores et canonicos et quemlibet eorum nostre monicionis et mandatorum huiusmodi contemptores, ex nunc prout ex tunc, in hiis scriptis excommunicacionis sentenciam promulgamus contra eos alias nichilominus processuri prout de iure uidebimus procedendum.</p>
                </div>
                <div>
                    <head>Capitulum 64</head>
                    <p>De hiis qui assumpserint ordinem sacerdotalem quando tenentur missam cantare.</p>
                    <p>De hiis qui assumpserunt ordinem sacerdotalem quando tenentur missam cantare.</p>
                    <p>Item nolentes quod illi prelati, rectores et canonici ecclesiarum ciuitatis et diocesis lucane, qui iam sunt presbiteri ordinati et nondum missam cantauerunt, ad seruiendum Deo et ecclesiis suis sint ulterius negligentes ne amplius uideantur in uanum sacerdotii ordinem suscepisse eosdem presbiteros omnes et quemlibet eorum nobis subditos semel, secundo et tercio perhemptorie et publice conmonemus ut ipsi et quilibet eorum, hinc ad mediam quadragesimam presentem, missam cantare procurent.</p>
                    <p>Alioquin in omnes et singulos tales presbiteros beneficiatos qui nostris monicionibus huiusmodi contempserint obedire, ex nunc prout ex tunc, in hiis scriptis excommunicacionis sentenciam promulgamus.</p>
                </div>
                <div>
                    <head>Capitulum 65</head>
                    <p>De continua residencia facienda.</p>
                    <p>De continua residencia facienda.</p>
                    <p>Item nolentes quod ecclesie nostre debitis obsequiis defraudentur, uniuersos et singulos ecclesiarum prelatos et rectores ciuitatis et diocesis lucane ecclesiasticum obtinentes beneficium curam animarum habens siue personatum semel, secundo et tercio peremptorie conmonemus ut ipsi ac quilibet eorum continuam residenciam faciant in eisdem et[35] eis seruiant ut tenentur et ab ipsis ecclesiis ultra unum mensem ulterius non absentent in fraudem uagando absque nostra licencia speciali.</p>
                    <p>Et illos qui contra fecerint seu monicionibus nostris huiusmodi contempserint obedire, ex nunc prout ex tunc, in hiis scriptis excommunicacionis uinculo innodamus, alias contra eos, prout uiderimus expedire, ulterius processuri.</p>
                </div>
                <div>
                    <head>Capitulum 66</head>
                    <p>De conuersis ecclesiarum dandis in scriptis domino episcopo.</p>
                    <p>De conuersis ecclesiarum dandis[36] domino episcopo in scriptis.</p>
                    <p>Item cum bonus pastor uidere habeat sepe oues suas ut quas pascere quasque tueri et quas indefensas a suo expellere grege teneatur, cognosciat, uniuersos et singulos ecclesiarum et uenerabilium locorum prelatos et tectores, religiosos et seculares ciuitatis et diocesis lucane semel, secundo et tercio peremptorie ac publice comonemus[37] ut intra XV dies proximos uenturos omnes conuersos et oblatos ecclesie et loci sui[28] nobis dare per scripturam procurent et illos cum instrumentis conuersarie ipsorum personaliter coram nostra presencia representent.</p>
                    <p>Et nichilominus conuersos omnes cuiusuis ecclesie ac loci predicte ciuitatis et diocesis et illos eciam conuersos aliarum ecclesiarum cuiusuis alterius diocesis qui racione domicilii sunt uel fuerunt ciues uel districtuales lucani et quemlibet eorum semel secundo et tercio perentorie ac publice conmonemus ut unusquisque ipsorum cum cartis sue recepcionis et conuersarie nobis ostendendis infra dictum terminum personaliter conpareant coram nobis.</p>
                    <p>Alioquin tam in prelatos et rectores quam in conuersos ipsos omnes et quemlibet eorum qui nostris monicionibus huiusmodi obedire contempserint ex nunc prout ex tunc excommunicacionis sentenciam ferimus in his scriptis.</p>
                </div>
                <div>
                    <head>Capitulum 67</head>
                    <p>De habendo numerum canonicorum in ecclesiis.</p>
                    <p>De numero canonicorum habendo in ecclesiis.</p>
                    <p>Item, cupientes quod tam prioralibus quam baptismalibus ecclesiis ciuitatis et diocesis lucane in debito et consueto canonicorum numero seruiatur decenter, uniuersos et singulos priores et plebanos ciuitatis et diocesis predicte semel, secundo et tercio peremptorie et publice presenti scriptura monemus ut unusquisque prior et plebanus statutum seu consuetum canonicorum numerum ecclesie ac plebis sue hinc ad unum mensem proxime futurum eligere seu habere procuret qui continuam in ipsa residenciam facientes eidem in ordinibus secundum quod ipsius beneficii cura requirit de cetero seruiant diligenter sicut canonici tales seruire tenentur de iure; alioquin in omnes et singulos priores et plebanos qui nostris monicionibus huiusmodi obedire contempserint, ex nunc prout ex tunc[39] excommunicacionis sentenciam ferimus[40] in hiis scriptis; et contra eos alias nichilominus processuri ecclesias et plebes ipsas de canonicis idoneis ex officio nostro curabimus ordinare prout uidebimus expedire.</p>
                </div>
                <div>
                    <head>Capitulum 68</head>
                    <p>De non eundo pesando panem uel uendi faciendo uinum ad minutum.</p>
                    <p>De non eundo pesando panem.</p>
                    <p>Cum secularia officia et negociaciones sint clericis penitus interdicta, nos, frater Heinricus, Dei gracia lucanus episcopus, omnes et singulos clericos ciuitatis et diocesis lucane cuiuscunque status et condicionis existant semel, secundo et tercio peremptorie conmonemus et eis et cuilibet eorum sub excommunicacionis pena districte precipientes ut nullus eorum pesandi officium uenaliter panem uel aliquid aliud interdictum a laicis quibuscunque conmissum in ciuitate uel diocesi predictis ulterius exerceat nullusque tabernam uini seu uinum teneat ad uendendum uel uendi faciat ad minutum in suarum ecclesiarum dominibus uel alienis absque nostra in utroque casu speciali licencia, in omnes et singulos clericos qui contra fecerint, ex nunc prout ex tunc, in hiis scriptis excommunicacionis sentenciam promulgates.</p>
                </div>
                <div>
                    <head>Capitulum 69</head>
                    <p>De non portando arma prohibita.</p>
                    <p>De non portando arma prohibita.</p>
                    <p>Item saluis constitucionibus nostris de armis prohibitis non portandis loquentibus omnes et singulos clericos ciuitatis et diocesis lucane semel secundo et tercio peremptorie ac publice conmonemus eis et cuilibet eorum sub excommunicacionis pena precipientes districte ut nullus eorum contra formam et tenorem constitucionum nostrarum arma prohibita ulterius...siue portent absque nostra licencia speciali, in omnes et singulos clericos cufiuscunque status uel conidicionis existant qui contra fecerint ex nunc prout ex tunc excommunicacionis sentenciam promulgantes in hiis scriptis.</p>
                </div>
                <div>
                    <head>Capitulum 70</head>
                    <p>De non absoluendo aliquem usurarium.</p>
                    <p>De absoluendo aliquem usurarium.</p>
                    <p>Rer...cogunt nos diuersa generum remedia inuenire...nostri pastoralis officiis intendatur sane quidam usurarii...firmantur, uocatis suarum ecclesiarum rectoribus, eis sua p...gitatam maliciam quantitatem pecunie extorte peri...a personarum a quibus taliter prefata quantitas est exenta ex p...usantes.</p>
                    <p>Nos uero uolentes excogitare huiusmodi malitie...diuine prouidentie, quo melius possumus, obuiare, de consensu nostri capituli, conuocata innumera multitudine clericorum, in nostro[41] synodo duximus statuendum quod nullus clericorum nostrorum sine nostra uel nostri uicarii licencia speciali audeat absoluere aliquem usurarium manifestum.</p>
                    <p>In cuius absolucione formam huiusmodi uolumus obseruari ut librum in quo usure contenentur extorte in manibus illius cui confitetur ipse usurarius teneatur liberaliter consingnare, recepti nomine nostro et illorum quibus est restitucio facienda ab ipso usurario pignoraticia uel idonea caucione quod si eum contigerit ab egritudine liberari, infra trium mensium spatium postquam sanitati fuerit restitutus, nobis uel alteri persone, cui restitucionis officium uel execucionem huiusmodi duxerimus conmittendam, illam peccunie quantitatem personis a quibus extorsit illicite restituendum que in ipsius usurarii quaterno inuenientur habita et extorta.</p>
                    <p>Quo usurario moriente fideiussores ipsius usurarii ad restitucionem faciendam specialiter obligati in eiusdem temporis spatium predicta libere et integre facere teneantur, recepto ab eis fideiussoribus, si heredes fuerunt ipsius usurarii de predictis totaliter obseruandis corporaliter iuramento.</p>
                    <p>Si uero usurarius librum aliquem non fecerit de usuris, penitenciarius dicti usurarii ipsam quantitatem sic extortam in publico instrumento faciat confiteri, nomina illorum a quibus habuit et extorsit et summam quantitatis extorte a quolibet, si recordari potuerit, fideliter exprimi faciendo; quam caucionem si persuasionem spiritus cecitatis et preterite condiccionis rebellionem, ut premittitur, facere pertinaciter recusauerit, eidem usurario peccatorum suorum absolucio et alia sacramenta ecclesiastica denegentur et in fine careat ecclesiastice sepulture.</p>
                    <p>Et quia parum prodesset constitucionem facere nisi ab illis a quibus statuitur obseruetur, monemus omnes prelatos et religiosos rectores ciuitatis et diocesis lucane primo, secundo et tercio peremptorie districte eis sub excommunicacionis pena precipientes ut presentem nostram constitucionem factam pro salute animarum nostrarum obseruent; et si contra fecerint ipsos excommunicacionis sentencia innodamus.</p>
                </div>
                <div>
                    <head>Capitulum 71</head>
                    <p>De non eundo ad moniales.</p>
                    <p>De non eundo ad moniales.</p>
                    <p>Item cupientes dissolutos et infamie nota notandos acces</p>
                    <p>sus quorundam hominum et personarum in posterum faciendos ad loca et monasteria monialium ciuitatis et diocesis lucane via quam conuenit cohercere et ipsorum malitiis obuiare, statuimus et uniuersos et singulos tam clericos et religiosos quam laicos utriusque sexus ciuitatis et diocesis lucane semel, secundo et tercio peremptorie conmonemus ut nullus ipsorum audeat uel presumat ad dicta loca et monasteria accedere sine manifesta, necessaria, honesta et racionabili causa absque nostra licencia speciali, in omnes et singulos qui contra fecerint excommunicacionis sentenciam proferentes.</p>
                    <p>Presens autem constitucio ad patrem...amitum, fratrem uel sororem monialium predictarum nullatenus...</p>
                    <p>[72] De non uocando clericos uel coadunando.</p>
                </div>
                <div>
                    <head>Capitulum 72</head>
                    <p>De non conuocando clericos uel coadunando.</p>
                </div>
                <div>
                    <head>Capitulum 73</head>
                    <p>De non ingrediendo claustrum monialium.</p>
                </div>
                <div>
                    <head>Capitulum 74</head>
                    <p>De dando in scriptis domino episcopo omnia beneficia clericorum.</p>
                </div>
                <div>
                    <head>Capitulum 75</head>
                    <p>De reuocacione dispensacionum.</p>
                </div>
                <div>
                    <head>Capitulum 76</head>
                    <p>De litteris non auferendis de manibus sui nuncii.</p>
                </div>
                <div>
                    <head>Capitulum 77</head>
                    <p>De licencia data per dominum episcopum sacerdotibus pro absolucione peccatoribus ab ipso domino episcopo reuocata.</p>
                    <p>Incipiunt constituciones domini lucani episcopi.</p>
                    <p>Licet sacri canones a sanctis dudum editi patribus de diuino cultu, uita, honestate ac moribus uniuersos christicolas instruant salubriter et informent quia tamen qualitatem personarum, temporum uarietatem, locorum condiccionem arciora intendunt inungi... uini et opportuna de nouo remedia cogitanda magistra ... re, ideo nos frater Heinricus miseracione diuina ... udem omnipotentis Dei et beate Marie... clericorum et subditorum nostrorum quasdam constituciones.</p>
                </div>
                <div>
                    <head>Capitulum 1</head>
                    <p>De diuinis officiis in ecclesia celebrandis.</p>
                    <p>In primis siquidem statuimus, ut in omni ecclesia diuina officia diurna atque nocturna conpetenti diligencia cotidie celebrentur. Quod si omissum fuerit in aliqua ecclesia eius rector et qui obmiserit superioris arbitrio puniatur.</p>
                </div>
                <div>
                    <head>Capitulum 2</head>
                    <p>De diuinis officiis celebrandis.</p>
                    <p>De uno scolare tenendo qui cantare sciat.</p>
                    <p>Omnis rector ecclesie habeat semper ad minus unum scolarem qui cantare sciat et legere competenter cum premissa constitucio de diuinis officiis celebrandis nequeat obseruari.</p>
                </div>
                <div>
                    <head>Capitulum 3</head>
                    <p>De uno scolare tenendo qui cantare sciat.</p>
                    <p>De ornamentis ecclesiasticis conseruandis.</p>
                    <p>Ornamenta ecclesiastica tam sacerdotum quam altarium munda sollicita diligencia conseruentur et presertim corporalia, que quidem mundissima et sine factura precipimus retineri, cum absurdum sit ut ornaciora sint uestra corpora quam altaria et qui mundis uestibus extra ecclesiam nos componimus, inmundis in ecclesia sordidamus.</p>
                </div>
                <div>
                    <head>Capitulum 5</head>
                    <p>De corpore Domini nostri Ihesu Christi in cassa tenendo.</p>
                    <p>[3] De corpore domini nostri Ihesu Christi in cassa tenendo. Corpus autem Domini nostri Ihesu Cristi in cassa uel pixide munda, claui firmata et super altari appensa aut eciam in sacrario ne ab indiscretis uel bestiis tangi possit cum multa reuerencia teneatur.</p>
                </div>
                <div>
                    <head>Capitulum 6</head>
                    <p>De faciendo incensum in celebracione missarum uidelicet ad hostiam et calicem.</p>
                    <p>Crisma eciam sub firma custodia taliter conseruetur ne ab aliquo tractari possit sine licencia prelati uel honeste persone que fuerit ad ipsius crismatis custodiam deputata et de ipso crismate nisi pro baptismate uel unccione sacra nulli persone detur.</p>
                </div>
                <div>
                    <head>Capitulum 7</head>
                    <p>De non celebrando ultra unam missam in aliqua die.</p>
                    <p>In celebracione missarum, et maxime publicarum, saltim dum secreta dicitur, candela cerea semper ardeat in altari.</p>
                </div>
                <div>
                    <head>Capitulum 8</head>
                    <p>De non dando comestionem aliquibus personis ex consuetudine.</p>
                    <p>De faciendo incensum in celebracione missarum, uidelicet ad hostiam et calicem.</p>
                    <p>In plebibus autem et aliis collegiatis ecclesiis, in missis et diebus celebrandis solempnibus, super hostiam et calicem semper fiat incensum cum id tam paruo possit heri dispendio quod paupertatis pretextu vix se aliquis ualeat excusare.</p>
                </div>
                <div>
                    <head>Capitulum 9</head>
                    <p>De uestibus Prelatorum qualiter portare debeant.</p>
                    <p>De non celebrando ultra unam missam in aliqua die.</p>
                    <p>Item statuimus et ordinamus quod nullus presbiter in aliqua die ultra unam missam nisi causa necessitatis et tunc non ultra duas missas, excepta die festi natiuitatis Domini, ulterius celebrare presumat.</p>
                </div>
                <div>
                    <head>Capitulum 10</head>
                    <p>...ecclesiasticis per uiolenciam sumendis.</p>
                    <p>De non dando comestionem aliquibus personis ex consuetudine.</p>
                    <p>Item statuimus quod nullus prelatus siue rector alicuius ecclesie uel hospitalis parochianis suis, nullus monachus uel clericus secularis aut monacha suis fratribus uel sororibus comestionem seu aliquid loco comestionis pro suo ingressu, pretextu cuiuscunque consuetudinis uel ex pacto, exhibere presumat cum id periculum esse dantibus et recipientibus uideatur, utpote simoniacam sapiens prauitatem.</p>
                    <p>Qui uero exhibere presumpserit et qui receperit, ex nunc prout ex tunc, ipsos excommunicacionis sentencia innodamus.</p>
                </div>
                <div>
                    <head>Capitulum 11</head>
                    <p>De uestibus Prelatorum qualiter portare debeant.</p>
                    <p>Item statuimus quod nullus sacerdos aut clericus in sacris ordinibus constitutus, habens ecclesiasticum beneficium, per ciuitatem aut vicum siue plateas incedat quin exteriorem uestem clausam habeat nec mantellis utatur[4] aut cappas de nimio coloris fulgore tam splendore notandis uel bottonis in manicis uel ad pectus; cendadis autem rubeis glaucis uiridibus uel sanguineis non utatur discopertis nec caputeum aut infulam in ecclesia aut per ciuitatem eundo, inhoneste uel superbe, more deferat laicorum, cappas manicatas aut guascappas ad diuinum officium intus ecclesiam non gerat, si uoluerit effugere ulcionem; bottones uero de panno tantum et guascappas in uillis et terris diocesis lucane et extra terram eundo, equitando et redeundo et capputeum et infulam in ecclesia de nocte et die eundo extra ciuitatem et redeundo habere unicuique clerico liceat ferre.</p>
                </div>
                <div>
                    <head>Capitulum 12</head>
                    <p>... ecclesiasticis per uiolenciam sumendis.</p>
                    <p>Nullus clericus beneficium ecclesiasticum de laicali manu uel per uiolenciam seu potenciam laicalem recipiat uel in laicali manu resingnet, cum ecclesiasticarum rerum nulla sit attributa potestas.</p>
                    <p>Qui autem hoc attemptauerint recipientes priuentur beneficio sic recepto, resingnantes uero secundum arbitrium nostre prouidentie puniantur.</p>
                </div>
                <div>
                    <head>Capitulum 13</head>
                    <p> ...matur.</p>
                    <p>Nullus habens ecclesiasticum beneficium ad aliud beneficium ecclesiasticum assumatur nisi facta resignacione prioris in manibus illius ad quem spectat institucio ipsius ecclesie et si primum retinere contenderit cum secundo, utroque ipso iure sit priuatus, nisi per romanam ecclesiam seu per nos cum eo super hoc fuerit dispensatum.</p>
                    <p>Is uero ad quem pertinet institucio institucionem facere non audeat, nisi prius constet sibi de resignacione prioris, et si contra fecerit, ipsum excommunicacionis sentencia innodamus.</p>
                </div>
                <div>
                    <head>Capitulum 14</head>
                    <p>...</p>
                    <p>...</p>
                    <p>...statuimus quod quilibet...pertinens beneficium curam...eadem secundum quod de iure communi tenent...et uagando in fraudem absque nostra licencia speciali et qui...mus.</p>
                </div>
                <div>
                    <head>Capitulum 15</head>
                    <p>... ecclesiasticum beneficium se faciat ad presbiteratus ordinem promoueri.</p>
                    <p>... ecclesiasticum beneficium se faciat ad presbiteratus ordinem promoueri.</p>
                    <p>Item statuimus quod quilibet clericus, qui nunc habet uel in antea habuerit prelaturam uel rectoriam alicuius ciuitatis, ecclesie uel diocesis nostre curam animarum habentem siue personatum statutis a iure temporibus se faciat ad presbiteratus ordinem promoueri uel ad ordinem quem ipsius beneficii cura requirit secundum quod de iure communi tenetur uel constitucionem editam in concilio lugdunensi de clericis promouendis sub pena in canone constituta.</p>
                </div>
                <div>
                    <head>Capitulum 16</head>
                    <p>De examinacione clericorum promouendorum ad sacros ordines.</p>
                    <p>De examinacione clericorum promouendorum ad sacros ordines.</p>
                    <p>Item statuimus quod clerici qui sunt[5] ad sacros ordines promouendi diligenter examinentur per eos qui ad hoc fuerint deputati uel ad quos pertinet quod ut rite fieri possit iv, v et vi feria sabbatum iv temporum precedentibus a plebanis suis personaliter presententur ut de ipsorum uita, sciencia et condiccione, natiuitate ualeat constare eorundem testimonio plebanorum.</p>
                    <p>Quod si forte aliquis ipsorum plebanorum nequierint canonica prepediccione detentus, clericos suos quos ordinari uoluerit cum litteris suis de ipsorum uita, sciencia, condiccione et natiuitate testimonium perhibentibus ad nos mittat cum aliquo de cappellanis suis bone fame et conuersacionis honeste qui eos nobis seu examinatoribus ad quos pertinet ipsius plebani uice seu nomine representent.</p>
                </div>
                <div>
                    <head>Capitulum 17</head>
                    <p>De eo qui fuerit ex fornicacione natus et sacros ordines clanculo subripuerit.</p>
                    <p>De eo qui fuerit ex fornicacione nato et sacros ordines clanculo subripuerit.</p>
                    <p>Item si quis sacerdotis filius aut alius ex fornicacione natus, dispensacione non optenta, sacrum ordinem clanculo subripuerit, hoc ipso sit excommunicacionis uinculo innodatus et eciam post absolucionem optentam maneat tam diu ab ordinis sic subrepti execucione suspensus donec dispensacionis graciam potuerit optinere.</p>
                    <p>Quod et de hiis qui sine certo titulo se clanculo fecerint</p>
                    <p>ad sacros ordines promoueri decernimus obseruandum.</p>
                    <p>Illos uero qui scienter ad ordines iam susceptos iterato uel per saltum promoueri se fecerit aut per simoniacam prauitatem a nobis uel ab altero se procurauerit ordinari excommunicacionis sentencia innodamus.</p>
                    <p>Si qui uero scienter ad sacros ordines presentauerint filios sacerdotum tanto quod sint tales, ipsos ex nunc excommunicacionis sentencia innodamus.</p>
                </div>
                <div>
                    <head>Capitulum 18</head>
                    <p>De eo quod nullus clericus ciuitatis uel diocesis lucane se ab alio episcopo faciat ordinari.</p>
                    <p>De eo quod nullus clericus ciuitatis uel diocesis lucane se ab alio episcopo faciat ordinari.</p>
                    <p>Item statuimus quod si quis clericus secularis uel religiosus, ecclesiasticum habens beneficium in ciuitate uel diocesi nostra se ab alio episcopo uel archiepiscopo absque nostra licencia fecerit ordinari ab execucione ordinis sic suscepti ipsum duximus suspendendum donec dispensacionis graciam ualebit optinere.</p>
                </div>
                <div>
                    <head>Capitulum 19</head>
                    <p>De eo quod nullus clericus de alieno episcopatu natus ad regimen alicuius ciuitatis uel diocesis assummatur.</p>
                    <p>De eo quod nullus clericus de alieno episcopatu natus ad regimen alicuius ecclesie ciuitatis uel diocesis assummatur.</p>
                    <p>Item statuimus ut nullus de alieno episcopatu oriundus ad regimen uel in clericum alicuius ecclesie nostri episcopatus eligatur seu eciam admittatur absque nostra licencia speciali et, si contra factum fuerit, illud decernimus non tenere et nichilominus eligentes seu eciam admittentes excommunicacionis uinculo innodamus.</p>
                </div>
                <div>
                    <head>Capitulum 20</head>
                    <p>De paccionibus non faciendis pro ecclesiasticis beneficiis optinendis.</p>
                    <p>De paccionibus non faciendis pro ecclesiasticis beneficiis optinendis.</p>
                    <p>Item cupientes ut beneficia ecclesiastica in ciuitate et diocesi nostra rite ac secundum Dominum et secundum sancciones canonicas habeantur, statuimus quod de beneficiis ecclesiasticis nulle fiant pacciones in ciuitate et diocesi memoratis et super hoc monemus omnes... et singulos predictos qui pacciones predictas fecerint uel fieri consenserint uel opem seu operam dederint, ut fiant, excommunicacionis sentenciam proferentes.</p>
                </div>
                <div>
                    <head>Capitulum 21</head>
                    <p>De coniuracionibus uel iuramentis non faciendis pro clericis ciuilibus uel nobilibus ad ecclesiasticum beneficium non eligendis.</p>
                    <p>De coniuracionibus uel iuramentis non faciendis pro clericis ciuilibus uel nobilibus ad ecclesiasticum beneficium non eligendis.</p>
                    <p>Item statuimus et omnibus capitulis, collegiis et clericis ac patronis uel hospitalibus et populis cuiuslibet ecclesie et uenerabilibus locis lucane ciuitatis et diocesis hoc nostro prohibemus edicto ut nullam coniuracionem uel composicionem uel ordinamentum simul faciant de non eligendo clericis, ciuilibus[6] uel nobilibus uel aliis litteratis personis ciuitatis uel diocesis predicte ad prioratum uel plebanatum uel personatum uel rectoriam uel ad aliud beneficium alicuius ecclesie uel loci uenerabilis ciuitatis uel diocesis lucane et eleccionibus de talibus personis exceptatis factis nichilominus in suo uigoris robore duraturis, cassamus et irritamus quidquid contra prohibicionem nostram est.. ..</p>
                </div>
                <div>
                    <head>Capitulum 22</head>
                    <p>De eleccione ad uacantes ecclesias in ciuitate uel diocesi ulterius non faciendis.</p>
                    <p>De eleccionibus ad uacantes ecclesias in ciuitate uel diocesi ulterius non faciendis.</p>
                    <p>Item statuimus ut super eleccionibus, postulacionibus, presentacionibus, reformacionibus ad uacantes ecclesias, dignitates, personatus et quecunque alia beneficia ecclesiastica ulterius faciendis in ciuitate uel diocesi lucana, tam per clericos quam per laicos ad quos spectat uel spectauerit, Deo duce, et racione preuia libere procedatur et reformacione canonica facta sine iniuria administret in pace et uniuersos laicos omnesque personas ecclesiasticas in presenti decreto peremptorie commonemus ut nullus ipsorum pro se uel alia persona[7] alicui clerico uel persone ecclesiastice uel laico eligendi uel postulandi uel presentandi aut conferendi uel reformandi ius uel potestatem habenti in aliqua ecclesia uel loco uenerabilis ciuitatis uel diocesis predicte uel eius consanguineo uel amico ante reformacionem uel post aliquam uiolenciam uel metum uel conminacionem uel iniuriam uel offensam dicto uel facto aut litteris uel singno inferat de cetero uel procuret inferri.</p>
                    <p>In omnes et singulos, qui in predictis officiis eligendi et aliis uel beneficiis uel eorum occasione aliquo modo contra fecerint excommunicacionis sentenciam proferentes ac eciam decernentes omnes huiusmodi elecciones, postulaciones et collaciones de quibuscunque beneficiis, vi uel metu aut comminacione alicuius uel aliquorum laicorum, si que fient, nullas et non tenere de iure easdem pronunciamus irritas et inanes et hec constitucio in ecclesiis coram populo quater in anno solempniter recitetur.</p>
                </div>
                <div>
                    <head>Capitulum 23</head>
                    <p>De conuersis non recipiendis per aliquem rectorem.</p>
                    <p>De conuersio non recipiendis per aliquem rectorem.</p>
                    <p>Item cum tam facti experiencia quam frequens clamor instruxerit quod quidam lucane ciuitatis et diocesis ecclesie prelati ac uenerabilium religiosorumque locorum rectores in animarum ipsorum periculum et lucani communis fraudem aliquos seu aliquas conuersos et conuersas recipiunt qui sicut prius in eorum domibus remanentes et secularibus negociacionibus et officiis intendentes, licet labiis Deo et eorum ecclesiis offerant se et sua, hoc tamen solum peragunt ut cum[8] deliquerint, possint circumuenire uindictam et onera lucani communis tam realia quam personalia euitare, nos, frater Heinricus, Dei gracia lucanus episcopus, uolentes, prout possumus, animarum ipsorum periculo et indempnitati ecclesiarum a scandalis que inde possent intra clericos et laicos euenire, auxiliante Domino, precauere, statuimus et ordinamus quod nullus rector alicuius ecclesie lucane ciuitatis uel diocesis, secularis uel regularis, aliquem uirum uel mulierem ulterius in conuersum seu in conuersam suarum ecclesiarum ac uenerabilium religiosorumque locorum honerosos uel inutiles uel qui non sint bone fame seu in fraude lucani communis uel alicuius uniuersitatis lucani districtus seu singularis persone ipsius ciuitatis uel districtus cui sic recipiendi essent ad aliqua raciocinia obligati, recipere debeant.</p>
                    <p>Et si contra factum fuerit, illud decernimus non tenere et in nullo ipsis sic receptis eorum ecclesias obbligari, nichilominus in omnes et singulos homines qui contra fecerint seu fieri consenserint excommunicacionis sentenciam promulgantes et illi et ille intellegantur onerosi seu inutiles et in fraude recepti qui sicut prius in eorum domibus remanentes habitum conuersarie condecenter non deferunt uel se inmiscuerint seccularibus negociacionibus et officiis sicut prius.</p>
                </div>
                <div>
                    <head>Capitulum 24</head>
                    <p>De concubina non tenenda.</p>
                    <p>De concubinis non tenendis.</p>
                    <p>Item statuimus quod nullus clericus in sacris ordinibus constitutus aut aliud optinens ecclesiasticum beneficium concubinam nec aliquam feminam in domo uel extra domum de qua sit uel fuerit infamatus aut sinixtra suspicio racionabiliter uel uerisimiliter haberi possit, habeat mulierem nec admittat eam ad aliquod seruitium in canonica ecclesie nisi mater uel amita eius...eciam filios suos et qui contra fecerit ab officio et beneficio duximus suspendendum...coadiutores eorum hanc constitucionem obseruent et faciant obseruari...nobis pro se litteras suas referant eos qui...hiis scriptis.</p>
                </div>
                <div>
                    <head>Capitulum 25</head>
                    <p>De possessionibus ecclesiarum non alienandis.</p>
                    <p>De possessionibus ecclesiarum non alienandis.</p>
                    <p>Item statuimus, cupientes ecclesiarum utilitatibus prouidere, ne quis rector alicuius ecclesie uel loci religiosi uel alia quecunque persona ciuitatis uel diocesis lucana aliefnet uel pignori obliget possessionem aliquam uel thesaurum uel prouentus nondum habitos uendat ad tempus alicuius ecclesie uel loci religiosi ciuitatis uel diocesis predicte absque nostra licencia speciali que appareat in scriptura sigillo nostro signata.</p>
                    <p>Et monemus omnes et singulos homines ne contra predictum statutum aliquid debeant attemptare.</p>
                    <p>In omnes et singulos qui contra fecerint uel fieri consenserint alienando seu pignori obligando uel recipiendo aliquo titulo alienacionis seu pignoris aliquid de predictis excommunicacionis sentenciam proferentes ac eciam decernentes irritum et inane ac penitus non ualere quidquid contra dictum statutum fuerit attemptatum.</p>
                </div>
                <div>
                    <head>Capitulum 26</head>
                    <p>De debito non contrahendo nomine ecclesie.</p>
                    <p>De debito non contrahendo nomine ecclesie.</p>
                    <p>Item statuimus ne quis rector alicuius ecclesie uel loci religiosi ciuitatis uel diocesis lucane[9] debitum contrahat nomine ecclesie sue ultra summam sibi concessam uel concedendam a nobis et, si contraxerit, pronunciamus contractum ipsum penitus non ualere et ex tali contractu in nullo suam ecclesiam obligari: uerum plebani et priores usque in summam X librarum; alii uero ecclesiarum rectores usque in summam LX solidorum denariorum lucanorum paruorum; quilibet rector possit et liceat ei debitum conthahere pro ecclesia non obstante costitucione presenti.</p>
                </div>
                <div>
                    <head>Capitulum 27</head>
                    <p>De non locando aliquam ecclesiam.</p>
                    <p>De non locando aliquam ecclesiam.</p>
                    <p>Item statuimus quod nullus prelatus uel rector alicuius ecclesie de ciuitate uel diocesi lucana ecclesiam suam ulterius locet uel concedat ad firmam nisi in casibus a iure concessis et si quis contra fecerit ipsum excommunicacionis uinculo innodamus.</p>
                </div>
                <div>
                    <head>Capitulum 28</head>
                    <p>De usuris non faciendis.</p>
                    <p>De usuris non faciendis.</p>
                    <p>Item statuimus et ordinamus atque monemus omnes et singulos clericos et personas ecclesiasticas ciuitatis et diocesis lucane ut nullus ipsorum usuras[10] exercere presumat, in omnes et singulos qui contra fecerint aliquo modo excommunicacionis sentenciam proferentes.</p>
                </div>
                <div>
                    <head>Capitulum 29</head>
                    <p>De bestiis non dandis ad collariam.</p>
                    <p>De bestiis non dandis ad collariam.</p>
                    <p>Item statuimus quod nulla persona ecclesiastica per se uel per alium locet aliquem bouem uel aliquam aliam bestiam ad collariam uel concedat in fraude usurarum uel contra canonica statuta et si quis contra fecerit pena canonica puniatur.</p>
                </div>
                <div>
                    <head>Capitulum 30</head>
                    <p>De odiosis coniuracionibus non faciendis.</p>
                    <p>De odiosis uel indebitis coniuracionibus faciendis. Item statuimus et monemus omnes clericos ciuitatis et diocesis lucane, cuiuscumque dingnitatis uel ordinis existant, ut nullus odiosas uel indebitas coniuraciones, conspiraciones uel colligaciones de cetero faciat, in omnes et singulos qui contra fecerint excommunicacionis sentenciam promulgantes.</p>
                </div>
                <div>
                    <head>Capitulum 31</head>
                    <p>De sepulturis non eligendis.</p>
                    <p>De sepulturis non eligendis.</p>
                    <p>Item statuimus et sub excommunicacionis pena districte precipimus ut cum aliquis alibi quam in sua ecclesia elegerit sepulturam, ille apud cuius ecclesiam sepultus fuerit de omnibus ex funere prouenientibus secundum loci consuetudinem dare priori teneatur ecclesie canonicam porcionem.</p>
                </div>
                <div>
                    <head>Capitulum 32</head>
                    <p>De prima missa cantanda.</p>
                    <p>De prima missa cantanda.</p>
                    <p>Item statuimus quod quilibet clericus ecclesiasticum optinens beneficium in ciuitate uel diocesi lucana, postquam fuerit in presbiterum ordinatus infra tres menses proximos a die presbiteratus predicti suscepti computandos missam cantet et tam promoti hactenus quam promouendi cantare missam infra dictum terminum teneantur nisi post ordinacionem suam ad sacerdotium canonica fuerit propedicione detentus et qui infra predictum terminum non cantauerit eundem excommunicamus in hiis scriptis nisi de nostra licencia steterit speciali.</p>
                </div>
                <div>
                    <head>Capitulum 33</head>
                    <p>De constitucione non facienda pro augendo prebendam.</p>
                    <p>De constitucione non facienda pro augendo prebendam.</p>
                    <p>Item statuimus et hoc nostro edicto prohibemus ut nullum capitolum uel canonici alicuius ecclesie ciuitatis uel diocesis lucane, ecclesia uacante, constitucionem uel ordinacionem siue ordinamentum ulterius faciant uel conponant de augenda sibi prebenda uel uictu; et si contra factum fuerit totum sit irritum et inane et contra facientes excommunicamus in hiis scriptis.</p>
                </div>
                <div>
                    <head>Capitulum 34</head>
                    <p>De eo quod nullus imperitus qui nesciat gramaticam ad dignitatem eligatur.</p>
                    <p>De eo quod nullus, qui gramaticam nesciat, ad dignitatem eligatur.</p>
                    <p>Item cum ualde periculosum existat animarum curas clericis committere imperitis, statuimus ut nullus clericus qui gramaticam nesciat ad dignitatem, siue personatum, prioratum, plebanatum uel collegiatas ecclesias ulterius eligatur uel postuletur.</p>
                    <p>Et si contra factum fuerit illud decernimus non tenere.</p>
                    <p>Presens uero constitucio ad cappellanos nullatenus non estendatur.</p>
                </div>
                <div>
                    <head>Capitulum 35</head>
                    <p>De aliqua accomandisia[1] peccunie non recipiendo ab aliquo officiali lucani communis.</p>
                    <p>De non recipiendo aliquam accomandigiam.</p>
                    <p>Item statuimus et omnes et singulos...lucane hac nostra generali constitucione...potestate uel capitaneo uel anciano uel...iudice uel cancellario uel familiare...uicarii uel potestate uel aliquo alio offi...dis in ciuitate uel diocesi lucana uel pro a ... nomine uel intencione recipiat ulterius...peccunie uel aliarum rerum uel pignus uel prom...uende peccunie ab aliqua persona uel uniuersitate...niendo uel in banniendo cassando uel condempnando...preiudicium lucani communis uel alicuius specialis persone ciuitatis uel diocesis lucane...singulos qui contrafecerint in hiis scriptis excommunicacionis sentenciam proferentes.</p>
                </div>
                <div>
                    <head>Capitulum 36</head>
                    <p>De Eon recipiendo officium procuratoris uel sindici contra lucanum commune.</p>
                    <p>De non recipiendo officium procuracionis contra lucanum commune.</p>
                    <p>Item statuimus quod nullus clericus contra lucanum commune officium procuracionis uel sindicatus alicuius communitatis uel persone laice ulterius gerat in curia seculari nisi pro ecclesie sue populo uel pro miserabilibus personis uel aliis sibi coniunctis et si quis contra fecerit pena x librarum denariorum lucanorum et maiori iuxta negotii qualitatem nostro arbitrio puniatur.</p>
                </div>
                <div>
                    <head>Capitulum 37</head>
                    <p>De non faciendo contra lucanum commune aliquod instrumentum.</p>
                    <p>De non faciendo contra lucanum commune aliquod instrumentum.</p>
                    <p>Item statuimus quod nullus clericus, qui sit notarius, contra lucanum commune faciat ulterius aliquod publicum instrumentum, nisi pro lucano clero uel pro ecclesiis uel uenerabilibus locis seu personis ecclesiasticis uel pro eorum subditis uel familiaribus uel fidelibus uel pauperibus uel personis notario coniunctis uel contra aliquam aliam personam ecclesiasticam uel secularem ciuitatis uel diocesis lucane et qui contra fecerit nostro arbitrio puniatur.</p>
                </div>
                <div>
                    <head>Capitulum 38</head>
                    <p>De non ludendo ad ludum taxillorum.</p>
                    <p>De non ludendo ad ludum taxillorum.</p>
                    <p>Item statuimus et uniuersos et singulos clericos et personas ecclesiasticas ciuitatis et diocesis lucane semel, secundo et tercio perhemptorie conmonemus ut nullus ipsorum ulterius ludat pro se uel per aliquam aliam personam ludere faciat ad ludum aliquod taxillorum, in omnes et singulos qui contra fecerint excommunicacionis sentenciam proferentes.</p>
                    <p>Presens autem constitucio extra lucanum episcopatum minime extendatur.</p>
                </div>
                <div>
                    <head>Capitulum 39</head>
                    <p>De non blasphemando Deum uel sanctos.</p>
                    <p>De non blasphemando Deum uel sanctos.</p>
                    <p>Item statuimus et districte precipimus ut nullus clericus lucane ciuitatis uel diocesis, cuiuscumque dingnitatis uel ordinis uel condiccionis existat, Deum uel Beatam Uirginem Mariam uel aliquem sanctum uel sanctos blasphemare presumat uel contra crucem uel imaginem Dei uel Beate Marie Uirginis uel alicuius sancti aliquod inhonestum uel uittuperabile singnum facere audeat, illum qui contra fecerit solidos c denariorum lucanorum soluendorum pro subsidio terre sancte, prompte quemlibet punniendo.</p>
                </div>
                <div>
                    <head>Capitulum 40</head>
                    <p>De armis non portandis offendibilibus.</p>
                    <p>De armis offendibilibus non portandis.</p>
                    <p>Item ut clericorum conpescatur audacia statuimus quod nullus clericus ciuitatis uel diocesis lucane in locis, ubi habitat, offendibilia ferrea ulterius arma portet, absque nostra licencia speciali, nisi eundo et redeundo extra certos habitacionis confines, in omnes et singulos qui contra fecerint excommunicacionis sentenciam proferentes.</p>
                </div>
                <div>
                    <head>Capitulum 41</head>
                    <p>De insultibus non faciendis contra ecclesiasticam personam.</p>
                    <p>De insultibus non faciendis.</p>
                    <p>Item uolentes clericorum tam religiosorum quam secularium et conuersorum, prout possumus, cohibere audaciam ut quos Dei timor a malo non retrahit...ueritas coherceat a peccato et ne laici conquerantur et scandalizentur...quam ipsi clerici cum delinquerint priuantur, statuimus et ordinamus...regularis uel conuersus contra aliquam personam ecclesiasticam uel laicalem...conmittat uel in eam citra effusionem sanguinis manus...sanguinis effusio aut membri abcisio uel debilitacio...homicidium eueniat uel euenire possit...uel simili secundum consuetudinem uel statutum...sanguinis saluis nichilominus aliis penis...</p>
                </div>
                <div>
                    <head>Capitulum 42</head>
                    <p>De iuramentis non faciendis de matrimoniis dissoluendis.</p>
                    <p>De iuramento non faciendo de matrimonis dissoluendis.</p>
                    <p>Item quoniam quidam laici de non repetendis uxoribus suis et quedam mulieres de non repetendis maritis suis legitimis temeraria solent facere iuramenta que potius periuria sunt appellanda et illicitas promissiones et pacta ut matrimonia legitima indebite dissoluantur, presenti decreto statuimus ut omnes siue mares fuerint siue femine qui de cetero fecerint huiusmodi iuramentum[11] uel pactum et qui eis in hac peruersione adstiterit conficiendo super hoc publicum instrumentum uel locum testis eciam obtinendo seu alias operando quod huiusmodi iuramentum, immo uerius periuria commitantur et interueniant pacta...hoc ipso sint excommunicacionis uinculo innodati illique nullatenus ligati ud astricti huiusmodi iuramento uel pacto agant penitenciam de periurio, sese repetant, iuramento uel pacto huiusmodi quod nullum decernimus, non obstante, cum iuramen tum et pactum non debeat esse iniquitatis uinculum, sed aminiculum ueritatis.</p>
                    <p>Ne autem per ignoranciam se ualeant aliqui excusare, precipimus hoc nostrum decretum per omnes prelatos et rectores ecclesiarum coram populo quater in anno solempniter publicentur.</p>
                </div>
                <div>
                    <head>Capitulum 43</head>
                    <p>De incantacionibus non faciendis.[2]</p>
                    <p>De maleficiis uel incantacionibus non faciendis.</p>
                    <p>Item statuimus et prohibemus quod nulla malefica, nulla incantatrix et nulla diuinatrix persona maleficium aliquod per quod alicuius mulieris pregnantis abortus procuretur partus uel concipiendi auferatur uel impediatur facultas uel per quod inter uirum et uxorem interuenire nequeat copula coniugalis uel aliud impedimentum sequatur uel incantacionem uel indiuinacionem exerceat in ciuitate uel diocesi lucana nullaque alia persona ad tales pro predictis recurrat, nisi[12] incantacio fieret uerbis diuinis[13] uel medicinalibus pro liberandis infirmis, in omnes et singulos huiusmodi maleficas et incantatrices et diuinatrices personas et recurrentes ad eas nisi in predictis casibus, scilicet pro infirmorum liberacione excommunicacionis sentenciam proferentes.</p>
                </div>
                <div>
                    <head>Capitulum 44</head>
                    <p>De ecclesiastica libertate obseruanda.</p>
                    <p>De ecclesiastica libertate seruanda.</p>
                    <p>Item cum ex iniuncto nobis pastorali officio libertatem ecclesiasticam defendere teneamus, statuimus et tam potestatem, capitaneum, ancianos, maiorem sindicum ciuitatis lucane ac iudices et assessores et cancellarios eorum et consules et notarios, iudices curiarum ciuitatis eiusdem quam uicarios uicariarum et iudices et notarios et nuncios omnium predictorum et potestates, consules et omnes consiliarios generales et speciales et cuiuscumque consilii ciuitatis et cuiuslibet communis et terre diocesis lucane et alios officiales uniuersorum predictorum locorum, quocumque nomine censeantur, deputatos et deputandos presenti decreto conmonemus et omnes et quilibet eorum racione sui officii uel persone obseruent ecclesiasticam libertatem et contra facere uel uenire opere uel consilio, consensu, directe uel indirecte, tacite uel expresse, per se uel per alios ulterius non presumant, in omnes et singulos supradictos qui scienter uel maliciose contra fecerint uel iuerint excommunicacionis sentenciam proferentes.</p>
                </div>
                <div>
                    <head>Capitulum 45</head>
                    <p>De non faciendo uel scribendo aliquod instrumentum contra ecclesiasticam libertatem.</p>
                    <p>De faciendo uel scribendo aliquod la) capitulum contra ecclesiasticam libertatem.</p>
                    <p>Item pro libertatis ecclesiastice defendendo priuilegio statuimus et monemus et uniuersis et singulis statutariis, notariis et scriptoribus et officialibus et hominibus singularibus ad statuta communis uel populi uel ciuitatis uel officiorum ciuitatis lucane condenda et scribenda electis et eligendis precipimus editus ut nullum statutum uel ordinamentum uel composicionem uel capitulum ulterius faciant uel componant cum scriptura uel secundum scripturam uel scribant contra ecclesiasticam libertatem, in omnes et singulos homines statutarios, notarios, scriptores, officiales et homines, qui contra fecerint, ex nunc excommunicacionis sentenciam proferentes. Statuta uero et omnia ordinamenta et capitula uel reformaciones cuiuslibet constitucionis ciuitatis et cuiuslibet uniuersitatis et terre diocesis lucane contra ecclesiasticam libertatem usque ad hunc diem condita uel descripta precipimus infra duos menses proximos post huiusmodi prohibicionis et constitucionis publicacionem ut de libertatis...ri.</p>
                    <p>Alioquin tam presides et officiales ciuitatis...tos publice nunciari presentem autem constitucionem.</p>
                </div>
                <div>
                    <head>Capitulum 46</head>
                    <p>De non imponendo aliquam impositam lucano clero.</p>
                    <p>De non[14] imponendo aliquam impositam lucano clero.</p>
                    <p>Item pro pace et quiete inter clerum et populum...dis quantum laici clericis opido sunt...de cetero omnibus et singulis potestatibus, rectoribus, con...antur ciuitatibus et cuiuslibet terre diocesis lucane p...minum et locorum ipsorum ut nullam collectam uel taliam uel imp...uel clericis, uenerabilibus locis ciuitatis uel diocesis lucane exemp...per alios ulterius inponant uel recolligant uel inponendam consulant uel arengent in publico uel occulto contra ecclesiasticam libertatem nullamque ipsi clero uel rectoribus aut ecclesiis uel uenerabilibus locis predictis uiolenciam uel iniuriam uel impedimentum aliquod facto inferant uel presentent per se uel per alios uel procurent inferri quominus ipse clerus, prelati, rectores ecclesie et loca aut bona eorum in eorum spiritu et ecclesiastice libertatis tranquillitate persistant.</p>
                    <p>Nos enim omnes et singulos officiales predictos et homines singulares et eorum fautores qui contra fecerint excommunicacionis uinculo innodamus.</p>
                </div>
                <div>
                    <head>Capitulum 47</head>
                    <p>De non faciendo aliquam iniuriam lucano episcopatui uel suo clero.</p>
                    <p>De non faciendo iniuriam aliquam lucano episcopatui uel clero super aliquibus iurisdiccionibus eorum.</p>
                    <p>Item cum honores et iurisdicciones et iura episcopatus et beati Martini lucani et aliarum ecclesiarum et uenerabilium locorum ciuitatis et diocesis lucane defensare teneamur ubique, statuimus et[15] omnes et singulos presides, rectores et officiales et uniuersos nostros subditos ciuitatis et diocesis lucane presentes et futuros[16] cuiuscunque honoris et status condiccionis existant peremptorie commonemus eis et cuique ipsorum precipientes districte ut ipsi episcopatui uel aliis ecclesiis uel uenerabilibus locis ciuitatis et diocesis in suis possessionibus, honoribus, et iuribus ipsarum ecclesiarum super castris, terris et uallis et hominibus de Moriano, de Sexto, de Aquileia, de Decimo, de Sala Garfagnane, de Staffole, de Sancta Maria in Monte, de monte Topori, de Sorbano pro parte ad episcopatum lucanum contingente in ipsa vilia Sorbani uel aliis castris et terris ad lucanum episcopatum ex imperialibus priuilegiis spectantibus et capitulo Sancti Martini super castris, terris, uillis et hominibus de Fibialla, de Massa Grosa, de Riscetro, de Gualdo et iuribus capituli eiusdem in Bolano, Quiesa et Miglano ad ipsum capitulum pertinentibus uel super iurisdiccione uel honore uel proprietate uel possessione eorundem nullam molestiam uel uiolenciam aut iniuriam per se uel per alios inferant uel procurent inferri uel in ipsis comitatibus uel hominibus predictorum locorum aliquod impedimentum prestent quominus episcopatus uel capitulum predicti uel alie ecclesie et loca uenerabilia lucane ciuitatis et diocesis in suis iuribus, terris et possessionibus et aliis ad ipsos spectantibus omni iurisdiccione, honore et usu ipsorum in dictis terris et locis et hominibus uti possint et libere exercere uel aliud in predictis locis uel hominibus uel contra homines dictorum locorum faciant quod in ipsius episcopatus uel capituli uel aliarum ecclesiarum seu locorum uenerabilium sit uel possit preiudicium redundare; et si qui contra fecerint uel uenerint uel opere aut consilium uel fauorem ad predicta facienda prestiterint[17] ipsos excommunicacionis uinculo innodamus.</p>
                </div>
                <div>
                    <head>Capitulum 48</head>
                    <p>De hiis qui fecerint contra ecclesiasticam libertatem non recipiantur ad aliquod officium ecclesie alicuius.</p>
                    <p>De hiis qui fecerint contra ecclesiasticam libertatem quod non recipiantur ad aliquod officium alicuius ecclesie.</p>
                    <p>Item eciam penam persecutorum libertatis ecclesiastice statuimus et prohibemus districte ut nullus officialium uel aliorum hominum cuiuscunque dignitatis uel artis uel condiccionis existant qui contra ecclesiasticam libertatem uel contra premissas nostras constituciones de liber tate ecclesie et iuribus episcopatus...ecclesiarum et locorum uenerabilium ciuitatis et diocesis lucane loquentes...e consensu uel fauore pro iudice uel aduocato ue sindaco...io uel ad aliquod aliud officium de quo salarium uel aliquam...ipsius ecclesie uel loci uenerabilis ciuitatis uel diocesis lucani...ulterius eligatur, in omnes et singulas ecclesiarum et...exemptes et non exemptes qui scienter contra fecerint excommunicacionis uinculo innodamus...et persecutoribus ecclesiarum tempore quo Iacobum Maraf...uiolenter expoliauit ecclesias precipimus obseruari.</p>
                </div>
                <div>
                    <head>Capitulum 49</head>
                    <p>De occultatoribus feudorum ecclesiarum.</p>
                    <p>De occultatoribus feudorum ecclesiarum.</p>
                    <p>Item cum quidam parrochiani et uicini ecclesiarum feudum et prestaciones annuas siue redditus annuales suis pro diuino cultu[18] reddere et prestare tenentur uel consueuerunt, occultant in ipsorum animarum periculum et ecclesiarum ipsarum preiuditium et grauamen, statuimus et uniuersos et singulos parrochianos et uicinos ecclesiarum parrochialium diocesis lucane presenti decreto monemus ut infra duos menses proximos post huiusmodi constitucionis publicacionem ipsum feudum seu prestaciones annuas uel redditus annuales quos occultauerunt uel subtraxerunt in fraudem prelatis uel rectoribus ipsarum ecclesiarum manifeste procurent et eisdem de eisdem occultatis infra alium proximum sequentem mensem debitam satisfaccionem inpendant uel super ipsis conponant amicabiliter cum eisdem quodque nullus ipsorum parrochianorum ocultet aliquid ulterius de predictis, in omnes et singulos tales oculatores et parrochianos qui predicta obseruare contempserint excommunicacionis sentenciam proferentes; et hanc constitucionem precipimus quater in anno publice recitari.</p>
                </div>
                <div>
                    <head>Capitulum 50</head>
                    <p>De alienacionibus feudorum ecclesiarum.</p>
                    <p>De alienacionibus feudorum ecclesiarum.</p>
                    <p>Item, cum quidam iniquitatis filii instrumenta publica libellarios et perpetuos redditus et possessiones et terras ecclesiarum et uenerabilium locorum ciuitatis et diocesis lucane in ipsorum animarum periculum et ecclesiarum preiuditium in fraudem occultare non formident, statuimus et uniuersos et singulos tales ocultatores et ocultos alienatores predictorum generaliter et publice conmonemus ut infra[19] duos menses proximos post huiusmodi constitucionis publicacionem ea que de predictis ocultauerunt fraudulenter et detinent ocultata ipsis prelatis et rectoribus earundem studeant reuelare et de ipsis ocultatis eisdem pro eorum ecclesiis infra proximum alium mensem sequentem satisfaciat ut tenetur uel super hiis concordent amicabiliter cum eisdem quodque nulla ulterius persona subcelet in fraudem uel maliciam uendat uel alienet aliquid de predictis, in omnes et singulos homines et personas, qui predicta obseruare contempserint, excommunicacionis sentenciam proferentes, hanc nostram constitucionem quater in anno quolibet publicando.</p>
                </div>
                <div>
                    <head>Capitulum 51</head>
                    <p>De mandando execucioni pias uoluntates defunctorum.</p>
                    <p>De mandando execucioni pias causas defunctorum et uoluntates eorum.</p>
                    <p>Item cupientes ut pie defunctorum uoluntates execucioni mandentur debite statuimus quod omnes fideicommissarii hactenus deputati usque ad unum mensem proximum uel ulterius deputandi infra annum proximum post defunctorum obitum pias eorundem defunctorum uoluntates et iudicia, ad que constituti sunt uel fuerunt, exequi fideliter iuxta posse teneantur; alioquin ipsos fideicommissarios omnes qui hanc constitucionem contempserint uel distulerint per maliciam obseruare excommunicacionis uinculo innodamus.</p>
                </div>
                <div>
                    <head>Capitulum 52</head>
                    <p>De eo quod notarii teneantur denunciare pias uoluntates de functorum.</p>
                    <p>De eo quod notarii tenentur denunciare ultimas uoluntates defunctorum.</p>
                    <p>Ad hec eciam statuimus quod omnes notarii, qui ultimis decedentium uoluntatibus interfuerunt et de ipsorum testamentis et iudiciis publica fecerint documenta, iudicia ipsa pia nobis uel prelato seu fideiconmissario uel personis, ad quos ipsorum prosecucio pertinet, infra mensem post obitum testatoris reuelent et fideliter manifestent et contenti salario ex ipsis copiam exhibeant publicam ut ipsi fideicommissarii uel ad quos pertinet predictas pias uoluntates presertim super incertis restitucionibus faciendis, ut tenetur, salubriter exequantur et qui hanc constitucionem non obseruauerint uel contra fecerint excommunicamus.</p>
                </div>
                <div>
                    <head>Capitulum 53</head>
                    <p>De testibus qui falsam reddiderunt attestacionem.</p>
                    <p>De testibus qui falsam reddiderint attestacionem.</p>
                    <p>Item cum per falsa interdum testimonia ueritas ocultetur ... scriptis .. . reus absoluatur et innocens condempnetur, omnes...attestacionem et omnes qui falsos dederint testi. .. iudices qui scienter secundum falsorum testium deposicionem .. . tarios qui dicta testium ante ipsorum aperituram . . .</p>
                </div>
                <div>
                    <head>Capitulum 54</head>
                    <p>De petentibus debitum iam solutum.</p>
                    <p>De petentibus debitum iam solutum.</p>
                    <p>Item omnes homines et personas qui de alio...pugnandum uel in preiudicium alicuius...dederint uel cesserint alicui alteri persone...to ad uoluntatem debitoris non restitu...fecerint fraudem uel maliciam nullius...qui de talibus cessionibus publicas scripturas...innodamus.</p>
                    <p>Quam constitucionem et excommunicacionem quater in anno...</p>
                </div>
                <div>
                    <head>Capitulum 55</head>
                    <p>... bus aliarum possessionum.</p>
                    <p>De fractoribus ecclesiarum.</p>
                    <p>Item omnes ecclesiarum fractores et omnes rerum et bonorum ecclesiarum raptores et omnes sacrorum sepulcrorum uiolatores et omnes qui alicui mulieri religiose uiolenciam intulerunt inpetu uoluntatis et omnes incendiarios et omnes derubatores stratarum et omnes furos nocturnos et omnes agrorum et uinearum depopulatores ocultos et omnes qui terrarum terminos in fraudem desubserint uel mutauerint diuisiuos et omnes qui domum alterius uel in aliqua parte in preiuditium uel iniuriam uel dedecus alicuius persone lapides de nocte latenter proiecerint uel proici fecerint in ciuitate uel diocesi lucana excommunicacionis uinculo innodamus.</p>
                    <p>Quam excommunicacionem quater in anno decernimus solempniter publicandam.</p>
                </div>
                <div>
                    <head>Capitulum 56</head>
                    <p>De mutuantibus ad usuras.</p>
                    <p>De mutuantibus ad usuras.</p>
                    <p>Item, cum secundum sacre [20] scripture doctrinam nullus fenerator in templo dominico requiescit, statuimus prohibemus, hoc nostro generali decreto precipimus et monemus ut nulla ulterius persona in ciuitate uel diocesi lucana, alienigena uel terrigena, usuras exercere presumat</p>
                    <p>nullusque manifestis usurariis domum aliquam de cetero locet uel concedat, sed locatum reuocet unusquisque et locacionem usque ad mensem post huiusmodi publicacionem constitucionis rescindat, in omnes et singulos usurarios manifestos et locatores huiusmodi, qui[21] hanc constitucionem contempserit obseruare, excommunicacionis sentenciam proferentes, precipientes et hec constitucio quater in anno solempniter publicetur.</p>
                    <p>[57] De penitencia summenda.</p>
                    <p>Item, cum omnis Christianus utriusque sexus, annos discrecionis habens, omnia sua confiteri peccata semel annis singulis teneatur, statuimus et uniuersos nostros subditos conmonemus ut quilibet homo utriusque sexus maior XIV annorum saltim[22] semel in anno omnia sua solus peccata confiteatur suo proprio sacerdoti uel altero[23] presbitero de superioris uel nostra uel proprii sacerdotis quesita et optenta licencia speciali et quod de confessione facta et penitencia sic accepta ab alio sacerdote unusquisque suo prelato uel presbitero proprio faciat fidem relacione uel nuncio fide dingno uel litteris confessoris, alioquin ab ecclesie repellatur ingressu uiuens et moriens christiana careat sepultura.</p>
                    <p>Ad hec uniuersis ecclesiarum prelatis et rectoribus curam animarum habentibus districte precipimus ut hanc nostram constitucionem primo die lune quadragesime, die pascatis resurreccionis dominice, die sabbati omnium sanctorum et die festi natiuitatis Christi coram populo in ecclesiis singulis annis diligenter studeant publicare.</p>
                    <p>[58] De eo quod medici tenentur consulere infirmis ad peni tenciam summendam.</p>
                    <p>Item considerantes eciam quod anima nobilior est corpore et quod acutorum morborum iudicia sunt incerta et aliquos interdum[24] mori contingit repente et quomodocumque anime medicina...ad salutem statuimus et uniuersos medicos, fisicos et...monemus ut cum fuerint ad infirmorum uisitacionem eisdem in...eosdem doceant et inducant ut medicos salubres...procedam ad impendendum corpori medicamentum si mo...accio paciatur modestia eis narracione premissa...incidant egrotantes qualiter ipsi medici non men...ti constitucione coacti eos ad penitenciam exortantur quod sic...entur ab ingresso ecclesie per duos menses arceatur...in ecclesiis coram populo recitari.</p>
                    <p>[59] De non ueniendo contra nostras constituciones.</p>
                    <p>Item...statuentes uniuersos tam clericos et personas.... nobis subditos hac [25] generali constitucione semel...et eisdem et cuique ipsorum districte precipimus ut Deum habentes...constituciones et que in eis continentur obseruanda obseruent, agenda peragant, publicanda publicent, recitanda recitent et prohibita non excedant si salutem, honestatem et quietem suam diligunt et penam imponendam pertimescunt et ut nulli per ignoranciam se ualeant excusare eas in generali nostro synodo[26] ad hoc conuocato mandamus publice recitari precipiendo insuper uniuersis ecclesiarum prelatis ciuitatis et diocesis lucane sub excommunicacionis pena districte ut unusquisque ipsorum pro se et suo capitulo et cappellanis plebatuum easdem constituciones infra tres menses proximos post publicacionem earum[27] de manu Betti notarii recipiant publicatas et ter in anno coram suis capitulo et cappellanis eas omnes et illas publicandas, que de laicis locuntur quater in annis, ut continetur in eis, coram suo populo publice legere et uolgariter exponere non obmittat.</p>
                </div>
                <div>
                    <head>Capitulum 60</head>
                    <p>De armis non portandis.</p>
                    <p>De armis non portandis.</p>
                    <p>Licet clericos, religiosos et conuersos congruis attollerare fauoribus et eorum immunitates, iura et priuilegia illibata conseruare pro[28] uiribus intendamus, tamen ipsos suis</p>
                    <p>iuribus et honoribus ita uolumus esse contentos quod inmunitatum et iurium suorum limites obseruantes iura non inpediant uel occupent aliorum et qui eorum uerbis et exemplis laicos debent ad uiam uite et rectitudinis reuocare ipsos in mortis deuia non inpellant et ex ipsis fomites eorum erroris et discordiarum materiam dicuntur laici inuenire.</p>
                    <p>Sane, sicut nos tam facti experiencia quam frequens clamor instruxit, quidam clerici, religiosi ac ecclesiarum et uenerabilium locorum lucane ciuitatis ac diocesis conuersi nec in uestimentorum forma nec in modo tonsure nec in qualitate negociorum de clerico, religioso seu conuerso quidquam ostendunt, ad pene subterfugium se pro clericis religiosis seu conuersis solummodo exhibentes et cum super excessibus[29] quos seculari luxu conmittunt et negociacionibus secularibus, quas exercent, ad publica iudicia pertrahuntur et circumcisis crinibus et habitu clericali seu religioso assumpto, ut possint circumuenire uindictam, se pro religiosis uel conuersis seu clericis representant fori priuilegium labiis allegantes et factis negauerant paulo ante.</p>
                    <p>Uerum quia priuilegium meretur ammictere qui permissa sibi abutitur potestate et frustra legis inuocat auxilium qui conmittit in legem, nos uolentes tam predictorum animarum periculis quam scandalis et exemplis que exinde occurrunt et possunt occurrere, auxiliante Domino, precauere, omnes clericos et religiosos, conuersos ecclesiarum secularium uel uenerabilium seu religiosorum locorum lucane ciuitatis et diocesis semel, secundo et tercio perhemptorie conmonemus ut se ipsos debeant emendare et secularibus negociacionibus et officiis[30] dimissis omnino uestes et tonsuram portare debeant congruentes ita quod in modo tonsure[31] et uesti mentorum qualitate eorum religioni conueniant et a laicis discernantur ita quod per ciuitatem lucanam seu burgos uel castra uel uicos, ubi habitat, nulla arma portare debeant absque nostra licencia speciali nisi quando illi de ciuitate irent extra ciuitatem uel burgos et suburgos</p>
                    <p>si...caistris et uicis adeuntes uenirent seu ad alia castra et uicos...reimota seu remotis irent quia tunc eundo et redeundo...pro defensione ipsorum.</p>
                    <p>Alioquin si se predicto modo eme...am in aliquo fecerint illius efficiatur inmunitatis...religiosorum tutela et laicorum uiolencia coherc...lia nostra constitucione de armis non portandis nichilominus in sua ualiditate maneat.</p>
                </div>
                <div>
                    <head>Capitulum 61</head>
                    <p>De non audiendis aliquibus causis.</p>
                    <p>De non audiendis aliquibus causis.</p>
                    <p>Suscepti regiminis nos cura sollicitat ut utilitatibus subiectorum in illis precipue, per quas occurritur periculis animarum et subfditorum parcitur laboribus et expensis, noue constitucionis hedicione sollicite prouuidere curemus.</p>
                    <p>Sane licet cautum reperiatur in iure quod cause matrimoniales non sint tractande per quoslibet sed per discretos iudices, qui potestatem habeant iudicandi et statuta canonum non ignorent et alibi in iure cause prohibeantur conmitti nisi in ciuitatibus uel locis mangnis seu insignibus ubi haberi ualeat iuris copia peritorum, tamen ad audienciam nostram plurium fide dingnorum relacione peruenit quod nonnulli plebani, priores et eorum uicarii lucane ciuitatis et diocesis causas uertentes inter personas suorum plebatuum matrimoniales, in quibus tantum periculum uertitur, indifferenter audiunt et eas decidere non formidant, unde interdum euenit quod matrimonia contracta legittime dissoluuntur et alia mala et animarum pericula multotiens inde perueniunt, que ad presens causa breuitatis obmittimus quia longum esset per singula enarrare, nec non littigantes propter petitorum distanciam et maxime in iure canonico multiplicibus expensis et laboribus agrauantur.</p>
                    <p>Quare uolentes in predictis, ut dictum est, animarum periculis et subditorum nostrorum parcere laboribus et expensis semelsecundo et tercio perhemptorio lucane ciuitatis et diocesis plebanos, priores, et eorum uicarios conmonemus ut de causis aliquibus audiendis, nisi priuilegio apostolice sedis uel ex comissione ipsius uel eius legati seu legitima sint prescripcione muniti, quam prescripcionem infra tres menses nobis uel persone ad hoc a nobis deputande ostendere teneantur, alioquin in omnes et singulos monicionis</p>
                    <p>nostre huiusmodi constitucionis contemptores excommunicacionis sentenciam promulgantes.</p>
                </div>
                <div>
                    <head>Capitulum 62</head>
                    <p>De non eligendo aliquem ad aliquod beneficium ecclesiasticum nisi sit xxv annorum.</p>
                    <p>De non promouendo uel confirmando aliquem ad aliquod beneficium nisi habuerit xxv annum.</p>
                    <p>Licet in canone a felicis recordacionis domino Gregorio papa X [32] [h]edito in concilio lugdunensi, Licet canon, de eleccione, inter cetera contineatur expresse quod nullus ad regimen parrochialis ecclesie suscipiatur nisi uigesimum quintum annum etatis attigerit ac sciencia ac moribus commendandus existat, decernendo de parrochialibus ecclesiis hiis qui non attigerit XXV annum iuribus omnino carere[33] quia tamen in obseruacione canonis memorati nonnulli clerici et laici lucane ciuitatis et diocesis se, ut percepimus, exhibent negligentes et eciam contra ipsum canonem scienter et maliciose delinquunt, pena canonis predicti Et cum in cunctis et aliorum canonum parui pensa,[34] nos frater Heinricus, Dei gracia lucanus episcopus, tam periculose illorum negligentie et malitie obuiare uolentes et cupientes canones predictos in ciuitate et diocesi predictis metu pene et condiccionis per nos adite arcioribus ab omnibus inuiolabiliter obseruari presenti nostro decreto statuimus et ordinamus de fratrum nostrorum consensu quod nullus de cetero clericus uel laicus cuiuscumque religiosis uel ordinis aut dingnitatis uel condiccionis existat ciuitatis uel diocesis memorate ad regimen parrochialis ecclesie uel ad prelaturam nostri episcopatus eligere seu presentare audeat aliquem qui non attigerit uigesimum quintum annum et in sacris non fuerint ordinibus constitutus nullusque prelatus uel rector aut uicarius alicuius prellati ad quem confirmacio uel constitucio rectoris pertinet per se uel per alium seu alios elefccionem uel presentacioneml aliquam de aliqua uel de aliquibus talibus personis factam uel faciendam contra formam canonum et huiusmodi constitucionis nostre confirmare uel instituere uel in possessionem inducere presumant.</p>
                    <p>In omnes et singulos tam clericos quam laicos qui eligendo uel presentando aut conferendo uel prouidendo uel instituendo uel in possessionem inducendo scienter consenserint uel mandauerint in hiis scriptis excommunicacionis sentenciam proferentes.</p>
                    <p>Et nichilominus confirmatores et institutores huiusmodi a percepcione proprii beneficii per biennium suspendimus salua semper maiori pena contrafacientibus inferenda in quantum constiterit eos in hoc per maliciam uel ex affectu aut ignorancia excessisse.</p>
                    <p>Mandamus insuper uniuersis et singulis ecclesiarum prelatibus et rectoribus eorumque uicariis ciuitatis et diocesis predicte ut predictam constitucionem infra XV dies a publicacione presenti ac diebus solempnibus resurreccionis dominice, sanctorum Petri et Pauli, omnium Sanctorum et festi natiuitatis Domini diligenter coram populo exponere et publicare procurent.</p>
                </div>
                <div>
                    <head>Capitulum 63</head>
                    <p>De clericis ordinandis.</p>
                    <p>De clericis ordinandis.</p>
                    <p>In Dei nomine amen.</p>
                    <p>Nos Heinricus, Dei gracia lucanus episcopus, uolentes quod ecclesie ciuitatis et diocesis lucane a prelatis rectoribus et canonicis eorum in debitis ordinibus seruiantur decenter, uniuersos et singulos prelatos, rectores et canonicos ecclesiarum ciuitatis et diocesis predicte nobis subditos ordinandos semel, secundo et tercio perhemptorie ac publice conmonemus, eisdem et cuilibet eorum sub excommunicacionis pena districte precipientes, ut in proximum uenturis quattuor ieiuniis coram nostra presencia se presentent suscepturi ordines secundum quod ipsorum beneficiorum cura requirit; alioquin in omnes et singulos prelatos, rectores et canonicos et quemlibet eorum nostre monicionis et mandatorum huiusmodi contemptores, ex nunc prout ex tunc, in hiis scriptis excommunicacionis sentenciam promulgamus contra eos alias nichilominus processuri prout de iure uidebimus procedendum.</p>
                </div>
                <div>
                    <head>Capitulum 64</head>
                    <p>De hiis qui assumpserint ordinem sacerdotalem quando tenentur missam cantare.</p>
                    <p>De hiis qui assumpserunt ordinem sacerdotalem quando tenentur missam cantare.</p>
                    <p>Item nolentes quod illi prelati, rectores et canonici ecclesiarum ciuitatis et diocesis lucane, qui iam sunt presbiteri ordinati et nondum missam cantauerunt, ad seruiendum Deo et ecclesiis suis sint ulterius negligentes ne amplius uideantur in uanum sacerdotii ordinem suscepisse eosdem presbiteros omnes et quemlibet eorum nobis subditos semel, secundo et tercio perhemptorie et publice conmonemus ut ipsi et quilibet eorum, hinc ad mediam quadragesimam presentem, missam cantare procurent.</p>
                    <p>Alioquin in omnes et singulos tales presbiteros beneficiatos qui nostris monicionibus huiusmodi contempserint obedire, ex nunc prout ex tunc, in hiis scriptis excommunicacionis sentenciam promulgamus.</p>
                </div>
                <div>
                    <head>Capitulum 65</head>
                    <p>De continua residencia facienda.</p>
                    <p>De continua residencia facienda.</p>
                    <p>Item nolentes quod ecclesie nostre debitis obsequiis defraudentur, uniuersos et singulos ecclesiarum prelatos et rectores ciuitatis et diocesis lucane ecclesiasticum obtinentes beneficium curam animarum habens siue personatum semel, secundo et tercio peremptorie conmonemus ut ipsi ac quilibet eorum continuam residenciam faciant in eisdem et[35] eis seruiant ut tenentur et ab ipsis ecclesiis ultra unum mensem ulterius non absentent in fraudem uagando absque nostra licencia speciali.</p>
                    <p>Et illos qui contra fecerint seu monicionibus nostris huiusmodi contempserint obedire, ex nunc prout ex tunc, in hiis scriptis excommunicacionis uinculo innodamus, alias contra eos, prout uiderimus expedire, ulterius processuri.</p>
                </div>
                <div>
                    <head>Capitulum 66</head>
                    <p>De conuersis ecclesiarum dandis in scriptis domino episcopo.</p>
                    <p>De conuersis ecclesiarum dandis[36] domino episcopo in scriptis.</p>
                    <p>Item cum bonus pastor uidere habeat sepe oues suas ut quas pascere quasque tueri et quas indefensas a suo expellere grege teneatur, cognosciat, uniuersos et singulos ecclesiarum et uenerabilium locorum prelatos et tectores, religiosos et seculares ciuitatis et diocesis lucane semel, secundo et tercio peremptorie ac publice comonemus[37] ut intra XV dies proximos uenturos omnes conuersos et oblatos ecclesie et loci sui[28] nobis dare per scripturam procurent et illos cum instrumentis conuersarie ipsorum personaliter coram nostra presencia representent.</p>
                    <p>Et nichilominus conuersos omnes cuiusuis ecclesie ac loci predicte ciuitatis et diocesis et illos eciam conuersos aliarum ecclesiarum cuiusuis alterius diocesis qui racione domicilii sunt uel fuerunt ciues uel districtuales lucani et quemlibet eorum semel secundo et tercio perentorie ac publice conmonemus ut unusquisque ipsorum cum cartis sue recepcionis et conuersarie nobis ostendendis infra dictum terminum personaliter conpareant coram nobis.</p>
                    <p>Alioquin tam in prelatos et rectores quam in conuersos ipsos omnes et quemlibet eorum qui nostris monicionibus huiusmodi obedire contempserint ex nunc prout ex tunc excommunicacionis sentenciam ferimus in his scriptis.</p>
                </div>
                <div>
                    <head>Capitulum 67</head>
                    <p>De habendo numerum canonicorum in ecclesiis.</p>
                    <p>De numero canonicorum habendo in ecclesiis.</p>
                    <p>Item, cupientes quod tam prioralibus quam baptismalibus ecclesiis ciuitatis et diocesis lucane in debito et consueto canonicorum numero seruiatur decenter, uniuersos et singulos priores et plebanos ciuitatis et diocesis predicte semel, secundo et tercio peremptorie et publice presenti scriptura monemus ut unusquisque prior et plebanus statutum seu consuetum canonicorum numerum ecclesie ac plebis sue hinc ad unum mensem proxime futurum eligere seu habere procuret qui continuam in ipsa residenciam facientes eidem in ordinibus secundum quod ipsius beneficii cura requirit de cetero seruiant diligenter sicut canonici tales seruire tenentur de iure; alioquin in omnes et singulos priores et plebanos qui nostris monicionibus huiusmodi obedire contempserint, ex nunc prout ex tunc[39] excommunicacionis sentenciam ferimus[40] in hiis scriptis; et contra eos alias nichilominus processuri ecclesias et plebes ipsas de canonicis idoneis ex officio nostro curabimus ordinare prout uidebimus expedire.</p>
                </div>
                <div>
                    <head>Capitulum 68</head>
                    <p>De non eundo pesando panem uel uendi faciendo uinum ad minutum.</p>
                    <p>De non eundo pesando panem.</p>
                    <p>Cum secularia officia et negociaciones sint clericis penitus interdicta, nos, frater Heinricus, Dei gracia lucanus episcopus, omnes et singulos clericos ciuitatis et diocesis lucane cuiuscunque status et condicionis existant semel, secundo et tercio peremptorie conmonemus et eis et cuilibet eorum sub excommunicacionis pena districte precipientes ut nullus eorum pesandi officium uenaliter panem uel aliquid aliud interdictum a laicis quibuscunque conmissum in ciuitate uel diocesi predictis ulterius exerceat nullusque tabernam uini seu uinum teneat ad uendendum uel uendi faciat ad minutum in suarum ecclesiarum dominibus uel alienis absque nostra in utroque casu speciali licencia, in omnes et singulos clericos qui contra fecerint, ex nunc prout ex tunc, in hiis scriptis excommunicacionis sentenciam promulgates.</p>
                </div>
                <div>
                    <head>Capitulum 69</head>
                    <p>De non portando arma prohibita.</p>
                    <p>De non portando arma prohibita.</p>
                    <p>Item saluis constitucionibus nostris de armis prohibitis non portandis loquentibus omnes et singulos clericos ciuitatis et diocesis lucane semel secundo et tercio peremptorie ac publice conmonemus eis et cuilibet eorum sub excommunicacionis pena precipientes districte ut nullus eorum contra formam et tenorem constitucionum nostrarum arma prohibita ulterius...siue portent absque nostra licencia speciali, in omnes et singulos clericos cufiuscunque status uel conidicionis existant qui contra fecerint ex nunc prout ex tunc excommunicacionis sentenciam promulgantes in hiis scriptis.</p>
                </div>
                <div>
                    <head>Capitulum 70</head>
                    <p>De non absoluendo aliquem usurarium.</p>
                    <p>De absoluendo aliquem usurarium.</p>
                    <p>Rer...cogunt nos diuersa generum remedia inuenire...nostri pastoralis officiis intendatur sane quidam usurarii...firmantur, uocatis suarum ecclesiarum rectoribus, eis sua p...gitatam maliciam quantitatem pecunie extorte peri...a personarum a quibus taliter prefata quantitas est exenta ex p...usantes.</p>
                    <p>Nos uero uolentes excogitare huiusmodi malitie...diuine prouidentie, quo melius possumus, obuiare, de consensu nostri capituli, conuocata innumera multitudine clericorum, in nostro[41] synodo duximus statuendum quod nullus clericorum nostrorum sine nostra uel nostri uicarii licencia speciali audeat absoluere aliquem usurarium manifestum.</p>
                    <p>In cuius absolucione formam huiusmodi uolumus obseruari ut librum in quo usure contenentur extorte in manibus illius cui confitetur ipse usurarius teneatur liberaliter consingnare, recepti nomine nostro et illorum quibus est restitucio facienda ab ipso usurario pignoraticia uel idonea caucione quod si eum contigerit ab egritudine liberari, infra trium mensium spatium postquam sanitati fuerit restitutus, nobis uel alteri persone, cui restitucionis officium uel execucionem huiusmodi duxerimus conmittendam, illam peccunie quantitatem personis a quibus extorsit illicite restituendum que in ipsius usurarii quaterno inuenientur habita et extorta.</p>
                    <p>Quo usurario moriente fideiussores ipsius usurarii ad restitucionem faciendam specialiter obligati in eiusdem temporis spatium predicta libere et integre facere teneantur, recepto ab eis fideiussoribus, si heredes fuerunt ipsius usurarii de predictis totaliter obseruandis corporaliter iuramento.</p>
                    <p>Si uero usurarius librum aliquem non fecerit de usuris, penitenciarius dicti usurarii ipsam quantitatem sic extortam in publico instrumento faciat confiteri, nomina illorum a quibus habuit et extorsit et summam quantitatis extorte a quolibet, si recordari potuerit, fideliter exprimi faciendo; quam caucionem si persuasionem spiritus cecitatis et preterite condiccionis rebellionem, ut premittitur, facere pertinaciter recusauerit, eidem usurario peccatorum suorum absolucio et alia sacramenta ecclesiastica denegentur et in fine careat ecclesiastice sepulture.</p>
                    <p>Et quia parum prodesset constitucionem facere nisi ab illis a quibus statuitur obseruetur, monemus omnes prelatos et religiosos rectores ciuitatis et diocesis lucane primo, secundo et tercio peremptorie districte eis sub excommunicacionis pena precipientes ut presentem nostram constitucionem factam pro salute animarum nostrarum obseruent; et si contra fecerint ipsos excommunicacionis sentencia innodamus.</p>
                </div>
                <div>
                    <head>Capitulum 71</head>
                    <p>De non eundo ad moniales.</p>
                    <p>De non eundo ad moniales.</p>
                    <p>Item cupientes dissolutos et infamie nota notandos acces</p>
                    <p>sus quorundam hominum et personarum in posterum faciendos ad loca et monasteria monialium ciuitatis et diocesis lucane via quam conuenit cohercere et ipsorum malitiis obuiare, statuimus et uniuersos et singulos tam clericos et religiosos quam laicos utriusque sexus ciuitatis et diocesis lucane semel, secundo et tercio peremptorie conmonemus ut nullus ipsorum audeat uel presumat ad dicta loca et monasteria accedere sine manifesta, necessaria, honesta et racionabili causa absque nostra licencia speciali, in omnes et singulos qui contra fecerint excommunicacionis sentenciam proferentes.</p>
                    <p>Presens autem constitucio ad patrem...amitum, fratrem uel sororem monialium predictarum nullatenus...</p>
                    <p>[72] De non uocando clericos uel coadunando.</p>
                </div>
                <div>
                    <head>Explicit</head>
                    <p>Cum uniuersales clericorum conuersaciones per alium quam per ordinarium episcopum nequeant celebrari et merito sint suspecte, monemus omnes et singulos clericos et ecclesiasticas personas lucane ciuitatis et diocesis semel, secundo et tercio peremptorie quod nullus eorum clericos uel rectores ecclesiarum et alias ecclesiasticas personas lucane ciuitatis uel extra audeat uniuersaliter conuocare uel facere conuocari nec ipsi rectores uel clerici uel ecclesiastice persone ad mandatum uel conuocacionem alicuius presumat quomodolibet conuenire, nisi essent prelati qui pretextu prelacionis eorum sua capitula uel conuentus pro eorum emergentibus negotiis uocent suos subditos et eos faciant conueniri uel priores aliquorum conuentuum, quibus liceat temporibus consuetis uocare illos qui tamen fuerint de congregacionibus et conuentibus eorundem aut uicarius episcopi generalis; in confacientes, ex nunc prout ex tunc, in hiis scriptis excommunicacionis sentenciam promulgamus.</p>
                    <p>[73] De non ingrediendo claustrum monialium.</p>
                    <p>Ut utilitati monialium salubriter consulatur et omnis periculi materia euitetur, monemus semel, secundo et tercio perhemptorie omnes et singulos, tam clericos quam laicos, ac omnes et singulas abbatissas, priorissas et moniales ut nulli clerico uel laico pateat aditus ad easdem</p>
                    <p>nec ingrediatur clausuram eisdem monialibus specialiter deputatam nec ipse moniales aliquam personam recipiant infra ambitum clausure sine nostra uel nostri uicarii licencia speciali, nisi fuerit medicus qui intrauerit pro infirmis aut magistri lapidum uel lignaminum pro reparandis domibus et hedificiis faciendis aut laboratores uel alie persone pro introducendis rebus necessariis sine quibus non possent ipse moniales uel domine conmode sustentare aut sacerdotes pro audiendis eorum confessionibus et inpendendis ecclesiasticis sacramentibus laborantibus in extremis uel aliqua graui infirmitate et sepelliendis corporibus defunctarum. In omnes et singulos et singulas contrarium facientes, ex nunc prout ex tunc, excommunicacionis sentenciam ferimus in hiis scriptis. Item quod nullus sacerdos audiat confessiones earum uel eas absoluere possit sine nostra licencia speciali nisi ille quem ad hoc duximus deputandum.</p>
                    <p>[74] De dando in scriptis omnia beneficia domino episcopo per clericos optenta.</p>
                    <p>Cum pluralitatem beneficiorum tam generale concilium quam nostra episcopalis constitucio interdicat et multi sint clerici et prelati in ciuitate et diocesi lucana plura cum cura et sine cura beneficia optinentes, omnes et singulos clericos et prelatos ciuitatis et diocesis lucane monemus ut ciuitatenses intra unum mensem, diocesani uero intra duorum mensium spatiump[42] a die monicionis huiusmodi beneficia cum cura uel quibus cura non imminet animarum que in ciuitate uel diocesi optinent memmoratis nobis cum ipsorum beneficiorum titulis seu nominibus in scriptis debeant intimare cum dispensacionibus quas habere se asseriit de eisdem; quem terminum eis pro primo, secundo et tercio perhemptorio termino assignamus.</p>
                    <p>Alioquim contra tales plura huiusmodi beneficia optinentes et contra monicionem nostram huiusmodi temmere uenientes, elapso dicto termino, ad priuacionem suorum beneficiorum procedemus quantum instancia suadebit, sibi collacione sui primi beneficii uel eius quod sibi de iure debebitur reseruata.</p>
                    <p>[75] De reuocacione dispensacionum super absencia ab ecclesiis.</p>
                    <p>Quia multi prelati et rectores ecclesiarum curati tam a nobis quam a nostris antecessoribus gracias et indulgencias inpetrarunt ut eis indeterminate uel ad tempus a suis liceat ecclesiis et beneficiis absentare quas quia periculosas esse nouimus tam ecclesiis quam populis eorundem, sicut experiencia manifestat, pro eo quod diuinus cultus et animarum cura negligitur in hac nostra synodo publice reuocamus.</p>
                    <p>[76] De litteris non auferendis de manibus sui nuntii per vim.</p>
                    <p>Pr...dam clericorum audaciam uolentes pena qua ca...ad illicita manus inprudenter extendunt recognos...primo, secundo et tercio perhemptorie omnes et singulos prelatos et rectores...quoscunque clericos et eciam laicos lucane ciuitatis et diocesis et quemlibet...us per se uel alium seu alios litteras nostras cuiuscunque tenoris existant audeant tollere uel rapere de manibus nostrorum nunciorum aut eas quomodolibet lacerare uel pedibus conculcare, sed ipsas litteras reuerenter recipiant quando eis per aliquem nunciorum nostrorum fuerint presentate nichilque in fraudem faciant earundem, ex nunc ipso facto omnes et singulos contrarium facientes excommunicacionis sententie uolumus subiacere.</p>
                    <p>[77] De licencia data per dominum episcopum sacerdotibus pro absoluendo peccatores ab ipso domino.</p>
                    <p>Quia multi nostris gratiis abuntuntur et predecessorum nostrorum litteris absoluendo peccatores de grauioribus culpis que tantum diocesano episcopo reseruantur et excommunicatos excommunicacione maiori inprudenter ab excommunicacionum sententiis[43] absoluendo, uolentes animarum saluti, prout ex nostro tenemur officio, prouidere, ne decipiantur anime confitendum, sacerdotibus predictis, quibus gratie huiusmodi concesse sunt per nos uel per predecessores nostros seu officiales nostros, tam religiosis quam aliis quibuscumque concessas presencialiter reuocamus et eis et cuique eorum interdicimus supradicta.</p>
                    <p>Expliciunt constituciones domini Heinrici lucani episcopi.</p>
                    <p>De dando in scriptis domino episcopo omnes conuersos.</p>
                    <p>Cum bonus pastor sepe uidere habeat oues suas ut quas pascere, quas tueri et quas indefensas a suo grege expellere teneatur, congnoscat, uniuersos et singulos ecclesiarum et uenerabilium locorum prelatos et rectores, religiosos et seculares ciuitatis et diocesis lucane semel, secundo et tercio peremptorie publice conmonemus ut infra duos menses proxime uenturos quilibet eorum omnes conuersos ecclesie et loci sui nobis dare per scripturam procurent et illos cum instrumentis conuersarie ipsorum personaliter coram nostra presenda representent et nichilominus conuersos omnes cuiusuis ecclesie ac loci predicte ciuitatis et diocesis et illos eciam conuersos aliarum ecclesiarum cuiusuis alterius diocesis, qui racione domicilii sint uel fuerint ante conuersariam ciues uel districtuales lucani et quemlibet eorum semel, bis et ter ac publice peremptorie conmonemus ut unusquisque ipsorum cum cartis sue conuersarie...adendas infra dictum terminum personaliter conparent...; alioquin in omnes et singulos prelatos et rectores pred...constitucionibus huiusmodi obedire contempserint, ex nunc prout ex tunc, ferimus in hiis scriptis conuer...onis ecclesiastice priuilegio denudamus...sacionibus nobis fecerint plenam fi...</p>
                </div>
                <div>
                    <head>Footnotes</head>
                    <p>[1] fn ref in ed.</p>
                    <p>[2] fn ref in ed.</p>
                    <p>[3] The numbering here iumps fom 3 to 5.</p>
                    <p>[4] fn ref in ed.</p>
                    <p>[5] fn ref in ed.</p>
                    <p>[6] fn ref in ed.</p>
                    <p>[7] fn ref in ed.</p>
                    <p>[8] fn ref in ed.</p>
                    <p>[9] fn ref in ed.</p>
                    <p>[10] fn ref in ed.</p>
                    <p>[11] fn ref in ed.</p>
                    <p>[12] fn ref in ed.</p>
                    <p>[13] fn ref in ed.</p>
                    <p>[14] fn ref in ed.</p>
                    <p>[15] fn ref in ed.</p>
                    <p>[16] fn ref in ed.</p>
                    <p>[17] fn ref in ed.</p>
                    <p>[18] fn ref in ed.</p>
                    <p>[19] fn ref in ed.</p>
                    <p>[20] fn ref in ed.</p>
                    <p>[21] fn ref in ed.</p>
                    <p>[22] fn ref in ed.</p>
                    <p>[23] fn ref in ed.</p>
                    <p>[24] fn ref in ed.</p>
                    <p>[25] fn ref in ed.</p>
                    <p>[26] fn ref in ed.</p>
                    <p>[27] fn ref in ed.</p>
                    <p>[28] fn ref in ed.</p>
                    <p>[29] fn ref in ed.</p>
                    <p>[30] fn ref in ed.</p>
                    <p>[31] fn ref in ed.</p>
                    <p>[32] fn ref in ed.</p>
                    <p>[33] fn ref in ed.</p>
                    <p>[34] fn ref in ed.</p>
                    <p>[35] fn ref in ed.</p>
                    <p>[36] fn ref in ed.</p>
                    <p>[37] fn ref in ed.</p>
                    <p>[38] fn ref in ed.</p>
                    <p>[39] fn ref in ed.</p>
                    <p>[40] fn ref in ed.</p>
                    <p>[41] fn ref in ed.</p>
                    <p>[42] fn ref in ed.</p>
                    <p>[43] fn ref in ed.</p>
                </div>
            </div>
        </body>
    </text>
</root>
