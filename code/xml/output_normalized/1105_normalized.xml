<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Nantes</title>
                <recordID>1105</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1389-09-18</origDate>
                <dateNotes/>
                <origPlace>Nantes</origPlace>
                <diocese>Nantes</diocese>
                <province>Tours</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1105</p>
                <p>Year: 1389</p>
                <p>Month: 9</p>
                <p>Day: 18</p>
                <p>Circa: None</p>
                <p>DatingNotes: None</p>
                <p>Place: Nantes</p>
                <p>Diocese: Nantes</p>
                <p>Province: Tours</p>
                <p>CountryModern: France</p>
                <p>Latitude: 47.21806</p>
                <p>Longitude: -1.55278</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Jean de Montrelais</p>
                <p>IssuingAuthorityAlt: Jean de Montreslet</p>
                <p>RegnalStart: 1382</p>
                <p>RegnalEnd: 1391</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Martene, Thes, IV, col 990-93</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>IN nomine Domini.</p>
                    <p>Amen.</p>
                    <p>Uniuersis presentes litteras inspecturis et audituris, IOHANNES Dei et sancte sedis apostolice gracia Nannetentis episcopus, salutem in Domino sempiternam.</p>
                    <p>Ad Dei, et Domini nostri Iesu-Christi Saluatoris, et gloriose Uirginis Marie, Petri et Pauli patronorum ecclesie nostre Nannetensis laudem et honorem, ac ipsius ecclesie decus et decorem, iuriumque, et libertatum, priuilegiorumque et immunitatum eiusdem tuicionem et stabilimentum, nostrique officii pastoralis exercitii execucionem, ac nostre conscientie exoneracionem, subditorum nostrorum, tam ecclesiasticorum, quam secularium animarum salutis, auctore Deo, prouisionem, omnia et singula statuta a nobis in ultima nostra synodo sancta Pentecostes Domini celebrata, et in eadem a nobis solemniter publicata laudamus, approbamus, innouamus, ac nostra episcopali auctoritate perpetuo ualitura constituimus, statuimus, precipimus, mandamus, decernimus, et ordinamus ualere, tenere perpetuo, ac perpetuum robur obtinere firmitatis.</p>
                    <p>Et omnibus et singulis ecclesiasticis laicalibusque personis nobis subditis et subiectis in nostris ciuitate et diocesi Nannetensi generaliter absque fraude irrefragabiliter obseruari sub penis et ad penas in eisdem statutis, tam a nobis, quam ab eisdem nostris predecessoribus contra neglectores, spretores, contumaces, rebelles, et qualitercumque inobedientes eisdem generaliter latis, promulgatis: quas penas et earum singulas contra tales suis exigentibus temerariis ausibus, qui secus egerint uel agent in futurum, et qui eisdem statutis parere iam recusarunt, aut uenturis temporibus non curabunt, auctoritate nostra in his scriptis decernimus fore et esse commissas, nosque ad earum execucionem contra ipsorum quemlibet posse et specialiter tam nominatim quam generaliter, dum et quando nobis uidebitur, expedire.</p>
                </div>
                <div>
                    <head>Capitulum 2</head>
                    <p>Et insuper nos IOHANNES episcopus supradictus, attendentes quanta et qualia enormia pericula, et incommoda detestabilia, et quanta cleri et populi scandala intolerabilia ex et de clandestinis desponsacionibus sepe et sepius prouenire solent, et in futurum pertimescimus prouenire; et quod licet sacrorum canonum in eisdem ciuitate et diocesi nostris Nannetensi executores sumus, latores, et conditores; tantis periculis uolentes obuiare, tales desponsaciones clandestinas abhorrentes, et merito prouida deliberacione ipse ex tunc fieri prohibuerunt, et mandauerunt, ac censuerunt, seu liberos in et ex talibus desponsacionibus susceptos, procreatos fore et esse illegitimos, et nihilominus certas alias penas contra tales sic contrahentes protulerunt: quibus multi in eisdem ciuitate et diocesi parere, ut debuissent, non curarunt, immo quasi quotidie contrarium facere non abhorrent, sicut ad nostrum peruenit auditum.</p>
                    <p>Quapropter nos considerantes, quod illos quos Dei timor et salutare bonum obedientie a malo non reuocat, saltem addicio pene, et disciplinaris ulcionis metus reuocet, coerceat, et abstinere faciat ab errore: nostra episcopali auctoritate clandestinas desponsaciones inter quascumque personas matrimonia contrahentes in nostris ciuitate et diocesi predictis, qualitercumque et quocumque modo prohibemus sub penis infra scriptis.</p>
                    <p>Clandestinas uero desponsaciones, ne quis sub ignorantie nubilo se excusare presumat, attendimus, intelligimus, et declaramus debere intelligi et accipi ut sequitur: uidelicet quando bannis secundum preceptum et ordinaciones iuris non factis solemniter, sed fieri omissis, aut ipsorum ab altero dispensacione episcopali, uel alia competenti super hoc non petita et obtenta, benediccio nupcialis inter contrahentes celebratur.</p>
                    <p>Item, quando dicti contrahentes dimissis suis propriis ecclesiis parochialibus, eciam bannis factis, ad alias ecclesias sine licencia super hec petita et obtenta faciunt alibi huiusmodi benediccionem inter se celebrari.</p>
                    <p>Item, quando idem faciunt aut procurant fieri locis minus insignibus, non aptis, et minus publicis ad talia facienda, utpote extra ecclesias parochiales in oratoriis, capellis, domibus, seu prioratibus religiosorum eciam exemtorum, et per capellanos exemtos, uel alios in horis suspectis, utpote ante solis ortum, clam et palam, exacta iuris solemnitate pretermissa penitus et obmissa, maxime cum die benediccionis nupcialis ad portas ecclesie ibidem banna solemniter fieri debent, et super huiusmodi contractu nupciali seu matrimoniali debeant primitus per sacerdotem accipi a contrahentibus consensus de presenti, et super his fieri ad dictas portas ecclesie ultimum et solemne bannum.</p>
                    <p>Nos igitur actu tam nefario et pestifero morbo salubri remedio prouidere cupientes in Domino, tales presumtores in quantum poterimus a talibus coarctare uolentes, omnes et singulos in nostris ciuitate et diocesi predictis, predictis modis aut eorum altero se facientes, procurantes, aut permittentes clandestine desponsari; nec non omnes et singulos qui in his dederunt consilium, auxilium, seu fuerunt in vi, consilio, auxilio et fauore talia faciendi; et qui cuiuscumque sexus et condicionis extiterint, talibus benediccionibus clandestinis personaliter interesse scienter et sponte presumserunt, nec non et presbyterum seu capellanum qui missas talium benediccionum celebrauerit; eciamsi religiosus, uel a nostra iurisdiccione ordinaria exemtus se fore iactet, dum tamen racione huiusmodi delicti in nostra ciuitate uel diocesi sic commissi, nostre ecclesiastice iurisdiccionis auctoritate, et ex illa dispensacione iuris, noster in hac parte subiectus fiat eo ipso, et non in alios exemtos nec alias, et in eos qui in predictis fuerint re, uerbo, uel consilio quomodolibet culpabiles, si presbyteri fuerint, suspensionis sentenciam ferimus, innodamus, ac in ipsos, quotquot fuerint, excommunicacionis sentenciam auctoritate nostra promulgamus, et ipsos huiusmodi sentencia innodari uolumus ipso facto.</p>
                    <p>Et insuper capellas, prioratus, oratoria, ac alia in loca in quibus tales desponsaciones facte fuerint nobis subditorum et subiectorum, et non alias nec alia, ecclesiastico ob hoc supponimus interdicto in his scriptis.</p>
                </div>
                <div>
                    <head>Capitulum 3</head>
                    <p>Item, inhibemus uniuersis et singulis capellanis, clericis, et ecclesiasticis personis nobis subditis et subiectis, in nostris ciuitate et villa Nannetensi commorantibus, ne quiuis eorum de nocte, maxime post pulsacionem ignitegii ecclesie Nannetensis per uillam et ciuitatem predictas uadat et discurrat solus uel cum aliis sine lumine decenter et honeste, et dum fuerit causa legitima, et tunc sine scandalo, et murmure, insultu, tumultu, uel alio indecenti aut damnato apparatu.</p>
                    <p>Et ne quis eorum ludis tabularum, et alearum, et aliis illicitis et a iure damnatis locis publicis, maxime cum laicis se immisceat.</p>
                    <p>Contra uero facientes de cetero sentencia excommunicacionis auctoritate nostra in is scriptis percellimus, incurrere declarabimus, et nihilominus alias acrius et seuerius procedemus contra ipsos dum et quando uiderimus expedire.</p>
                </div>
                <div>
                    <head>Capitulum 4</head>
                    <p>Item, omnibus et singulis prioribus, curatis, et rectoribus, nec non capellanis, et presbyteris in nostris ciuitate et diocesi predictis curam ecclesiarum parochialium gerentibus, et eas exercentibus, in uirtute sancte obedientie et sub pena suspensionis et excommunicacionis tenore presentium inhibemus, ne ipsi aut alter ipsorum gracia questus, de quo, sicut audiuimus, nituntur cum infirmis uel eorum amicis pre manibus conuenire, sacramentum extreme-unccionis, quod est ualidum, necessarium, et proficuum ad salutem suis parochianis infirmis illud petentibus non denegent, seu differant plus debito ministrare, nulla conuencione pecuniaria, sicut nec in prestacione aliorum sacramentorum prehabita.</p>
                    <p>Qui uero contrarium fecerit, suspensionis; et si ipsam per triduum sustinuerit, excommunicacionis sentenciam, nec non decem librarum penam pro qualibet uice auctoritate nostra incurrere uolumus ipso facto.</p>
                </div>
                <div>
                    <head>Capitulum 5</head>
                    <p>Et ne quis superius nominatorum excusacionem pretextu ignorantie in hac parte querere, et illa defendere se nitatur; uolumus, precipimus, et mandamus presentem nostram constitucionem, ordinacionem, et statutum episcopale in prima instanti nostra synodo festi S. Luce euangeliste palam et publice legi et publicari alta uoce: iniungentes in uirtute sancte obedientie, precipiendo omnibus et singulis archidiaconis, decanis ruralibus, prioribus curatis, et rectoribus, et eorum singulis, quatenus infra quadraginta dies proxime instantes a die publicacionis presentis facte computandos, copiam nostre presentis constitucionis seu statuti reportent, et qualibet die dominica in suis parochialibus ecclesiis ad pronum ecclesie intra missarum solemnia publicent seu publicari faciant.</p>
                </div>
                <div>
                    <head>Explicit</head>
                    <p>Datum et actum Nannetis cum deliberacione peritorum, mensis Septembris die decima octaua, teste nostro sigillo ad perpetuam rei memoriam, et rerum testimonium premissorum, anno Domini millesimo trecentesimo octuagesimo nono.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
