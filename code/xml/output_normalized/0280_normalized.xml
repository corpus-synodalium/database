<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Soissons</title>
                <recordID>0280</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1340</origDate>
                <dateNotes/>
                <origPlace>Soissons</origPlace>
                <diocese>Soissons</diocese>
                <province>Reims</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 280</p>
                <p>Year: 1340</p>
                <p>Month: None</p>
                <p>Day: None</p>
                <p>Circa: Yes</p>
                <p>DatingNotes: 1334x1349; Martene dated these to 1334, but c. 21 references Black Death with dates of 1348-1349 specifically; in fact, as the Vatican MS makes clear, it consists of additiones dating from 1334 to 1349</p>
                <p>Place: Soissons</p>
                <p>Diocese: Soissons</p>
                <p>Province: Reims</p>
                <p>CountryModern: France</p>
                <p>Latitude: 49.381667</p>
                <p>Longitude: 3.323611</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: BAV Vat Reg. lat. 450</p>
                <p>SourceOther: None</p>
                <p>Edition: Gousset, APER II, 577-582</p>
                <p>EditionOther: None</p>
                <p>SourceNotes: https://books.google.com/books?id=L9U-AAAAcAAJ</p>
                <p>TranscriptionNotes: None</p>
                <p>BaseText: WebDownload</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>Preceptum.</p>
                    <p>Inhibemus districtius ne quis litteris apostolicis in ciuitate uel diocesi Suessionensi quomodolibet abuti presumat; et si qui contra fecerint, ipsos auctoritate nostra in presenti synodo excommunicamus, et excommunicatos denunciari mandamus per uos in ecclesiis uestris: rogantes ut omnes et singulos quos sciueritis de abusu huiusmodi diffamatos, nomina eorum et speciem abusus nobis aut officiali nostro significetis, contra tales, dante Domino, uiriliter processuris.</p>
                </div>
                <div>
                    <head>Capitulum 2</head>
                    <p>Precept.</p>
                    <p>Nos manifestos usurarios, quos auctoritate predicta, et presenti synodali statuto excommunicamus, sepissime in ecclesiis uestris denunciari mandamus.</p>
                    <p>Manifestos autem intelligimus illos, qui publice mensam tenent ad pecuniam fenebrem mutuandam, uel fenestras uitreas, aut alia signa habent, per que sciatur apud eos pecunia fenebris inueniri.</p>
                </div>
                <div>
                    <head>Capitulum 3</head>
                    <p>Precept.</p>
                    <p>Porro quia simulata equitas non est equitas, sed duplex iniquitas, quia et iniquitas est et simulacio, penas premissas extendi uolumus et statuimus contra illos, qui sub colore contractuum licitorum, et sub boni specie uelamen iniquitatis assumentes, usurariam prauitatem exercent interdum, uidelicet submittendo mercem, et carius uendendo, et postea per se uel per aliam personam eamdem mercem minori precio reemendo, et aliis diuersis modis et coloribus exquisitis, tales enim usurarios reputamus et magis periculosos, quoniam sub agni specie lupinam abscondunt maliciam, ad deuorandum substancias aliorum.</p>
                </div>
                <div>
                    <head>Capitulum 4</head>
                    <p>Precept.</p>
                    <p>Item, precipimus sub pena excommunicacionis, quod omnes curati tradant aut mittant in scriptis, infra mensem a die inhumacioris, nomina defunctorum parochianorum suorum facientium testamenta sigillifero nostro aut deputato super testamentis.</p>
                </div>
                <div>
                    <head>Capitulum 5</head>
                    <p>Precept.</p>
                    <p>Item, quod omnes curati, post celebratam synodum, antequam a ciuitate Suessionensi recedant, tradant registrariis nostris impressiones sigillorum suorum, ut ipsis liqueat de dictis sigillis.</p>
                </div>
                <div>
                    <head>Capitulum 6</head>
                    <p>Precept.</p>
                    <p>Item, quod ipsi curati sua sigilla deferant, aut alter pro ipsis, de cuius facto tenebuntur respondere.</p>
                </div>
                <div>
                    <head>Capitulum 7</head>
                    <p>Precept.</p>
                    <p>Item, quod ipsi curati, post octo dies computandos a die date monicionis impetrate, nullam monicionem execucioni demandent, et a tergo dicte monicionis scribant diem recepcionis eiusdem, si hoc fieri possit bono modo.</p>
                    <p>Item, precipimus registrariis curie nostre, et aliis quorum intererit, quod rescripcioni cuiuslibet curati super execucionibus monicionis ipsi credant, et fidem adhibeant, sine exaccione alterius iuramenti; uolumus autem quod si aliquis curatorum falsum scripsisse inueniatur, grauiter puniatur.</p>
                </div>
                <div>
                    <head>Capitulum 8</head>
                    <p>Precept.</p>
                    <p>Item, statuimus quod impetrantes citaciones occasione participacionis imprimis se obligent ad refundendum expensas citatis, si deficiant in probando, et iurent quod ita credunt, quem petunt citari, illa occasione participasse cum excommunicato, et quod credunt se hoc posse probare.</p>
                </div>
                <div>
                    <head>Capitulum 9</head>
                    <p>Precept.</p>
                    <p>Item, precipimus archidiaconis et aliis iurisdiccionem exercentibus, ne metas sue iurisdiccionis excedant, sub pena excommunicacionis.</p>
                    <p>In contrarium autem facientes sentenciam excommunicacionis ferimus auctoritate nostra, et ipsos excommunicamus in his scriptis.</p>
                </div>
                <div>
                    <head>Capitulum 10</head>
                    <p>Precept.</p>
                    <p>Item, precipimus ne aliquis sacerdos bis celebret iu die, nisi ut supra, et specialiter ne curatus uel capellenus perpetue capellanie in ipsa deseruiens, uel pro alio celebraus, annuale aut annualia faciant, seu missas celebrare pro lucro, nisi de licencia nostra hoc faciant.</p>
                </div>
                <div>
                    <head>Capitulum 11</head>
                    <p>Precept.</p>
                    <p>Item precipimus ut omnes curati habeant una cum synodalibus statuta conciliorum prouincialium, ne circa eorum obseruanciam reprehensibiles, quod absit, inueniantur.</p>
                </div>
                <div>
                    <head>Capitulum 12</head>
                    <p>Precept.</p>
                    <p>Prohibemus ne curati et alii parochialium ecclesiarum rectores fratres mendicantes in suis parochiis permittant audire confessiones suorum parochianorum, seu eciam predicare, nisi primitus pretendant nostras super hoc, seu curie nostre litteras.</p>
                    <p>Sed potius uelumus, ut ex parle nostra parochianis suis diligenter exponant, quod nullam habent potestatem absoluendi de casibus nobis reseruatis, nisi illi qui habent super hoc litteras, in quibus potest apparere de potestate super hoc sibi per nos attributa.</p>
                </div>
                <div>
                    <head>Capitulum 13</head>
                    <p>Precept.</p>
                    <p>Ne quis presbyter, seu tabellio, uel notarios, aut alias quicumque subditus noster, queuis priuilegia contra subditos nostros recipiat, aut exequatur, nisi prius execucioni eorumdem per approbacionem sigilli authentici alicuius dicecesis, uel alias legitime constiterit de uero sigillo iudicis, cui talla priuilegia diriguntur.</p>
                    <p>Intencionis tamen nostre non existit ueris priuilegiis apostolice sedis, aut iurisdiccioni cuiuscumque ueri iudicis apostolici in aliquo derogare.</p>
                </div>
                <div>
                    <head>Capitulum 14</head>
                    <p>Precept.</p>
                    <p>Item, ne quis citaciones ex officio a curia nostra emanatas recipiat aut exequatur, nisi sint signeto officii nostri signate, nec eciam alias aliquas litteras graciam specialem continentes.</p>
                </div>
                <div>
                    <head>Capitulum 15</head>
                    <p>Precept.</p>
                    <p>Item, ne aliqua mandata curie nostre Suessionensis signeto officialis nostri, aut alio quocumque signeto signata nisi sigillo curie nostre fuerint sigillata, recipiantur.</p>
                </div>
                <div>
                    <head>Capitulum 16</head>
                    <p>Item, precipimus quod curati citaciones, aut alia mandata curie Suessionis per eos exequenda, non notificent partibus contra quas exequi demandatur, donec lator predictorum recesserit, aut recessisse potuerit, et elongari per spatium unius leuge, nisi hoc fuerit de consensu predictorum latorum.</p>
                </div>
                <div>
                    <head>Capitulum 17</head>
                    <p>Precept.</p>
                    <p>Item, cum decani rurales precipue in diocesi Suessionensi iurisdiccionem non habeant, nisi in quantam consuetudo usque ad summam quinque solidorum de parte usque ad partem introduxit, eisdem precipimus, ut de cetero nullum coram ipsis, aut aliquo ipsorum pro quibuscumque excessibus seu delictis aut accionibus partium excedentibus summam predictam, citari faciant seu in causam euocari; sed huiusmodi delicta et excessum rescribant aut referant diligenter, nec cognoscant nisi de parte ad partem, usque ad summam quinque solidorum predictam; quod preceptum districte precipimus curatis et ecclesiarum rectoribus Suessionensibus per tres dies domioicos immediate sequentes in pleno prono parochianis suis intimari et exponi.</p>
                </div>
                <div>
                    <head>Capitulum 18</head>
                    <p>Precept.</p>
                    <p>Insuper quia intelleximus quod falsitas sepissime committitur per procuratores aut eorum deputatos in mandatis curie Suessionensis exequendis.</p>
                    <p>Precipimus quod curati et ecclesiarum rectores de cetero mandata curie et alia mandata que fuerint exequenda, ad personas citatorum, uel ad domicilia ipsorum, ad personam sui uicini proprii, seu aliter debite, prout melius fieri poterit, exequantur, fraudem nullatenus committendo.</p>
                </div>
                <div>
                    <head>Capitulum 19</head>
                    <p>Precept.</p>
                    <p>Item, nobis relatum existit, quod fraus per aliquos committitur, in questa facienda, pro indulgentiis de alto passu; precipimus curatis et aliis personis ecclesiasticis quorum intererit, quatenus per fide dignas personas huiusmodi questas fieri et colligi faciant, et decanis tempore debito ac eciam consueto fideliter tradant, dictique decani questoribus ipsius indulgentie deliberent indilate, et taliter faciant et tradant huiusmodi questas, quod dicti questores ad dos uel officiarios nostros non redeant querulosi.</p>
                    <p>Insuper uolumns et ordinamus et districte precipimus, quatenus curati et ecclesiarum rectores omnes, illos et illas qui et que ad solemnisacionem matrimonii, purificacionem partus, aut alia sacramenta ecclesiastica de cetero se recipi facient ab alio quam a curato suo, precipue a monachis sancti Benedicti, Cluniacensis, et Premonstratensis ordinum, auctoritate nostra denuntient et publicent excommunicatos, et eisdem ingressum ecclesie et ecclesiastica sacramenta denegent, nisi legitime constet tales premissa facientes super his licenciam obtinere, de qua quidem licencia appareat per litteras debite confectas et sigillatas: insinuantes eisdem quod huiusmodi excommunicacionis absolucio, nisi in articulo mortis, est nobis et non alteri reseruata.</p>
                </div>
                <div>
                    <head>Capitulum 20</head>
                    <p>Precept.</p>
                    <p>Item, precipimus quod curati nullos alienigenas ad sacramenta ecclesiastica, uel ad sepulturam, seu in abis admittant, nisi litteras debite confectas et sigillatas super hec habuerint et receperint; dictique curati super his diligenter aduertent, scientes quod si transgressores huiusmodi precepti, et diorum precedentium, tam pro presenti quam pro futuro tempore reperiantur, grauissime pnnientur.</p>
                </div>
                <div>
                    <head>Capitulum 21</head>
                    <p>Item, quia ab aliquibus pluries fuit dubitatum, quale ius habere debent decani christianitatis racione funeralium unius curati.</p>
                    <p>Quidam enim dicebant, quod habere debebant unum lectum et duo paria linteaminum, unum auriculare et unum peplum.</p>
                    <p>Abi dicebant unum lectum cum uno pari linteaminum, eciamsi lectum esset de presbyterio, et breuiarium.</p>
                    <p>Inquisita dibgenter super his ueritate, ab omnibus quatuordecim decanis, et a senioribus curatis per iuramentum super hoc in nostri presencia auditis et examinatis, dictum fuit ab aliquibus senioribus, quod antiquitus, et precipue ante magnam mortalitatem generalem que fuit circa annum Domini MCCCXLVIII et MCCCXLIX, quando unus curatus decesserat, die exequiarum ponebatur ille curatus ornamentis sacerdotalibus indutus in medio chori supra unum lectum, et subtus caput illius ponebatur auriculare cum peplo, quod nunc non fit propter infeccionem eris, propter mortalitatem et paupertatem curatorum.</p>
                    <p>Ea propter ad sedandum dictam dubitacionem, de consensu expresso omnium decanorum coram nobis personaliter existentium, et prout per antiquos fide dignos curatos fuit repertum, dicimus super hoc decretum nostrum interpretando, quod racione funeralium unius curati, eius decanus, qui missam die exequiarum et uigilias celebrare tenetur, uel facere celebrari, habebit unum lectum furnitum de culcitra, cussino et coopertorio, uno pari linteaminum, unum auriculare et unum peplum.</p>
                    <p>Item, habebit luminare, quod fiet die exequiarum, et offertorium cum legato, si quod sit a curato sibi factum, et nihil amplios habebit, nec habere tenetor.</p>
                    <p>Si tamen defunctus curatos sit ita pauper quod non habeat lectum propriam, non propter hoc habebit decanas lectum, linteamina et coopertorium que sunt de presbyterio.</p>
                    <p>Si uero dictas caratus habeat in bonis unde habere posset lectam proprium et linteamina, quamuis non habeat, et quod presbyterium est sufficiens, decanus tamen habebit ualorem unius lecti furniti, ut superius est dictum, de bonis curati defuncti, absque eo quod presbyterium propter hoc ia aliquo diminuatur; et idem ius per predictos reperimus competere archidiaconis in decanos defunctos.</p>
                </div>
                <div>
                    <head>Capitulum 22</head>
                    <p>Precept. de festis.</p>
                    <p>Precipimus ut festa solemnia obseruanda apostolorum ac sanctorum, que statuta sunt in nostra ditecesi Suesssionensi obseruari, ab omnibus obseruentur, et curati quolibet die dominico in pronis suis ea populo prenuntient, et obseruari precipiant secundum morem antiquitus obseruatum; et ne excusacionem habeant de eorum ignorancia, nota eis facimus festa que ab operibus mechanicis, et que a carrucis, ut dies dominica, obseruari debeant, ea per singulos menses inscribendo.</p>
                    <p>In Ianuario, Circumcisio Domini et Epiphania a carrucis sicut dies dominica sunt seruanda.</p>
                    <p>Item, octaua Epiphanie, Uincentii martyris, Fabiani et Sebastiani, et Conuersionis S. Pauli festa ab omnibus operibus mechanicis, et non a carrucis seruanda.</p>
                    <p>In Februario, festum Purificacionis B. Marie uirginis a carrucis sicut dies dominica seruandum.</p>
                    <p>Festa uero Cathedre S. Petri et Matthie apostoli ab operibus mechanicis et non a carrucis seruantur.</p>
                    <p>In Marcio, festum Annunciacionis B. Marie uirginis sicut dies dominica est seruandum.</p>
                    <p>In Aprili festum B. Marci euangeliste sicut dies dominica, et hac die processiones, litanie maiores, et ieiunium celebratur.</p>
                    <p>In Maio, festa Philippi et Iacobi apostolorum, et inuencionis S. Crucis acarrucis sicut dies dominica sunt seruanda.</p>
                    <p>In Iunio, festum S. Barnabe apostoli seruatur, simpliciter, et non a carrucis.</p>
                    <p>Festa SS. Geruasii et Protasii, Natiuitatis B. Ioannis-Baptiste, Petri et Pauli, seruantur a carrucis sicut dies dominica, et est ieiunium in uigiliis S. Ioannis-Baptiste et SS. Petri et Pauli.</p>
                    <p>In Iulio, festum B. Marie Magdalene a carrucis ut dies dominica seruatur.</p>
                    <p>Festum S. Iacobi seruatur, sed non a carrucis.</p>
                    <p>Festum S. Anne seruatur ut dies dominica.</p>
                    <p>In Augusto, festum S. Petri-ad-Uincula seruatur, sed non a carrucis; festa B. Laurentii et Assumpcionis B. Marie, que ieiunium habent, seruantur ut dies dominica.</p>
                    <p>Festum S. Bartholomei seruatur a carrucis sicut dies dominica.</p>
                    <p>Festum B. Ludouici seruatur a carrucis de mandato domini regis Gallie.</p>
                    <p>Festum Decollacionis B. Ioannis-Baptiste seruatur, sed non a carrucis.</p>
                    <p>In Septembri, festum Natiuitatis B. Marie uirginis seruatur a carrucis, Exaltacio S. Crucis seruatur, sed non a carrucis.</p>
                    <p>Festum B. Matthei, quod ieiunium habet, et festum B. Michelis seruantur a carrucis.</p>
                    <p>In Octobri, festum B. Dionisii seruatur, sed non a carrucis.</p>
                    <p>Festum B. Luce seruatur a carrucis.</p>
                    <p>Festa beatorum Crispini et Crispiniani, sed non a carrucis.</p>
                    <p>Festum Simonis et Iude seruatur a carrucis sicut dies dominica, et ieiunium habet.</p>
                    <p>In Nouembri, festa Omnium Sanctorum cum ieiunio, Commemoracio omnium fidelium defunctorum, et beati Martini, seruantur a carrucis.</p>
                    <p>Festum beati Clementis seruatur, sed non a carrucis.</p>
                    <p>Festum beati Andree, quod ieiunium habet, seruatur a carrucis sicut dies dominica.</p>
                    <p>In Decembri, festum sancti Eligii seruatur, sed non a carrucis.</p>
                    <p>Festum beati Nicolai seruatur a carrucis.</p>
                    <p>Festa autem Concepcionis beate Marie uirginis, et beati Nicasii, seruantur, sed non a carrucis.</p>
                    <p>Festum beati Thome apostoli seruatur a carrucis.</p>
                    <p>Natiuitas Domini, que habet ieiunium, sancti Stephani, sancti Ioannis festa seruantur a carrucis [1] sicut dies dominica.</p>
                    <p>Festum beati Thome martyris seruatur, sed non a carrucis.</p>
                    <p>Dies Parasceue seruatur a carrucis et ab omnibus usque ad seruitium.</p>
                    <p>Ferias secunda post Pascha seruatur a carrucis.</p>
                    <p>Feria III et IV, seruantur, sed non a carrucis.</p>
                    <p>Festum Ascensionis Domini seruatur a carrucis, et habet ieiunium.</p>
                    <p>Festum Pentecostes seruatur ab omnibus operibus, et habet ieiunium.</p>
                    <p>Feria secunda post Pentecostem seruatur a carrucis.</p>
                    <p>Feria III et IV seruantur, sed non a carrucis.</p>
                    <p>Festum sancti Sacramenti seruatur a carrucis et ut dies dominica.</p>
                    <p>Dedicacio ecclesie cuiuslibet, et festa Patronorum ecclesiarum, seruantur ut dies dominica in locis suis.</p>
                    <p>Quia uero processiones litaniarum que fiunt in festo beati Marci, et tribus diebus ante Ascensionem Domini, a populo malefiunt et celebrantur, et pauci uolunt interesse; precipimus sacerdotibus ut precipiant parochianis suis quod intersint huiusmodi processionibus, saltem de qualibet domo una persona, que caput sit domus, sub pena duodecim denariorum conuertendorum ad opus ecclesie sue, pro defectu cuiuslibet processionis; et recipiantur tales denarii per curatos et matricularios ecclesiarum; et contemnentes eos soluere per nostram curiam arceantur, et ad soluendum faciant eos cogi.</p>
                </div>
                <div>
                    <head>Footnotes</head>
                    <p>[1] ed. 'carrrucis'</p>
                </div>
            </div>
        </body>
    </text>
</root>
