<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Reims</title>
                <recordID>2062</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1363</origDate>
                <dateNotes/>
                <origPlace>Reims</origPlace>
                <diocese>Reims</diocese>
                <province>Reims</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Other</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 2062</p>
                <p>Year: 1363</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Reims</p>
                <p>Diocese: Reims</p>
                <p>Province: Reims</p>
                <p>CountryModern: France</p>
                <p>Latitude: 49.26278</p>
                <p>Longitude: 4.03472</p>
                <p>PlaceNotes: None</p>
                <p>Classification: Other</p>
                <p>IssuingAuthority: Jean III de Craon</p>
                <p>IssuingAuthorityAlt: None</p>
                <p>RegnalStart: 1355</p>
                <p>RegnalEnd: 1373</p>
                <p>Delegated: None</p>
                <p>ClassificationNotes: Episcopal ordinance governing parish visitations</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Gousset, APER II, 660-66</p>
                <p>EditionOther: None</p>
                <p>SourceNotes: None</p>
                <p>TranscriptionNotes: abbreviated sections expanded from corresponding articles in 0062_Cambrai_1307c and 0060_Cambrai_1287c, c. 22</p>
                <p>BaseText: WebDownload</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Ad laudem Dei et edificacionem populi Christiani, compilata est hec breuis et rudis instruccio tempore quo celebrabatur Remis prouinciale concilium, anno Domini MCCCVIII. ultima Aprilis, collecta tam ex sermone illic habito, quam ex cedulis et dictis uariis plurimorum.</p>
                    <p>Et in primis cum instituciones canonice sint inefficaces et languide, nisi per pastorem qui est lex viva, demandentur effectui, saluberrimum uidetur pro reformacione morum, et subditorum emendacione, quod pastor iuxta canonicas sancciones, uisitet diligentius et crebro suum gregem, aut per seipsum, aut per uicarios doctos, habentes plenariam ab eo potestatem, in negotiis presertim spiritualibus ordinandis et expediendis, precipue circa materiam penitentie, prout eis uisum luerit expedire, et cum moderato stipendio eis ordinando per prelatum; qua in re uideatur attendenda pro quadam generali rememoracione ea que sequuntur, cum addicione uel diminucione, secandum circumstanciarum occurentium qualitatem, et cum apposicione remediorum, secundum prudenciam uisitantis.</p>
                </div>
                <div>
                    <head>Capitulum 1</head>
                    <p>Primo, quod uisitaturus personaliter aliquam parochiam, prenuntiet aduentum suum per dies aliquot, prius indicens per scedulam, ut si quis consilio uel remedio salutari indigeat pro facto sue conscientie, siue in commutacione uoterum, siue in casibus reseruatis, siue in aliis quibuscumque, sit paratus tali die et hora, ut tunc confidenter adueniat, et indicator omnibus parochianis cessacio ab omni opere, ut in ecclesia compareant.</p>
                </div>
                <div>
                    <head>Capitulum 2</head>
                    <p>Item, si uisitator sit prelatus, indicatur eis ultra hec, quod ad sacramentum confirmacionis digne suscipiendum se preparent, et illud recipiant.</p>
                    <p>Quod si non sit prelatus, inducantur adire eum quam primum commode potuerint.</p>
                </div>
                <div>
                    <head>Capitulum 3</head>
                    <p>Item, uisitator in principio sui aduentus poterit ad populum in ecclesia per se rei per alium facere commonicionem breuem, conformiter ad illa que continentur in tractatulis compositis pro erudicione simplicium sacerdotum et populorum in materia preceptorum et conscientie.</p>
                </div>
                <div>
                    <head>Capitulum 4</head>
                    <p>Item, uisitator poterit prius, si uoluerit, uel post modum interrogare ab illo rei de illo qui deseruit cure parochiali, si sit curatus, uel solum uicarius, uel mercenarius conductus.</p>
                </div>
                <div>
                    <head>Capitulum 5</head>
                    <p>Item, quales est in habitu, in tonsura, in uictu, in conuersacione et erudicione.</p>
                </div>
                <div>
                    <head>Capitulum 6</head>
                    <p>Item, quales reditus sint in cura et quomodo ministrentur.</p>
                </div>
                <div>
                    <head>Capitulum 7</head>
                    <p>Item, de presbyteratus domo, et utensilibus, et de reparacionibus, et hec concernent quosdam de prelatis.</p>
                </div>
                <div>
                    <head>Capitulum 8</head>
                    <p>Qualia habet stipendia ille qui deseruit, et fiat sufficiens prouisio per principalem, et sciatur quo priuilegio gaudet non residens, et si iuste.</p>
                </div>
                <div>
                    <head>Capitulum 9</head>
                    <p>Item, si in parochia sit alia villa adiuncta pro succursu, propter quam opporteat celebrare duas missas quandoque in die.</p>
                </div>
                <div>
                    <head>Capitulum 10</head>
                    <p>Item, uideatar si ille sciat ea que spectant ad officium curati, et specialiter in materia sacramentorum, ubi maius esset periculum, ut si sciat formam pro baptismo, pro eucharistia, pro absolucione tam ab excommunicacione quam a peccatis, nec non pro matrimonia et extrema-unccione.</p>
                </div>
                <div>
                    <head>Capitulum 11</head>
                    <p>Item, sciatur ab eo qualiter se haberet in casibus dubiis emergentibus quandoque circa ministracionem sacramentorum, aut circa celebracionem misse, cum cadit aliquid in calicem, uel dum sanguis effluit, uel dum non reperitur esse uinum in calice, uel si in pixide ubi est bostia sacra inueniuntur uermes, etc.</p>
                </div>
                <div>
                    <head>Capitulum 12</head>
                    <p>Item, circa baptismum, dum puer est baptizatus ab obstetrice, qualiter se habet, et si obstetrices sciant ueram formam baptizandi in parochia sua: et super hoc eciam poterunt obstelrices interrogari et doceri, quod hec est forma, aspergendo aquam super puerum: Enfant, ie te baptise a nom du Pete, et du Fils, et du Saint-Esperit.</p>
                </div>
                <div>
                    <head>Capitulum 13</head>
                    <p>Item, qualiter se habet erga infirmos uisitandos in articulo mortis.</p>
                </div>
                <div>
                    <head>Capitulum 14</head>
                    <p>Item, si celebret semper ieiunas, hoc est, quod nihil sumpserit post mediam noctem eiusdem diei.</p>
                </div>
                <div>
                    <head>Capitulum 15</head>
                    <p>Item, si ostendit hostiam populo antequam sit consecrata.</p>
                </div>
                <div>
                    <head>Capitulum 16</head>
                    <p>Item, si unquam celebrauit suspensus a iure uel ab homine per excommunicacionem; quia de irregularitate solus papa uel penilenciarii tunc absoluunt.</p>
                </div>
                <div>
                    <head>Capitulum 17</head>
                    <p>Item, si celebrauerit coram excommunicatis, causa timoris uel fauoris, uel quia nolebant recedere.</p>
                </div>
                <div>
                    <head>Capitulum 18</head>
                    <p>Item, si dicit primam antequam celebret, et si post polluciones nocturnas aut diurnas statim celebret.</p>
                </div>
                <div>
                    <head>Capitulum 19</head>
                    <p>Item, quomodo se habeat in foro penitentie erga confitentes sibi, qualiter interrogat de peccatis, qualiter instruit, qualiter absoluit, qualiter remittit pro casibus reseruatis, et qui sint casus sibi reseruati, qualiter absoluit excommunicatos et participantes, qualiter iniungit penitencias, et si absoluit eos qui nolunt habere propositum desistendi a peccatis, ut rancore, furto, luxuria.</p>
                    <p>Quibus locis et temporibus audit confessiones, si pro peccatis occultis dat penitenciam publicam uel solemnem.</p>
                </div>
                <div>
                    <head>Capitulum 20</head>
                    <p>Si ecclesiam suam cum ornamentis, et sacro chrismate, et fontibus pro baptismo, teneat decenter et honeste et secure; si altare suum sit integrum, si hostiam sacram mutat de mense in mensem, uel crebrius.</p>
                </div>
                <div>
                    <head>Capitulum 21</head>
                    <p>Item, sciatur caute et secrete per parochianos uel alios de moribus suis, ut si sit continens, uel concubinarius, si sollicitat mulieres confitentes ad malum, si per iram et crapulam frangit sigillum confessionis signo uel uerbo, si sit lusor ad taxillos, uel aliter scandalosus in populo, in tabernis, rt iuramentis et alias.</p>
                </div>
                <div>
                    <head>Capitulum 22</head>
                    <p>Item, si se reconciliat et per quos dum uult celebrare.</p>
                </div>
                <div>
                    <head>Capitulum 23</head>
                    <p>Item, quos accipit adiutores in confessionibus audiendis circa Pascha.</p>
                </div>
                <div>
                    <head>Capitulum 24</head>
                    <p>Item, si per negligenciam suam aliqui pereunt sine sacramentis, ut pueri uel egroti.</p>
                    <p>Si mulieres habentes pueros ex concubinatu admittit solemniter ad purificacionem.</p>
                </div>
                <div>
                    <head>Capitulum 25</head>
                    <p>Item, qualiter denunciat festa seruanda.</p>
                </div>
                <div>
                    <head>Capitulum 26</head>
                    <p>Item, qualiter facit absolucionem generalem in Pascha.</p>
                </div>
                <div>
                    <head>Capitulum 27</head>
                    <p>Item, si habeat statnla synodalia, si sciat legere ea, et si publicet ea que debet ex talibus populo nunciare.</p>
                </div>
                <div>
                    <head>Capitulum 28</head>
                    <p>Item, si sciat cantare et legere in missali.</p>
                </div>
                <div>
                    <head>Capitulum 29</head>
                    <p>Item, si habeat in scriptis tenorem generalium preceptorum diuine legis, et si denumciat suis parochianis, et qualiter, et si sciat septem peccata mortalia, et hic uideatur de doctrinali simplicium, uel de tractatulis aliis ordinatis.</p>
                </div>
                <div>
                    <head>Capitulum 30</head>
                    <p>Ceterum post inquisiciones de moribus curati, uel sui substituti, poterit fieri inquisicio ab eodem uel aliis probis super condicionibus parochianorum; et hoc caute in generali, petendo qualia vicia magis regnant in parochia sua, non nominando personas, nisi vicia sint notoria,</p>
                </div>
                <div>
                    <head>Capitulum 31</head>
                    <p> Inquiratur eciam si in parochia sint plures excommunicati, et quibus causis.</p>
                </div>
                <div>
                    <head>Capitulum 32</head>
                    <p>Item, si regnant ibi hereses, sortilegia et qualiter, et si sint supersticiones in ligaturis, scripturis, et breuibus appensis, si blasphemie, usure, uel false incantaciones, si furta, si peccata contra naturam, si adulteria, et similia: quia secundum ista poterit uisitator predicacionem suam, uel uisitacionem, uel confessiones fructuosius adaptare.</p>
                </div>
                <div>
                    <head>Capitulum 33</head>
                    <p>Item, si parochiani bene seruent festa principalia, ueniendo ad missam, et stando per totam, uel si recedunt sumpta aqua benedicta, uel post eleuacionem corporis Christi.</p>
                </div>
                <div>
                    <head>Capitulum 34</head>
                    <p>Notetur hic de moderacione, qualiter fieri possit in tot festis, et notetur de festo Trinitatis solemnizando, prout papa nouiter instituit.</p>
                </div>
                <div>
                    <head>Capitulum 35</head>
                    <p>Item, si soluunt decimas et de quibus, et quibus.</p>
                    <p>Si ueniunt omnes ad confessionem saltem in Pascha; si sciunt Credo et Pater noster, et si dicunt.</p>
                </div>
                <div>
                    <head>Capitulum 36</head>
                    <p>Item, si uexantur ab officiariis prelati, uel aliis, uel qualiter.</p>
                </div>
                <div>
                    <head>Capitulum 37</head>
                    <p>Item, si testamentorum executores faciunt diligenter suum onus impositum.</p>
                </div>
                <div>
                    <head>Capitulum 38</head>
                    <p>Item, si sint inter aliquos inimicitie capitales.</p>
                </div>
                <div>
                    <head>Capitulum 39</head>
                    <p>Item, si sint inter eos lites mote iudicialiter et quibus causis, et si possent ad concordiam summarie reuocari.</p>
                </div>
                <div>
                    <head>Capitulum 40</head>
                    <p>Item, si obseruent ieiunia ecclesie, uel si irrideant.</p>
                </div>
                <div>
                    <head>Capitulum 41</head>
                    <p>Item, qualiter instruuntur pueri in parochia, et si sint schole ibidem uel prope.</p>
                    <p>Similiter queratur hoc in omni loco uisitando, siue sit in religione uel alibi, quia a pueris debet inchoari reformacio Ecclesie: et prohibeatur hic nimia familiaritas fratrum et sororum ad inuicem, et cum parentibus; quia iacendo cum eis, aliquando suffocantur in corporibus, et deterius aliquando prouenit in moribus.</p>
                </div>
                <div>
                    <head>Capitulum 42</head>
                    <p>Item, si morientes in puerperio, aperiuntur, ut infans vivus recipiatur et baptizetur.</p>
                </div>
                <div>
                    <head>Capitulum 43</head>
                    <p>Item, qualiter se habent parochiani in ecclesia, si reuerenter et ordinate, et quiete.</p>
                </div>
                <div>
                    <head>Capitulum 44</head>
                    <p>Item, si fiant sermones apud eos, et per quos, et quando.</p>
                </div>
                <div>
                    <head>Capitulum 45</head>
                    <p>Item, si questuarii ueniunt ad eos, et quomodo missi sunt, et quid dicunt.</p>
                </div>
                <div>
                    <head>Capitulum 46</head>
                    <p>Item, si laici et mulieres intrant chorum, et si ducunt choreas in locis sacris, et si illic celebrant conuiuia.</p>
                </div>
                <div>
                    <head>Capitulum 47</head>
                    <p>Item, si irreuerenter se habent dum baptizantur pueri, uel dum fiunt matrimonia, uel in aliis sacramentis, ridendo, iocando, garrulando, et si fiant nuptie cum bannis, et in ecclesia parochiali; si infirmi prius querunt medicos animarum quam corporum.</p>
                </div>
                <div>
                    <head>Capitulum 48</head>
                    <p>Item, si parochiani turbant, per se, uel per canes, infantes clamantes, diuinum seruitium.</p>
                </div>
                <div>
                    <head>Capitulum 49</head>
                    <p>Item, si diebus festiuis exerceantur a iusticiariis secularibus torture et questiones ad mortem; si impediunt ne confiteantur ante mortem.</p>
                </div>
                <div>
                    <head>Capitulum 50</head>
                    <p>Item, si qui loquuntur irreuerenter de prelatis, et dominis, et aliis.</p>
                </div>
                <div>
                    <head>Capitulum 51</head>
                    <p>Item, si querunt extremam-uncciouem in infirmitate; si abortiuos et excommunicatos sepeliunt in cimeterio; si exercent mercaturas in festis et in locis sacratis, et si exercent tunc opera seruilia; et si in ecclesia sunt arce sine necessitate guerrarum.</p>
                </div>
                <div>
                    <head>Capitulum 52</head>
                    <p>Si parochiani excedunt in crapulis et ludis prohibitis et similibus, specialiter in nocte Natalis et aliis uigiliis sacris.</p>
                </div>
                <div>
                    <head>Capitulum 53</head>
                    <p>Amplius si in parochia sunt domus religiosorum uel hospitalia, fiet inquisicio secundum statos eorumdem, ut quomodo seruant uota, specialiter continentie et paupertatis sine appropriacione, quomodo curant de pauperibus, et specialiter in spiritualibus, et si antequam recipiantur, confiteantur.</p>
                </div>
                <div>
                    <head>Capitulum 54</head>
                    <p>Item, si illic sint monachi compatres, si obligant ecclesias suas, et si fideiubeant.</p>
                </div>
                <div>
                    <head>Capitulum 55</head>
                    <p>Rursus applicet se uisitator, per se uel suos comites, ad audiendum confessiones diligenter et morose, tam paruorum quam magnorum modis idoneis, et secundum instrucciones alibi memoratas, presertim quoad peccata carnis, que difficilius et periculosius extrahuntur.</p>
                    <p>Nam in hoc stabit fructus principalissimus reformacionis.</p>
                </div>
                <div>
                    <head>Capitulum 56</head>
                    <p>Item, si ille qui deseruit cure repertus fuerit idoneus, detur sibi bona potestas supercasibus occultis reseruatis, et presertim que sunt frequenter repetita, et erga iuuenes et feminas.</p>
                </div>
                <div>
                    <head>Capitulum 57</head>
                    <p>Item, si non reperiatur esse talis, instituatur in proximiori loco unus idoneus secularis uel religiosus tamquam penitenciarius, ad quem possunt remitti parochiani super talibus casibus reseruatis, et super habendo consilio in casibus dubiis conscientie.</p>
                </div>
                <div>
                    <head>Capitulum 58</head>
                    <p>Item, pro debita apposicione remediorum per uisitantem, expedit ut habeat et haberi faciat tractatulos per parochias breues in uulgari de examinacione conscientie, de casibus reseruatis ad hos uel illos, cum statutis synodalibus abbreuiatis, pro cognoscendo que sunt forme precise sacramentorum, necnon de preceptis Dei, atque similibus.</p>
                </div>
                <div>
                    <head>Capitulum 59</head>
                    <p>Item, pro tractando certum et fructuosum modum reseruandi peccata, uidetur primo quod nullus casus debeat reputari reseruatus apud pueros et puellas minores XIV. annis.</p>
                </div>
                <div>
                    <head>Capitulum 60</head>
                    <p>Item, modus traditus in synodalibus episcopi Cameracensis uidetur idoneus.</p>
                    <p>Primo loquitur episcopus dicens.</p>
                </div>
                <div>
                    <head>Capitulum 61</head>
                    <p>Reseruamus nobis magna peccata [1], uidelicet peccata contra naturam in uiris ultra uigesimum annum; homicidia, incendia, simoniam, hereses, apostasias, sacrilegium ultra quadraginta solidos, incestus cum patre, matre, filio, filia, sorore, fratre et cum religiosis mulieribus professis; iniecciones manuum uiolentas in parentes ex deliberacione factas, sortilegia in sacramentis, uidelicet de eucharistia uel de chrismate.</p>
                    <p>Oppressiones paruulorum uoluntarias et procuratas, negligencias parentum in igne uel aqua natos perdentium, periuria solemnia et fidei fracciones solemnes in curia Remensi [2].</p>
                    <p>Uotorum solemnium transgressiones, maleficia impediencia coitum, procuraciones sterilitatis uel abortiuorum, propinaciones ueneni, magnas blasphemias Deo factas casus eorum qui falsificant litteras nostras curie nostre uel abutuntur eisdem.</p>
                    <p>Omnes excommunicaciones tam a nobis quam a canone latas, exceptis inferius nominatis et expressis, et omnia peccata istis grauiora.</p>
                </div>
                <div>
                    <head>Capitulum 62</head>
                    <p>Committimus penitenciariis nostris [32], nostris generalibus per decanatus deputatis, peccata contra naturam in omni etate a mulieribus perpetrata, et a uiris infra uicesimum annum.</p>
                    <p>Polluciones manuum in omni etate.</p>
                    <p>Periuria et fidei fracciones, que non fuerint facte in curia Remensi [4]; uotorum non solemnium transgressiones, iniecciones manuum in parentes, ubi non fuerit grauis lesio uel deliberacio; sortilegia que non fuerint de eucharistia et chrismate, iniecciones manuum paruulorum in clericum usque ad uigesimum annum; oppressiones paruulorum non uoluntarias, sed casuales; clandestinas nupcias; incestus, exceptis patre et matre, filio, filia, fratre et sorore; omnia adulteria, hoc saluo quod, si clandestine nuptie, incestus, adulteria per duos testes, aut plures, qui hiis interfuerint aut alias per communem famam uel infamiam probari possint prius super his Ecclesie uel nostram iurisdiccionem exercentibus satisfaciant.</p>
                    <p>Iniecciones manuum mulierum in clericum uel sacerdotem, ubi non est uel fuerit enormis lesio, que tamen si probari possit, ut predictum est, prius leso et Ecclesie satisfaciat.</p>
                    <p>Sacrilegia usque ad quadraginta solidos, ita tamen quod debita restitucio fiat Ecclesie de eisdem; omnia peccata in quibus presbiteri curati habent potestatem.</p>
                </div>
                <div>
                    <head>Capitulum 63</head>
                    <p>Curatis et eorum uices gerentibus committuntur [5], inordinatus concubitus cum mulieribus, mollities, peccata contra naturam in etate puerili, in uiris usque ad quartum decimum annum, et in mulieribus usque ad uigesimum quintum.</p>
                    <p>Adulteria ex parte una proueniencia.</p>
                    <p>Damnificaciones et furta, dummodo fiat restitucio quam cito facultas se obtulerit; sacrilegium usque ad decem solidos, dummodo fiat restitucio ecclesie; leuis inieccio manuum in parentes; sortilegia in rebus minimis et communibus, ubi non est horror et turpido; periuria priuata in quibus nullus damnificatur; stuprum uirginum; aborsus non procurati, sed casuales.</p>
                </div>
                <div>
                    <head>Capitulum 64</head>
                    <p>Curatis et eorum uires gerentibus, excepto mortis articulo [6], interdicimus omnem potestatem pertinentem ad penitenciarios decanatus, siue ad episcopum sub forma rigoris.</p>
                </div>
                <div>
                    <head>Capitulum 65</head>
                    <p>Sacerdotes confessiones mulierum [7] cum quibus peccauerunt, fautorum et mediatorum non audiant donec saltim a peccatis inter eos patratis alias confessi fuerint competenter et cessauerit infamia si que fuit propter hoc contra eos, sed mittant eas ad honestos et idoneos confessores.</p>
                </div>
                <div>
                    <head>Capitulum 66</head>
                    <p>Porro si talis uisitacio non fiat per parochias, uidentur tamen ista diligenter interroganda a quolibet, secundum statum suum, et hoc dum uenerit ad synodum episcopi uel aliorum, et hoc uel publice uel ad partem, gallice uel latine.</p>
                </div>
                <div>
                    <head>Capitulum 67</head>
                    <p>Item, fiet talis examinacio de omnibus qui approbantur ad regimen ourarum, priusquam eis littere concedantur.</p>
                </div>
                <div>
                    <head>Capitulum 68</head>
                    <p>Item, domini prelati et alii habentes iurisdicciones, poterunt facere similes instrucciones pro inquisicione facienda super abusibus qui dicuntur fieri in curiis suis, ut sciant et prouideant; tanquam incipientes reformacionem a seipsis et domo sua.</p>
                </div>
                <div>
                    <head>Capitulum 69</head>
                    <p>Notetur hic de iuramentis omnium officiariorum requirendis et seruandis.</p>
                </div>
                <div>
                    <head>Capitulum 70</head>
                    <p>Item, de iuramento exacto, ab his qui qusestionantur, uel per impositores a mercatoribus, quorum tamen iuramento non statur, cum finis omnis controuersie sit iuramentum, secundum Apostolum.</p>
                </div>
                <div>
                    <head>Capitulum 71</head>
                    <p>Item, de testamentis expediendis sine tali sumptu et fractu.</p>
                </div>
                <div>
                    <head>Capitulum 72</head>
                    <p>Item, de excommunicacionibus tam frequenter et leuiter fulminatis a iure et a iudice.</p>
                </div>
                <div>
                    <head>Capitulum 73</head>
                    <p>Item, de promotoribus, qui dum fecerunt uexaciones iniustissimas, nihil soluunt de expensis, nec puniuntur, sed reportant salaria ab innocentibus absolutis, diffamatis et uexatis.</p>
                </div>
                <div>
                    <head>Capitulum 74</head>
                    <p>Item, de applicacione pecuniarum pro emendis taxatarum in pios usus et publicos.</p>
                </div>
                <div>
                    <head>Capitulum 75</head>
                    <p>Item, ad euitandam notam uel speciem simonie in omnibus ubi dantur pecunie ad ministrandum spiritualia, sicut sunt ordines, sepulture, baptisma, misse, etc., expediens uideretur et conformiter ad iura, aut quod nihil reciperetur, aut oum moderacione maiori, aut quod prius darentur spiritualia quam aliquid exigeretur et reciperetur temporale; sed postmodum quererentur consueta: que si renuerentur contumaciter solui , fieret tunc honestius accio contra tales renuentes.</p>
                </div>
                <div>
                    <head>Capitulum 76</head>
                    <p>Item, in ministracione ordinum fiat diligencior inquisicio et obseruacio etatum institutarum per canones, et hoc pro religiosis sicut pro aliis, nisi sint priuilegiati; quia hic est laqueus formidabilis pro prelatis, et pro talibus ordinatis propter suspensiones et alias penas iuris, uel propter defectum prelati in intencione.</p>
                    <p>Sit subdiaconus in XVIII. diaconus in XX. sacerdos in XXV. anno.</p>
                </div>
                <div>
                    <head>Capitulum 77</head>
                    <p>Item, quod non promoueantur sine certo et stabili titulo beneficii uel patrimonii sine fraude.</p>
                </div>
                <div>
                    <head>Capitulum 78</head>
                    <p>Item, quod sciant competenter loqui latinum et intelligere.</p>
                </div>
                <div>
                    <head>Capitulum 79</head>
                    <p>Item, denuncietur recipientibus ordines sacros, quod faciant uotum castitatis solemne, nec reputent se liberos ad fornicandum.</p>
                </div>
                <div>
                    <head>Capitulum 80</head>
                    <p>Item, contra predones et uexatores terrarum ecclesie uideretur procedendnm per uiam publice et pie predicacionis ad dominos, insinuando grauamina particulariter et ostendendo, pericula suarum animarum, nisi prouiderint.</p>
                </div>
                <div>
                    <head>Capitulum 81</head>
                    <p>Item, queratur execucio constitucionis quam dominus noster fecerat pro theologia, supplicando eidem ex parte concilii huius, si opus est, ut scilicet in qualibet ecclesia cathedrali et collegiata notabili sit una prebenda affecta in perpetuum pro uno theologo lecturo.</p>
                    <p>Et similiter prouidendum esset abbatiis et monasteriis, quod non carerent uiris docentibus eos, eciam a puero, meditari in lege Domini die ac nocte.</p>
                </div>
                <div>
                    <head>Capitulum 82</head>
                    <p>Item, reformetur honestas in diuino seruicio contra ludos fatuorum contumeliosos Deo et ecclesiis, et hoc per excommunicacionem, priuacionem distribucionum, uel incarceracionem.</p>
                </div>
                <div>
                    <head>Capitulum 83</head>
                    <p>Item, contra garrulaciones indecoras in choro tempore seruitii.</p>
                </div>
                <div>
                    <head>Capitulum 84</head>
                    <p>Item, deberet fieri specialis inquisicio sicut et uisitacio pro mendicantibus, tam in facto sermonum quam confessionum et aliorum, et specialiter quod euitent consorcia mulierum in cameratis, et detracciones in sermonibus, et fabulas aniles, et asserciones temerarias, diffiniendo aliquid generaliter esse peccatum mortale.</p>
                </div>
                <div>
                    <head>Capitulum 85</head>
                    <p>Item, inquiratur de qualibus peccatis remittunt ad penitenciarios.</p>
                </div>
                <div>
                    <head>Capitulum 86</head>
                    <p>Si ministrent sacramenta contra prohibicionem.</p>
                </div>
                <div>
                    <head>Capitulum 87</head>
                    <p>Si predicant contra curatos et sepulturas et decimas.</p>
                </div>
                <div>
                    <head>Capitulum 88</head>
                    <p>Si admittunt excommunicatos a iudicibus ad sua consorcia iu diuino seruicio.</p>
                </div>
                <div>
                    <head>Capitulum 89</head>
                    <p>Item, prioratibus desolatis, ubi non sunt nisi unus uel duo religiosi sepe in scandalum sui et aliorum, esset prouidendum.</p>
                </div>
                <div>
                    <head>Capitulum 90</head>
                    <p>Item, de obseruacione Benedicti ne pro monachis nigris et aliis.</p>
                </div>
                <div>
                    <head>Capitulum 91</head>
                    <p>Item, uideatur de modo conferendi bene et libere beneficia, in casu reduccionis beneficiorum ad ordinarios, et de reliquis consequentibus.</p>
                </div>
                <div>
                    <head>Capitulum 92</head>
                    <p>Item, prouidendum erit in processibus uisitantium plus sepe ad questum et pompam et destruccionem, quain edificacionem.</p>
                </div>
                <div>
                    <head>Capitulum 93</head>
                    <p>Item, uideatur de modo habendi certam contribucionem pro tota prouincia ad defendendum et prosequendum ea que fuerunt ordinata, et quod hoc uiriliter et prudenter exequatur.</p>
                </div>
                <div>
                    <head>Capitulum 94</head>
                    <p>Item, ordinentur aliqui qui habeant inquirere reformanda pro qualibet diocesi, et conferre cum auisamento prouisionum decentium.</p>
                </div>
                <div>
                    <head>Capitulum 95</head>
                    <p>Item, fiat in qualibet diocesi monicio similis illi quam fecit episcopus Parisiensis contra loquentes siris specie ioci contra fidem et sacramenta, ut scilicet audientes denuntient tales episcopo loci, uel officiali, uel curato infra octo dies, aut quamprimum fieri commode poterit; et hic essent puniende grauiter cantilene erronem et lubrice, et contra honorem matrimonialis sacramenti.</p>
                </div>
                <div>
                    <head>Footnotes</head>
                    <p>[1] Remainder of text copied from 0062_Cambrai_1307c, c. 24</p>
                    <p>[2] RWD changed to Remensi from Cameracensi</p>
                    <p>[3] Remainder of text copied from 0062_Cambrai_1307c, c. 25</p>
                    <p>[4] RWD changed to Remensi from Cameracensi</p>
                    <p>[5] Remainder of text copied from 0062_Cambrai_1307c, c. 26</p>
                    <p>[6] Remainder of text copied from 0062_Cambrai_1307c, c. 26</p>
                    <p>[7] Remainder of text copied from 0060_Cambrai_1287c, c. 22</p>
                </div>
            </div>
        </body>
    </text>
</root>
