<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Sion</title>
                <recordID>0378</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1320</origDate>
                <dateNotes/>
                <origPlace>Sion</origPlace>
                <diocese>Sion</diocese>
                <province>Tarentaise</province>
                <country>Switzerland</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 378</p>
                <p>Year: 1320</p>
                <p>Month: None</p>
                <p>Day: None</p>
                <p>Circa: Yes</p>
                <p>DatingNotes: 1313x1323</p>
                <p>Place: Sion</p>
                <p>Diocese: Sion</p>
                <p>Province: Tarentaise</p>
                <p>CountryModern: Switzerland</p>
                <p>Latitude: 46.227778</p>
                <p>Longitude: 7.358611</p>
                <p>PlaceNotes: aka Sitten</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Gremaud, Documents, 31, 422-429  [no 1481]</p>
                <p>EditionOther: None</p>
                <p>SourceNotes: https://books.google.com/books?id=0xU3m734GDcC</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>Quoniam maliciis hominum est obuiandum, idcirco prouide duximus statuendum ut curati et uicarii in exequendis litteris apostolicis et legatorum seu delegatorum aut subdelegatorum eiusdem solerter intendant et ne ob eorum negligenciam siue impericiam eorum subditi pregrauentur, idcirco prouide duximus statuendum, ne quis curatus siue uicarius, prior aut alius presumat aliquas litteras citacionis uel excommunicacionis, suspensionis uel interdicti seu processus sigillare aut execucioni mandare contra tenorem constitucionum nouelle que incipit: Statutum[1] sub titulo de Rescriptis[2], Libro sexto[3].</p>
                    <p>Et contingat quod hii qui contra dictam constitucionem aliquos citari uel excommunicari mandant, in ipsos curatos uel uicarios, priores uel alios non exequentes eorum litteras aliquas sentencias excommunicacionis uel suspensionis seu interdicti promulgent, non pareant eis et ipsas in aliquo non formident, cum sint nulle ille sine ipso iure tamquam ab illis promulgate qui in dictis casibus nullam iuridiccionem habere noscuntur. Qui autem contra inhibicionem nostram aliquas litteras sigillauerint in casibus predictis, adiutores esse parti lese condempnentur, et nichilominus per nos pena debita castigentur.</p>
                    <p>Tenor autem dicte constitucionis sub compendio talis est, ut melius possitis informari: Statutum, etc. Cause a sede apostolica non debent committi nisi personis in dignitate constitutis aut personatum obtinentibus seu ecclesiarum cathedralium canonicis, nec debent audiri nisi in ciuitate uel in locis insignibus ubi possit copia peritorum haberi. Cum uero actor et reus sint eiusdem diocesis, tunc non potest citari nec conueniri reus a suo aduersario extra episcopatum uel diocesim.</p>
                    <p>Et si citetur extra, non ualet citacio nec debet sigillari nec exequucioni mandari, nisi in casibus sequentibus, scilizet quum episcopus mouet causam contra aliquem, uel aliquis contra eum, aut aliqua uniuersitas ciuitatis, uille aut castri, mouet causam contra aliquem, aut aliquis contra eam, aut quum impetrans timet potenciam aduersarii, aut non est ausus ciuitatem intrare et de timore sit mencio in litteris proprie; tunc in hiis casibus sunt littere sigillande, licet actor et reus sint eiusdem diocesis, dummodo non citetur extra diocesim suam reus ultra unam dietam uulgalem, scilizet XX milliaria, uel secundum consuetudinem istius regionis X leucas tantum. Ubi autem actor et reus sunt diocesium diuersarum, tunc actor non potest conuenire reum, et si citet, non ualet, ut supra, sed in diocesi rei uel in tercia diocesi potest eum conuenire, in loco qui non distet ultra unam dietam a fine diocesis rei, ut in alio casu supra posui. Si forsan ultra in aliquo dubitauerint sacerdotes, dnum episcopum aut eius officialem consulant, antequam litteras reddant sigillatas.</p>
                    <p>Statutum autem laudabile Uiennensis concilii immitantes duximus irrefragabiliter statuendum, quia sunt non nulli clerici et laici qui litteras 1. litteris[4] dni pape uel legatorum ipsius nequiter abutuntur, idcirco auctoritate presentis synodi excommunicamus presentibus omnes qui litteras obtentas aliis eiusdem nominis ad abutendum tradunt et eos qui eas recipiunt tali modo; item omnes illos qui super uno et eodem negocio coram diuersis iudicibus faciunt euocari; item omnes illos qui ad loca equiuoca aliquem citari faciunt, ut fraudulenter et maliciose uexent et decipient sic citatum laboribus et expensis; item omnes illos qui per litteras dni pape uel legatorum suorum personas non comprehensas in rescriptis per excogitatam maliciam, litem ubi non est famulantes 1. simulantes?[5], citari faciunt uel procurent ad prohibendum testimonium ueritati; item omnes illos qui litteras apostolicas uel legatorum eiusdem sedis ad futuras trahunt controuersias, que , nundum fuerant tempore impetracionis exorte; item omnes illos qui per litteras ad[6] ea que de bonis pro suo prioratu uel sua ecclesia impetratas ad instanciam aliquorum alios citari faciunt, cum quibus ipsi racione prioratus seu ecclesie quorum nomine est littera impetrata, non habent aliquid questionis, et de littera poscatur acceptum et ea predicto modo abutentibus. Idem per omnia statuentes necnon de omnibus illis qui per quasdam litteras apostolicas aliquos citari faciunt contra quos non habent aliquid questionis; si uero super rebus ad dotem spectantibus litteram apostolicam impetrauerit, et illius auctoritate aliquem uel aliquos cum quibus racione dolis non habet aliquam questionem, fecerit fatigari, auctoritate presentis synodi eam sentenciam quam supra nominati nouerit se ligatum; et illos uero qui falso modo se cruce signatos asserunt l. asserentes[7] litteras apostolicas impetrant, per quas aliquos fatigant laboribus et expensis. Item de illis qui priuilegium cruce signatorum impetrant sub illa forma: Postquam iter arripuerunt transmarinum,[8] et ante iter areptum per illud priuilegium impetratum aliquos faciunt fatigari, presenti approbante synodo, idem per omnia statuentes, uidelizet quod eadem excommunicacionis sentencia sint ligati, aliis penis a iure statutis eis nichilominus infligendis. Hec autem contra abusores litterarum dni pape et legatorum ipsius auctoritate presentis synodi dnximus statuenda, eiusdem sedis apostolice et legatorum ipsius auctoritate in omnibus semper salua. Et nichilominus statuentes quod predicti abusores falsarii reputentur et ut falsarii per episcopum qui pro tempore fuerit puniantur, eodem modo qui consensum, auxilium et assensum prebuerint in hoc facto. Quia eius interpretari cuius est condere, idcirco statutum synodale quod incipit: Item statutum quod quamdiu predo uel preda,[9] etc., sic duximus declarandum quod predo non solummodo intelligitur in hoc casu quum quis bonis mobilibus uel immobilibus, iuribus uel accionibus spoliatur uel quasi, sed eciam habet locum dictum statutum cum bona alicuius ecclesie, uniuersitatis seu collegii ecclesiastici aut capituli uel singularis persone ecclesiastice occupantur, uel ita detinentur uiolenter quod hii quorum sunt bona ipsis bonis gaudere[10] propter occupacionem, sesinam uel detencionem et[11] ipsa bona libere, ut prius, habere non possunt, nec in utilitatem suam conuertere, ut prius faciebant. Ad noticiam autem cuiuslibet sacerdotis et rectoris intelligimus dictam predam deuenisse tunc demum cum is qui spoliatus est uel quasi, id denunciat per se uel per alium sacerdoti et de ueritate spoliacionis, sesine uel detencionis fidem faciat per proprium sacramentum uel nuncii fide digni, asserens se sine sentencia iudicis ordinarii uel delegati ecclesiastici fore spoliatum uel quasi, non obstante si spoliatores, occupatores, sesientes uel aliter detinentes res ecclesie uel persone ecclesiastice, ut superius continetur, rem propriam occupasse uel se usos fuisse suo iure dicant, nisi ostenderent per iudicem ecclesiasticum sibi fuisse concessum, cum nemini liceat sibi ius dicere in re sua, uel auctoritate propria alium pignorare. Erga exemptos se habeant nostri subditi in premissis casibus, prout ipsi se gesserint in casibus predictis quum nostris subditis casus occurrerint supradicti. Idcirco prouide duximus statuendum, sub pena excommunicacionis, ut quilibet curatus siue uicarius omnes excommunicatos sue parochie in scriptis habeat et recepto mandato in scriptis redigat sine mora, ut super hoc magis ac magis formidetur sentencia et excommunicati ab aliis euitentur; qui excommunicati singulis diebus dominicis, prout excommunicati fuerint, a prima aggrauacione ulterius in ecclesia publicentur. Item statuimus ut fraudi aliquorum malignancium obuietur, ne citacio que emanauerit a curiis Sedun. sigilletur a curatis siue uicariis post terciam diem a die date in ipsa littera contente, nec moniciones que nisi uocantur, sigillentur nisi per VIII dies ante diem prefixam, qua debet fieri satisfaccio impetrantis, curato uel uicario ostendantur. Que locum habere uolumus in parochiis a Grangiis superius et a parochiis de Uertro infra; in aliis autem obseruetur quod actenus extitit obseruatum. Item statuimus contra illos qui litteras excommunicacionis siue monicionis contra aliquos latas impediunt et reseruant in fraudem, ut quum eis placuerit, prebent illas contra quos faciunt littere excommunicacionis sentencia innodatos, ut ex quo illi qui dictas litteras habent sine impedimento legitimo aggrauaciones siue reaggrauaciones dictarum litterarum non impetrauerint sed sustinuerint per mensem integrum siue ultra, presumatur de fraude, et si is contra quem impetrate fuerint dicte littere, homo fuerit bone fame, fide dignus et opinionis approbate, pro eo presumatur cum non sustinuerit dictam sentenciam, nisi per alium aliter quam per litteras quos ostendit, aliter comprobetur. Id statutum precipimus sepe et sepius in ecclesiis publicari.</p>
                    <p>Explicantur constituciones synodales dni Ai. episcopi Sedun.</p>
                    <p>Statutum quod circa iudices a sede apostolica deputandos nuper edidimus, cum quedam contenta in eo que pro communi utilitate edebantur, inducta, sicut experiencia edocuit, tandem dinoscantur ad noxam, sanccione presenti quam irrefragabiliter obseruari mandamus, swadente utilitate in melius duximus reformandum. Statuimus igitur ut nullis nisi in dignitate preditis 1. positis[12] aut personatum obtinentibus seu ecclesiarum cathedralium canonicis cause auctoritate litterarum sedis apostolice uel legatorum eiusdem de cetero committantur, nec audiantur alibi quam in ciuitate uel in locis insignibus, ubi possit commode copia peritorum haberi. Cum uero eiusdem ciuitatis seu diocesis fuerit actor et reus, extra ipsas causa non committatur, nec conueniatur aliquis eorum, nisi ab episcopo contra aliquem de sua diocesi, uel ab aliquo contra eum aut contra eius capitulum, seu contra uniuersitatem ciuitatis, uille aut castri fuerit accio dirigenda , uel nisi actor eandem ciuitatem uel diocesim intrare non audens, aut sui aduersarii potenciam perhorrescens, eum infra ipsas nequeat conuenire facere. In hiis quippe casibus extra dictas ciuitatem et diocesim possit contra predictos causa committi; nullus tamen, etc., ultra unam dietam a fine sue diocesis ualeat conueniri; sed in duobus casibus ultimis, nisi impetrans de predicto timore quem in litteris commissionis exprimere teneatur, primo fidem iudici faciat saltem per proprium iuramentum, iudex ipse nullatenus in causa procedat, sed partes a sua iuridiccione dimittens impetrantem eumdem in expensis legitimis alteri parti condempnet. Cum autem idem actor et reus ciuitatum uel diocesium fuerunt diuersarum, si actor in ciuitate uel diocesi rei iudicem habere recuset, ipsum non in sua sed in alia ciuitate uel diocesi libere impetrare ualeat, reumque contrahere ad eandem, dummodo locus ad quem traxerit ultra unam dietam, ut in alio casu premittitur, minime sit remotus. In nullo quoque casuum premissorum iudex extra ciuitatem uel diocesim in quibus deputatus fuerit, citet partes, nec de causa sibi commissa agnoscat l. cognoscat[13], nisi ad id expressus accesserit earumdem assensus, nec alibi quam infra illas, ei personis dumtaxat designatis superius committat qualibet uices suas. Insuper ut gratis et cum omni puritate iudicium coram ipso procedat, nullum munus uel quidquid aliud, nec forte esculentum uel poculentum mera liberalitate oblatum, quod paucis possint consumi diebus, uel nisi cum propter causam sibi commissam contingerit extra suum domicilium proficisci, moderatas expensas recipere ab eisdem partibus qualitercumque presumat, prouisurus attente quod in ipsis expensis modus nequaquam excedat, nec plus ab una parte quam ab alia exigat, cum commune gerat negocium utriusque, quodque ubi cause sunt commisse, utilitas uel necessitas non exegerit occasionem propter habendas expensas proficiscendi extra domicilium non assumat. Sed et ubi notabiliter fuerint pauperes litigantes, tunc pro expensis nil prorsus exigat ab eisdem. Assessorem autem, utquumque faciunt aliqui fraudulenter, nisi eo indigeat, quod consciencie relinquatur eiusdem, sibi nequaquam adiungat; alioquin de suo proprio prouidere tenetur eidem; si autem indigeat, ipsum neutri parti suspectum assumens, ei de competenti salario prouidere moderando ab eo faciat communiter a partibus prouideri. Notarium uero uel notarios in causa sibi commissa scribentes, qui ut plurimi in exigendo salario metas omnes excedunt, ut ad ipsius spectat officium, prudenter refrenet, ne cum ipsis aut cum assessore pro pertrato ludum l. lucrum[14] participet vllo modo. Si quid autem contra constituciones presentes receperit, ad ipsius restitucionem integram teneatur, nulla eorum quibus restitucio facienda fuerit remissione ullatenus eidem preferendo, quoque quorum testimonio pretextu aliqui aliquos fraudulenter interdum a iudicibus euocari procurant, ut eos laboribus et expensis fatigant aut extorquant, antequam ab eisdem nullum ullatenus conuocet, nec cuius condicionis et status esse requiret, sed nunc tunc non a producente uocatos pro testimonio comparentes ueniendo, stando et redeundo faciat ministrari expensis. Quidquid autem contra premissa uel eorum aliquid contingerit acceptari l. attemptari[15], sit ipso iure irritum et inane.</p>
                </div>
                <div>
                    <head>Footnotes</head>
                    <p>[1] &quot;Statutum&quot; is italicized in the pdf</p>
                    <p>[2] &quot;Rescriptis&quot; is italicized in the pdf</p>
                    <p>[3] There is a superscript 1 here in the pdf, presumabli for a note</p>
                    <p>[4] &quot;l. litteris&quot; is in parentheses in the pdf</p>
                    <p>[5] &quot;l. simulantes?&quot; is in parentheses in the pdf</p>
                    <p>[6] &quot;ad&quot; is in parentheses in the pdf</p>
                    <p>[7] &quot;l. asserentes&quot; is in parenthesis in the pdf</p>
                    <p>[8] &quot;postquam iter arripuerunt transmarum&quot; is in quotes in the pdf</p>
                    <p>[9] &quot;Item Statutum quod quamdiupredo uel preda&quot; is in  quotes in the pdf</p>
                    <p>[10] &quot;gaudere&quot; is in parentheses in the pdf</p>
                    <p>[11] &quot;et&quot; is in parentheses in the pdf</p>
                    <p>[12] &quot;l. positis&quot; is in parentheses in the pdf</p>
                    <p>[13] &quot;l. cognoscat&quot; is in parentheses in the pdf</p>
                    <p>[14] &quot;l. lucrum&quot; is in parentheses in the pdf</p>
                    <p>[15] &quot;l. attemptari&quot; is in parentheses in the pdf</p>
                </div>
            </div>
        </body>
    </text>
</root>
