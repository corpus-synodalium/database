<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Valencia</title>
                <recordID>0409</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1298-10-21</origDate>
                <dateNotes/>
                <origPlace>Valencia</origPlace>
                <diocese>Valencia</diocese>
                <province>Tarragona</province>
                <country>Spain</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 409</p>
                <p>Year: 1298</p>
                <p>Month: 10</p>
                <p>Day: 21</p>
                <p>Circa: None</p>
                <p>DatingNotes: None</p>
                <p>Place: Valencia</p>
                <p>Diocese: Valencia</p>
                <p>Province: Tarragona</p>
                <p>CountryModern: Spain</p>
                <p>Latitude: 39.470239</p>
                <p>Longitude: -0.376805</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Ram√≥n Despont</p>
                <p>IssuingAuthorityAlt: None</p>
                <p>RegnalStart: 1289</p>
                <p>RegnalEnd: 1312</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Synodicon Hispanum, XII, 756-65</p>
                <p>EditionOther: Perez de Heredia, Sinodos, 678-697</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['Library Scan', 'Hard Copy Scan']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Premium notarii [1].</p>
                    <p>Anno Domini millesimo ducentesimo nonagesimo octauo, feria tercia post festum sancti Luce, uidelicet duodecimo kalendas nouembris, reuerendus pater dominus Raimundus, diuina miseracione et prouidencia episcopus Ualentinus, in Ualentina ecclesia synodum celebrantes, per eum editas sequentes constituciones fecit in synodo publicari.</p>
                </div>
                <div>
                    <head>Capitulum 1</head>
                    <p>De inordinato modo uestium clericorum non deferendo, et discoopertura membrorum.</p>
                    <p>Cum Gangrense concilium clericos dissolutos, fractos uestibus et incessu, non recipiat, et per sextam eciam synodum omnis iactancia et ornatura corporalis sit omni sacrato ordini interdicta [2], cum clerici in statu mentis et habitu Deo placere debeant, maxime in sacris ordinibus constituti.</p>
                    <p>Et sunt quidam clerici qui sacros ordines susceperunt, qui non solum contra constituciones predecessorum nostrorum in scissura uestium excedunt, uerum eciam ita manicas breues in suis tunicis ac aliis uestibus portant quod uix dimidia pars brachiorum suorum cooperitur ex eis, quod potius per iactanciam corporalem presumitur fieri, quam ad humilitatis exemplum.</p>
                    <p>Idcirco cum clerici non uagi oculis nec effreni lingua ac petulancia fluidoque gressu incedere, set pudorem et uerecundiam mentis simplici habitu incessuque ostendere debeant; obscenitatem eciam membrorum et uerborum, sicut operum penitus eos deceat exsecrari [3], presenti constitucione duximus statuendum quod quicumque clericus in sacris ordinibus constitutus ab inde brachia discooperta inhoneste portauerit circa nodum qui immediate palme adiungitur uel eciam alia membra ad lasciuiam sui corporis, penam quinque solidorum incurrat, cuius pene medietatem denunciatori lasciuiam eiusdem clerici uolumus applicari, residuam uero medietatem operi sedis Ualentine conseruamus.</p>
                    <p>Qui uero scienter subticuerit denunciacionem predictam, cum ipsum clericum sic inhoneste uiderit denudatum, eamdem penam incurrat, ipsi operi applicandam.</p>
                </div>
                <div>
                    <head>Capitulum 2</head>
                    <p>De clericis baculum in manu portantibus.</p>
                    <p>Item, quia sunt nonnulli in sacris ordinibus constituti, qui ad lasciuiam suam, contra ordinis sui formam, incedunt per ciuitatem Ualentie uel alias uillas nostre diocesis in suis manibus cubitalem baculum portantes, quibus omne genus armorum est penitus interdictum, et ligna et lapides armorum appellacione continentur.</p>
                    <p>Idcirco presenti prohibemus edicto quod si aliquis in sacris ordinibus constitutus de cetero inuentus fuerit talem baculum portare uel aliud genus armorum, excepto cultello secundum midam in constitucione antiqua eisdem concessam, pena constituta super aliis armis in constitucione edita anno Domini millesimo ducentesimo sexagesimo nono, decimo kalendas nouembris per reuerendum patrem dominum Andream, bone memorie, episcopum Ualentinum, puniantur.</p>
                </div>
                <div>
                    <head>Capitulum 3</head>
                    <p>De modulacionibus in uigiliis non faciendis.</p>
                    <p>Irreligiosam consuetudinem, quam uulgus per sanctorum sollemnitates seu alios dies quibus in ecclesiis uigilias agere consueuit, in quibus populi, qui debent diuina officia attendere et oraciones ad Dominum effundere, saltacionibus turpibus inuigilant, cantica non solum maculosa canunt, set religiosorum officiis perstrepunt, ac eciam mellarum, quitariarum, rebabararum et aliorum diuersorum instrumentorum musicorum modulacionibus tumultuosas uoces indeuote emittunt, taliter operantes quod ecclesia Dei, que domus oracionis hactenus uocata est, in predictorum uigiliis et congregacionibus potius domus dispersionis quam oracionis eorum malediccionibus nominatur in ciuitate et diocesi Ualentina [4], exstirpare uolentes, statuimus quod si in uigiliis, congregacionibus seu aliis temporibus quibuscumque aliqui uero cum instrumentorum modulacionibus predictis uigiliis seu congregacionibus cum tumultuosis uocibus et turpibus ac inhonestis canticis in ipsis ecclesiis se habuerint, si moniti per custodem ecclesie non destiterint, ipso facto excommunicacionis sentenciam incurrant.</p>
                    <p>Et ipse custos, cum ipsos audierit talia exercere, si [5] eos non monuerit ut desistant, eadem sentencia excommunicacionis sit ligatus.</p>
                    <p>Dantes eciam ex nunc potestatem iustitie Ualentie et cuiuslibet uille uel diocesis Ualentine quod possint punire infra ecclesiam omnes qui cum dictis instrumentis prohibitis inuenerint infra quamcumque ecclesiam pena in foro Ualentie constituta, ac si inuenti fuerint per eum in loco ubi subiecti fuerint foro suo, per quam concessionem in ceteris non intendimus ecclesiis preuidicium generare, immo retinemus quod presentem concessionem possimus, cum nobis uidebitur, reuocare.</p>
                    <p>Mandantes insuper predicto custodi, sub pena predicta seu superius contenta, quod personas, tam dicta instrumenta tangentes, quam eciam inhoneste uel inhonesta cantantes, nobis denuntiet uel officiali nostro, ut possint ab ecclesia publice euitari, et quod in ecclesia sic dehonestata, quamdiu sic excommunicati presentes fuerint in eadem, cessetur penitus a diuinis.</p>
                </div>
                <div>
                    <head>Capitulum 4</head>
                    <p>Quod rectores et uicarii hora debita pulsent ad Matutinos, etc.</p>
                    <p>Item, cum aliqui rectores ciuitatis et diocesis Ualentine, qui in rebus terrenis fortes sunt, in celestibus uero debiles, nam pro celesti mercede ferre labores recusant et in oracione coram Domino unius hore momento lassantur, qui eciam contemptores sue matricis ecclesie, scilicet sedis Ualentine, ad Matutinum surgere hora debita negligunt et pulsare ad Matutinum officium, atque omne pensum seruitutis, uidelicet Primam, Terciam, Sextam, Nonam Uesperorumque persoluere negligunt.</p>
                    <p>Et cum exsoluere uolunt, transcurrunt per continuas sincopas officium, quod deuotis et distinctis uerbis et oracionibus fuerat proferendum.</p>
                    <p>Idcirco monemus presenti constitucione specialiter et generaliter omnes rectores et uicarios in ciuitate Ualentina residentes, quod in illa hora qua in dicta sede Matutinum pulsan audierint, surgant et ad ecclesiam suam perueniant.</p>
                    <p>Alios uero rectores et uicarios per diocesim constitutos eadem constitucione monemus quod illa hora debita ad suam ecclesiam uadant, et quod tam illi de ciuitate Ualentina quam de diocesi horis predictis, cum ad suas ecclesias uenerint ut dictum Matutinum ibidem expleant, officium non transcurrendo per sincopas, set bene et distincte uerba proferant, secundum quod ecclesiasticum officium est fieri consuetum.</p>
                    <p>Idem dicimus et mandamus quod faciant de aliis Horis diurnis.</p>
                    <p>Alioquin, si super premissis contumaces exstiterint, ipsorum contumaciam, dante Domino, puniemus.</p>
                </div>
                <div>
                    <head>Capitulum 5</head>
                    <p>Quod festa apostolorum et euangelistarum et doctorum fiant duplicia.</p>
                    <p>Et de festiuitatibus tempore interdicti sollemniter celebrandis.</p>
                    <p>Item, cum per sanctissimum patrem dominum papam Bonifacium statutum sit quod Ecclesia uniuersalis et catholica festum duplex in sanctorum festiuitatibus omnium apostolorum ac quatuor euangelistarum beatorumque doctorum Gregorii, Augustini, Ambrosii, Hieronimi debeat celebrare, idcirco uobis precipimus et mandamus quatenus tam de omnibus apostolis, euangelistis quam de confessoribus supra dictis festum duplex in eorum festiuitatibus in uestris ecclesiis quantum ad diuinum officium et ecclesiasticum faciatis.</p>
                    <p>Item, per dictum summum pontificem statutum est [6] quod, non obstante aliquo interdicto ab homine uel a iure prolato, non tantummodo morientes, set eciam uiuentes, tam sani eciam quam infirmi, ad penitenciam, que propter pronitatem et facilitatem hominis ad peccandum summe necessaria est [7], licite admittantur; dum tamen excommunicari non fuerint, quos admitti, preterquam in articulo mortis, noluit ad eamdem.</p>
                    <p>Illis eciam propter quorum culpam, dolum uel fraudem lata est sentencia interdicti, uel qui ad perpetrandum delictum, cuius occasione ipsum interdictum est latum, prebuerunt auxilium, consilium uel fauorem, nisi de ipso delicto, si sint tales quod id facere ualeant [8], prius satisfecerint uel de satisfaciendo idoneam dederint caucionem, ac si satisfacere nequeunt, uel huiusmodi caucionem prestare iurauerint, quod, cum potuerint, satisfacient, et ad satisfaccionem huiusmodi per eum uel per eos, qui facere ipsam debent et possunt, prestandam, dabunt consilium, auxilium uel fauorem, ac iuxta posse suum fideliter laborabunt, non est penitentie beneficium aliquatenus concedendum.</p>
                    <p>Adicientes preterea quod singulis diebus in ecclesiis et monasteriis misse celebrentur, et alia dicantur diuina officia sicut prius, submissa tamen uoce et [9] ianuis clausis, excommunicatis ac interdictis exclusis, et campanis eciam non pulsatis.</p>
                    <p>Ac eciam quod in festiuitatibus Natalis Domini, Pasche ac Pentecostes et Assumpcionis Uirginis gloriose campane pulsentur, et ianuis apertis alta uoce diuina officia sollemniter celebrentur, excommunicatis prorsus exclusis, set interdictis qui uoluerunt interesse admissis, sic tamen, quod illi, propter quorum excessum interdictum huiusmodi est prolatum, ad altare nullatenus appropinquent.</p>
                    <p>Non [10] obstantibus priuilegiis quibuscumque ecclesiis, monasteriis, ordinibus, religionibus, seu personis ecclesiasticis, secularibus uel regularibus, exemptis uel non exemptis, sub quauis forma uel expressione uerborum ab apostolica Sede concessis, que contra tenorem presentis constitucionis nulli uoluit suffragari [11].</p>
                    <p>Ipsum igitur statutum uobis in presenti publicamus, ut quod permissum est ad graciam non subtrahat ignorancia affectata, mandantes uobis quod illud firmiter obseruetis.</p>
                </div>
                <div>
                    <head>Capitulum 6</head>
                    <p>De insurgentibus contra prelatos.</p>
                    <p>Hac in perpetuum ualitura constitucione statuimus ut si quis deinceps in hoc sacrilegii genus irrepserit, quod Ualentine ecclesie episcopum, canonicum uel canonicos eiusdem ecclesie hostiliter fuerit insecutus aut eciam diffidauerit, percusserit uel ceperit, aut socius fuerit facientis, uel fieri mandauerit, uel factum ratum habuerit, aut consilium dederit uel fauorem, aut postea receptauerit uel defensauerit scienter eumdem, ipso facto maioris excommunicacionis sentenciam incurrat, et locus ad quem declinaurit, quamdiu ibi fuerit, sit suppositus ecclesiastico interdicto ipso facto.</p>
                    <p>Et feudis, bonis seu aliis beneficiis que a Ualentina ecclesia obtinet, si in premissis deliquerit, sit priuatus, nullam spem super restitucione ipsorum feudorum, bonorum seu aliorum beneficiorum, uel misericordiam, habiturus.</p>
                </div>
                <div>
                    <head>Capitulum 7</head>
                    <p>De clerico uenatore.</p>
                    <p>Item, cum omne genus uenacionis cum canibus et ancipitribus sit prohibitum a sanctis patribus clericis, maxime in sacris ordinibus constitutis, et nonnulli presbyteri, diacones, subdiacones ciuitatis et diocesis Ualentine, contemnentes penam in sacris canonibus circa tales clericos constitutam, in manibus suis infra ciuitatem et loca insignia diocesis Ualentine ancipitres et alias aues uenatorias portant, contra ordinis sui statuta.</p>
                    <p>Idcirco presenti constitucione ducimus ordinandum quod nullus sacerdos, diaconus uel subdiaconus in se portet auem aptam ad uenandum infra ciuitatem et loca insignia diocesis Ualentine.</p>
                    <p>Quod si fecerit, auem perdat, quam uolumus operi sedis Ualentine applicari.</p>
                </div>
                <div>
                    <head>Capitulum 8</head>
                    <p>Quod clerici coniugati portent coronam et capillos congruenter.</p>
                    <p>Quam graue sit contencionis et discordie pati dispendia, ac scandalum et labores sine causa sufferre, cognoscit qui prouide intuetur que hactenus Ualentina ecclesia cum dominio temporali in ciuitate et diocesi Ualentina sustinuit occasione clericorum coniugatorum et aliorum constitutorum infra sacros ordines, quorum plurimi, licet rasuram portarent in capite, nutrientes tamen comam, tonsuram congruentem minime deferebant, set mercaturas et alia secularia negocia tamquam laici communiter exercentes, numquam ad ecclesiam pro dicendo cum aliis clericis diuino officio, et pro audiendo rarissime, ueniebant, set et an clerici exsisterent uix liquebat.</p>
                    <p>Set cum pro excessibus secularibus luxu ab eis commissis capiebantur per secularem iudicem, seu procedebat contra eos curia secularis, profitentes se esse clericos petebant ab Ecclesia defendi, quam ante nisi sicut laici cognoscebant seu honorabant.</p>
                    <p>Quare nos Raimundus, miseracione diuina episcopus, prout possibile nobis est huic morbo uolentes adhibere medelam, sic de consilio nostri capituli prouidemus statuendum quod prefati clerici non solum rasuras, uelut alii clerici in ciuitate et diocesi Ualentina, deferant congruas, nec comas nutriant, set capillos detonsos portent parum subtus aures, et a secularibus negotiis abstineant, maxime indecentibus, si se tueri uoluerint priuilegio clericali.</p>
                </div>
                <div>
                    <head>Capitulum 9</head>
                    <p>Quod nullus eleuata cruce extrahat corpus alterius parochie sine cruce cuius erit defunctus.</p>
                    <p>Non absque multa prouidencia a maioribus nostris sunt prouincie, dioceses et parochie limitate, ut alterius ius parochie nullus inuadat, set unusquisque suis terminis sit contentus.</p>
                    <p>Et hoc quidem merito, quia si promiscuis actibus rerum turbentur officia, si alii creditum alius subtrahat, si et sua unicuique iurisdiccio non seruatur, ecclesiasticus ordo confunditur, qui debuit custodiri.</p>
                    <p>Set sunt quidam qui suis non contentantur terminis, quin potius eos, quos sibi patres eorum publica seu priuata lege constituerunt, transgredientes, non uerentur ad ea manus extendere ex quibus Deum offendunt, parochiales ledunt ecclesias et simplicium animas in perdicionis precipitant laqueum, dum eis conueniunt.</p>
                    <p>Immo, quod deterius est, quandoque ad hoc illos alliciunt et inducunt quod proprie parochiali ecclesie, que ut mater sacramentis eos spiritualibus educauerat [12], subtrahant iura sua.</p>
                    <p>Et quidem inter cetera, sicut frequens et clamosa nobis insinuacio patefecit, nonnulli clerici seu persone ecclesiastice ciuitatis et diocesis Ualentine parochiam alienam eleuata cruce ingredientes, corpus alieni parochiani defuncti inde in cemeterium suum sepeliendum assumunt et portant seu portari faciunt, sine cruce parochialis ecclesie et non presente eius uicario uel alio qui in hoc uices gerat ipsius.</p>
                    <p>Cum igitur non solum hoc preiudiciale sit ipsis parochialibus ecclesiis, set et animarum saluti periculosum exsistat, nos Raimundus, Dei gracia episcopus Ualentinus, cum consilio et assensu capituli nostri, uolentes, sicut et tenemur ex pastoralis officii debito, talibus amputare delinquendi materiam et cuique parochiali ecclesie iura sua seruare, statuimus quod nullus clericus seu persona ecclesiastica, rector ecclesie uel alius quilibet cuiuscumque status aut condicionis exsistat [13], alienam parochiam eleuata cruce ingrediens, corpus alicuius parochiani defuncti cuiuscumque sexus, etatis aut condicionis defunctus fuerit [14] inde extrahat seu assumat et in cemeterium suum sepeliendum portet, seu extrahi uel portari faciat aut consenciat, sine cruce ipsius parochialis ecclesie et absque rectoris eius seu uicarii presencia aut alterius presbyteri, qui ad hoc per eorum aliquem fuerit deputatus.</p>
                    <p>Si quis autem contra presumpserit, nisi hoc aliquo speciali sibi iure licuerit, de quo per totum hunc mensem octobris coram nobis uel officiali nostro fidem facere teneatur, eo ipso excommunicacionis sentencia sit ligatus, eademque excommunicacionis sentencia ligari uolumus, nedum clericos, immo eciam omnes laicos utriusque sexus, qui contra predicta consenserint aut, cum prohibere possint, permisserint extrahi de domibus, quas inhabitant, corpus alicuius defuncti sine cruce parochialis ecclesie et rectore uel uicario, uel, loco alterius eorum, alio presbytero, ut est dictum; et insuper omnes qui corpus tale portauerint aut dum portatur associauerint seu, cum ita portatum sciuerint, eius interfuerint sepulture.</p>
                    <p>Sub hac autem constitucione nostra cathedralis ecclesia non intelligitur, cum et de ipsius parochia tota simul et ciuitas et diocesis censeantur.</p>
                    <p>Sane parochiarum rectores ad ueniendum cum cruce sua, quando ad sociandum parochianum suum defunctum, qui alibi sepeliri debuerit, uocati fuerint, nullam moram nullamque difficultatem ingerant, si et ipsi indignacionem nostram uoluerint euitare.</p>
                </div>
                <div>
                    <head>Capitulum 10</head>
                    <p>De clandestina desponsacione.</p>
                    <p>Et de iusticia seculari.</p>
                    <p>Item, districte precipimus per omnes ecclesias in precipuis festiuitatibus excommunicatos denunciari publice omnes illos qui in gradu prohibito matrimonia contrahere presumpserint, qui non matrimonia, set contubernia contraxerunt.</p>
                    <p>Nisi infra annum dispensacionem obtinuerint, ex tunc excommunicacionis sentencia se nouerint innodatos, et interim autem a carnali copula eosdem precipimus abstinere.</p>
                    <p>Qui uero clandestina contraxerint matrimonia, tamquam excommunicati ab omnibus euitentur, et donec legitime personaliter Ecclesie constiterit, ad inuicem separentur.</p>
                    <p>Cum iusticia secularis flagrante maleficio, in furto, rapina uel homicidio uel raptu mulierum uel cudendo falsam monetam clericum comprehenderit, non uindictam in ipso exerceat, set eumdem reddat ecclesiastico iudici.</p>
                    <p>Et cum ita captum reddat ecclesiastico iudici, nisi manifeste excesserit tractando captum enormiter, nullam ex hoc penam incurrat.</p>
                    <p>Et qui fur fuerit comprehensus, canonice puniatur.</p>
                    <p>Maleficio autem non flagrante, si iusticia secularis clericum ceperit absque mandato ecclesiastico, reus habeatur secularis iudex [15].</p>
                </div>
                <div>
                    <head>Footnotes</head>
                    <p>[1] In brackets</p>
                    <p>[2] From omnis iactancia in quotacion marks</p>
                    <p>[3] From non uagi oculis in quotacion marks</p>
                    <p>[4] From taliter operantes in parentheses</p>
                    <p>[5] &lt;si&gt;</p>
                    <p>[6] Begin quotacion, which continues for most of this seccion</p>
                    <p>[7] From que propter in parentheses</p>
                    <p>[8] From si sint in parentheses</p>
                    <p>[9] &lt;et&gt;</p>
                    <p>[10] &lt;Non&gt;</p>
                    <p>[11] End quotacion that began at quod, non obstante aliquo interdicto ab homine</p>
                    <p>[12] From que ut mater in parentheses</p>
                    <p>[13] From cuiuscumque status in parentheses</p>
                    <p>[14] From cuiscumque sexus in parentheses</p>
                    <p>[15] &lt;secularis iudex&gt;</p>
                </div>
            </div>
        </body>
    </text>
</root>
