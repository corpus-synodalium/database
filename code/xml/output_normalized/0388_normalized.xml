<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Citta-di-Castello</title>
                <recordID>0388</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1266</origDate>
                <dateNotes/>
                <origPlace>Città di Castello</origPlace>
                <diocese>Città di Castello</diocese>
                <province>Perugia</province>
                <country>Italy</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 388</p>
                <p>Year: 1266</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Città di Castello</p>
                <p>Diocese: Città di Castello</p>
                <p>Province: Perugia</p>
                <p>CountryModern: Italy</p>
                <p>Latitude: 43.460833</p>
                <p>Longitude: 12.243889</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Muzi, Memorie, II, 154-157</p>
                <p>EditionOther: None</p>
                <p>SourceNotes: https://books.google.com/books?id=CoUCJP1wB4QC</p>
                <p>TranscriptionNotes: None</p>
                <p>BaseText: ['GoogleBooks', 'WebDownload']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>In Ecclesia S. Floridi, presentibus D. Rainaldo Preposito, D. Petro Archidiacono, DD. Sauere, Guidone de Ualurbana, Ranucio et Guidone D. Iacobi Canonicis Castellanis, Fr. Petro Archipresbytero Plebis S. Cipriani, Presbytero Barfolo de Lugnano testibus uocatis, conuocatis Archipresbyteris Ciuitatis et Diocesis Castellane ad Synodum per Uen. Patrem D. Nicolaum Episcopum Castellanum, qui cum uenissent et essent coram eo in dicta Ecclesia, dictus Episcopus proposuit coram eis Uerbum Dei, et monuit eos, ut deberent caste et honeste uiuere, et fecit quasdam constituciones, quas legi fecit per Notarium.</p>
                    <p>Hec dicimus et statuimus, quod cum quidam Clerici sacro Chrismate male usi sunt, et illud ministrauerunt ad molias faciendas, sciant se excommunicatos ipso facto.</p>
                    <p>Item quod Corpus Christi ad sordida connubia contrahenda ministrarunt, ipso iure sciant se suspensos a celebracione Diuinorum.</p>
                    <p>Item hoc ipsum dicimus de illis, qui more greco hactenus de fermento panem se crediderunt sacrificare, uel sacrificabunt in futurum.</p>
                    <p>Item Clericos, qui breuia, scripturas et incantaciones faciunt, per quos sequatur peccatum, denunciamus excommunicatos ipso facto.</p>
                    <p>Item uenditores et distractores terrarum Ecclesia a tempore nostro, quia moniti fuerunt in nostris constitucionibus.</p>
                    <p>Item arma portantes et scaraniis utentes, clericalem tonsuram non portantes.</p>
                    <p>Item frequentantes tabernas et ludentes ad taxillos et qui constituciones nostras non receperunt.</p>
                    <p>Item concubinas et personas suspectas in domibus Ecclesiarum	sustinentes.</p>
                    <p>Item qui in altaribus et in calicibus non sacris, et uestimentis atque paramentis non benedictis celebrant.</p>
                    <p>Item qui ordinati sunt Subdiaconi si non soluant officium diurnum et nocturnum, alioquin tenent beneficia, et ordines in suarum periculum animarum.</p>
                    <p>Item omnes, qui de cetero partem fouerint, aut pacem ruperint, et qui nobis de nostris iuribus non satisfecerunt.</p>
                    <p>Item omnes, qui contra nostra iura conspiracionem seu comunelam fecerunt, ut iurisdiccionem diocesanam eludant.</p>
                    <p>Item omnes, qui se dicunt exemptos, nisi infra tres menses proxime subsequentes certa priuilegia super iis sufficiencia ostendant.</p>
                    <p>Item quicumque tenet duo beneficia curam animarum habencia sine nostra dispensacione, uel D. Pape, ad quem spectat.</p>
                    <p>Item omnes Clericorum filios uel illegitime natos, qui tenent beneficia ecclesiastica sine dispensacione et concessione manifesta.</p>
                    <p>Item omnes, qui contra iusticiam retinent cartas, paratas, subsidium, procuraciones, reditus, siue aliqua iura nostra.</p>
                    <p>Item prohibemus, quod supra altare quondam sacratum, postea ruptum uel motum celebrent sine nostra licencia speciali.</p>
                    <p>Item quod in Ecclesia, cuius tectum combustum fuerit, siue collapsum, donec prius fuerit reconciliatum.</p>
                    <p>Item quod in Ecclesia, in qua sanguis effusus fuerit, uel que fuerit contaminata pollucione humana.</p>
                    <p>Item in Ecclesia, cuius perietes pro maiori parte ceciderunt, uel fuerunt quasi totaliter deuastati.</p>
                    <p>Item nullus absoluat usurarios, uel eis ministret ecclesiastica Sacramenta, nisi libros, cartas et male ablata omnino reassignent.</p>
                    <p>Item precipimus ad penam, que in iure continetur expressa, ut omnes beneficiati in suis beneficiis continuam residenciam faciant, et iugiter seruiant in eisdem.</p>
                    <p>Item inhibemus districte ne quis in sacris ordinibus constitus artem chirurgicam audeat exercere.</p>
                    <p>Uolentes tamen, quod ex istis constitucionibus seu declaracionibus Preposito et Canonicis Castellanis, seu ipsi Canonice nullum preiudicium generetur.</p>
                    <p>Item quia generaliter precepimus, ut omnes, qui habebant beneficia ecclesiastica, uenirent ad ordines et non uenerunt, ipsos ab officio et beneficio suspendimus, et precipimus ex nunc ad penam excommunicacionis, quod omnes ueniant in prima ordinacione futura, et ueniant feria quarta, ut possint examinari diligenter.</p>
                    <p>Item Monasteriis de Planetulo, de Marzano, S. Angeli de Tedaldis, de Lamolis, de Scalocchio, de Ioue, de Galliano, de Osellis, sicut ea inuenimus scripta in priuilegiis Apostolicis, et eciam imperialibus esse Nostra, et ad nostrum synodum non uenerunt, tres menses pro duobus edictis et uno peremptorio assignamus, ut nobis certa scripta ostendant, per que ipsos exemptos cognoscamus, alioquin ipsos ex nunc excommunicamus in scriptis.</p>
                    <p>Hoc ipsum facimus contra Abbatem de Petroio, et Priorem Celle de Castagneto plebatus plebis de Apiculo, pro eo quod ad nostram synodum non uenerunt.</p>
                    <p>In omnibus uero Cappellanus ultra alpes ponimus interdictum generale de pleberiis Burgi S. Sepulchri et S. Cipriani, et Cappellanos, siue Rectores ipsarum Ecclesiarum suspendimus ab officiis et beneficiis, quia ad nostram synodum non uenerunt, nec pluerunt nobis, sicut tenentur, obedire.</p>
                    <p>Item dictus D. Episcopus dixit et proposuit coram dictis ecc., quod ipse de iure comuni debet habere a quolibet Cappellano et Ecclesiarum Rectore nomine synodatici duos solidos denariorum ecc.</p>
                    <p>Item proposuit, quod propter expensas, quas habuit, quia accessit ad Romanam Curiam pro libertate Clericorum omnium et officio reinueniendo, petebat subsidium Clericorum, quod et obtinuit.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
