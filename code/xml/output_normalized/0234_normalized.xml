<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Treguier</title>
                <recordID>0234</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1365</origDate>
                <dateNotes/>
                <origPlace>Tréguier</origPlace>
                <diocese>Tréguier</diocese>
                <province>Tours</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 234</p>
                <p>Year: 1365</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Tréguier</p>
                <p>Diocese: Tréguier</p>
                <p>Province: Tours</p>
                <p>CountryModern: France</p>
                <p>Latitude: 48.785833</p>
                <p>Longitude: -3.231111</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Martene, Thes, IV, 1118-1120</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>IN nomine Domini Amen.</p>
                    <p>Sancta synodus a nobis fratre EUENO Dei et sancte sedis apostolice gracia episcopo Trecorensi, celebrata die Iouis post Pentecosten anno Dom. M. CCC. LXV. in qua quidem synodo statuta synodalia a nobis et a predecessoribus nostris laudabiliter statuta et edita approbamus, confirmamus, et innouamus; uolentes eadem, sub penis in eisdem comprehensis, a subditis nostris inuiolabiliter obseruari.</p>
                </div>
                <div>
                    <head>Capitulum 2</head>
                    <p>Statutum a nobis alias editum de chariuari faciendo secundo uel ulterius nubentibus, sub pena excommunicacionis, quam contra facientes incurrere uolumus ipso facto, approbamus, et innouamus: uolentes, et mandantes uobis et uestrum cuilibet in solidum, ut hoc in ecclesiis uestris prima Dominica cuiuslibet mensis publice nuncietis et notificetis parochianis uestris.</p>
                </div>
                <div>
                    <head>Capitulum 3</head>
                    <p>Item, cum alias pie et laudabiliter fuerit a predecessoribus nostris statutum et ordinatum certis et legitimis de causis, quod parentes infantes suos ad cubandum seu dormiendum secum in lectis de nocte non apponant; sed ipsos in cunabulis iuxta se teneant et custodiant; et quamplures, spreto huiusmodi statuto, contrarium faciunt, et fecerunt, per quod innumerabiles ex ipsis infantibus extincti, suffocati a parentibus dormientibus existunt, prout super hoc facti experiencia edocemur:</p>
                    <p>Nos uolentes huiusmodi statutum pene adieccione uallare, et eisdem periculis, in quantum nobis est possibile, obuiare; statuimus, et ordinamus, quod nullus aliquem infantem secum teneat in lecto de nocte, quousque annum secundum compleuerit etatis, sub pena excommunicacionis, et xl. sol. nobis applicanda a quolibet contrarium faciente: mandantes uobis et uestrum cuilibet in uirtute sancte obedientie, quatenus hoc statutum nostrum parochianis uestris notificetis semel in mense.</p>
                </div>
                <div>
                    <head>Capitulum 4</head>
                    <p>Preteres statutum a predecessoribus nostris editum, et a nobis confirmatum de non citando aliquem subditum nostrum extra diocesim nostram uirtute priuilegiorum sedis apostolice, nisi huiusmodi priuilegii faciat fidem, innouamus et approbamus: inhibentes sub pena suspensionis et interdicti omnibus prioribus, rectoribus ecclesiarum nobis subditarum, ne quis ipsorum contra hoc statutum nostrum aliquid audeat attentare.</p>
                </div>
                <div>
                    <head>Capitulum 5</head>
                    <p>Item, cum apud Filicetum coram domo episcopali alias solitum fuerit forum, mercatum, et nundinas teneri, ex quibus multa commoda eueniebant ecclesie Trecorensi, a quo propter guerras et pestilencias occurrentes diutius est cessatum: nos uolentes ecclesie nostre iura, in quantum possumus, in melius reformare et eius priuilegia et franchisias obseruare, iam statuimus et ordinamus quod forum seu mercatum in eodem loco qualibet die Martis de cetero teneatur: mandantes uobis et uestrum cuilibet, ut hoc parochianis uestris eciam notificetis, inducentes eos caritatiue, ut ad predictum locum cum mercaturis suis uendendis ueniant et emendis.</p>
                </div>
                <div>
                    <head>Capitulum 6</head>
                    <p>Item, cum alias monuerimus publice in nostra ecclesia omnes obtinentes uicarias et capellanias in nostra ecclesia Trecorensi, ut infra triginta dies iam elapsos, in eisdem debite deseruirent, et personaliter, ut tenentur, deseruirent, sub pena priuacionis: quod facere complures ipsorum minime curant; quare dicta ecclesia et beneficia debitis seruitiis defraudantur: quare adhuc ex abundanti monemus una monicione pro omnibus, ut infra decem dies in predictis beneficiis deseruiant, ut tenentur: alioquin ad priuacionem contra eos et alias procedemus, prout poterimus de iure.</p>
                </div>
                <div>
                    <head>Capitulum 7</head>
                    <p>Statuta synodalia per nos in nostra ultima synodo de officio diuino celebrando de B. Uirgine MARIA diebus sabbati, de B. TUDGUALO diebus Iouis, et B. IUONE diebus lune iuxta eorum tenorem approbamus, talia statuta synodalia a nobis et a predecessoribus nostris laudabiliter edita confirmamus et ratificamus per hanc sanctam synodum, et ipsa precipimus inuiolabiliter obseruari.</p>
                </div>
                <div>
                    <head>Capitulum 8</head>
                    <p>Item insuper, quia mortuo uiro uel uxore, uir uel mulier solutus est a lege uiri uel mulieris defuncti respectiue, et non solum ad secunda uota immo ad septima et ulteriora licitum est transire de licencia Apostoli dicentis: mortuo uiro, mulier cui uoluerit nubat in Christo; et hoc non obstante, quidam abusus in nostra diocesi damnabiliter inoleuit, quod si uir et mulier ad secunda uota uel ulteriora transierit, congregantur [1] et coadunantur uicini et alii et faciunt quemdam ludum uocatum Cheleualet in uulgari, ipsos sic contrahentes diffamant, ac si secunda uel ulteriora contrahere uota de iure reprobatum esset; et multa enormia committunt, ex quibus multoties rixe, contenciones, uulnera, et homicidia eueniunt, prout facti experiencia edocemur.</p>
                    <p>Nos uolentes talibus periculis, in quantum nobis est possibile, obuiare, tales ludos et abusiones penitus reprobamus, statuentes per hanc sanctam synodum quod si aliquis de cetero talia fecerit, excommunicacionis sentenciam incurrat ipso facto.</p>
                    <p>Istud autem statutum nostrum precipimus in qualibet parrochiali ecclesia qualibet die dominica publicari, ne per ignoranciam aliquis super hoc ualeat se excusare.</p>
                </div>
                <div>
                    <head>Footnotes</head>
                    <p>[1] Printed with end of line hiphen as &quot;congregan-gantur&quot;.</p>
                </div>
            </div>
        </body>
    </text>
</root>
