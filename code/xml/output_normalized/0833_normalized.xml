<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Angers</title>
                <recordID>0833</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1300</origDate>
                <dateNotes/>
                <origPlace>Angers</origPlace>
                <diocese>Angers</diocese>
                <province>Tours</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 833</p>
                <p>Year: 1300</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: Pentecostal synod</p>
                <p>Place: Angers</p>
                <p>Diocese: Angers</p>
                <p>Province: Tours</p>
                <p>CountryModern: France</p>
                <p>Latitude: 47.473612</p>
                <p>Longitude: -0.554167</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Guillaume le Maire</p>
                <p>IssuingAuthorityAlt: Guillermus Major</p>
                <p>RegnalStart: 1291</p>
                <p>RegnalEnd: 1317</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Avril, Statuts, III, 200-205</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Idem Guillermus in synodo Penthecostes anno Domini millesimo trecentesimo.</p>
                </div>
                <div>
                    <head>Capitulum 1</head>
                    <p>De oratoriis et capellis sine consensu non construendis.</p>
                    <p>Ex relacione plurium fide dignorum et eciam factorum experiencia, didicimus quod nonnulli, maxime nobiles, ausu temerario, in nostra Andegauensi diocesi, capellas et oratoria, nostro consensu minime requisito nec obtempto, construunt et construi faciunt, ac eciam hactenus contruxerunt contra ciuiles et canonicas sancciones, quibus cauetur expresse ne quis oratorii domum irrequisito loci episcopo fabricet uel edificare presumat, que premissa in contemptum nostri episcopatus Andegauensis et ecclesiarum parrochialium, in quibus dicte capelle uel oratoria construuntur, grauamen non modicum non est dubium redundare, nos uero, tam temerariis abusibus et dampnabilibus presumpcionibus occurrere satagentes, maxime ne propter nostram negligenciam, quod absit, talia in consuetudinem deducantur, predictas capellas et oratoria taliter fabricata suspendimus et inhibemus in eis per quemcumque diuina officia celebrari, omnibus et singulis rectoribus ecclesiarum et capellanis ecclesias regentibus nostre ciuitatis et diocesis districtius iniungentes quod ipsi predictas capellas et oratoria sic constructa suspensa a nobis in ecclesiis suis publice nuncient, ne quis ignorancie pretextu se ualeat excusare.</p>
                    <p>Sane quia forte aliqua oratoriorum predictorum minime sunt perfecta, predictis rectoribus et capellanis precipimus quod ipsi inhibeant ex parte nostra, sub pena excommunicacionis, illis qui predicta oratoria sic edificare inchoarunt, ne ad consummacionem predicti operis procedant modo quolibet, sine nostra licencia speciali, intimantes eisdem quod si contra inhibicionem nostram processerint quoquomodo, nos ad demolicionem ipsius operis et alias procedemus seu procedere faciemus, prout iusticia suadebit.</p>
                </div>
                <div>
                    <head>Capitulum 2</head>
                    <p>De unionibus per abbates non faciendis.</p>
                    <p>Cum ad episcopos et alios superiores prelatos solum beneficiorum unio de iure pertinere noscatur, ac nonnulli abbates nostre ciuitatis et diocesis temeritate propria potestatem nostram usurpare uolentes, prioratus seu beneficia, qui et que religiosis uel scolaribus conferri consueuerant ab antiquo, aliquocies selle sue, interdum prioratibus suis et quibuscumque administracionibus seu officiis sui monasterii, nostro consensu minime requisito, adiungere presumpserint et unire, nos tales uniones, iuris auctoritate et nostra, decernimus irritas et inanes, inhibentes abbatibus nostrarum ciuitatis et diocesis, sub pena excommunicacionis, ne talia de cetero attemptare presumant.</p>
                </div>
                <div>
                    <head>Capitulum 3</head>
                    <p>Reuocacio pene late contra abbates.</p>
                    <p>Quia nonnulli abbatum nostre diocesis, qui ad synodum uenire tenentur, legitimo impedimento cessante, multocies impedimenta non habentes canonica, excusaciones friuolas pretendebant et olim nos meminerimus statuisse quod abbas quilibet, qui se de ueniendo ad synodum excusaret, certum et sufficiens impedimentum pretenderet in litteris excusacionis ipsius, et super eo coram nobis, si in partibus essemus, uel coram officiali nostro, si contingeret nos abesse, infra quindecim dies a die synodi, nisi ex certa causa et notoria excusante constaret agere in remotis uel in infirmitate notoria detineri, fidem faceret proprio iuramento, suspensionis sentencia in eos qui de premissis defficerent promulgata.</p>
                    <p>Sane subditorum nostrorum, quorum salutem appetimus, periculum et illaqueacionem euitare pro uiribus affectantes, predictam suspensionis sentenciam reuocamus ad presens, districtius precipientes et iniugentes eisdem in uirtute obediencie, quibus sunt nobis astricti, quod ipsi ad synodos ueniant, ut tenentur, nisi certo et sufficienti impedimento in litteris excusacionis sue exprimendo fuerint impediti, super quo infra sequentem synodum fidem faciant competenter.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
