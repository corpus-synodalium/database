<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Durham</title>
                <recordID>0782</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1319</origDate>
                <dateNotes/>
                <origPlace>Durham</origPlace>
                <diocese>Durham</diocese>
                <province>York</province>
                <country>England</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 782</p>
                <p>Year: 1319</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Durham</p>
                <p>Diocese: Durham</p>
                <p>Province: York</p>
                <p>CountryModern: England</p>
                <p>Latitude: 54.7761</p>
                <p>Longitude: -1.5733</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Lewis de Beaumont</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Wilkins, II, 495-497</p>
                <p>EditionOther: None</p>
                <p>SourceNotes: https://books.google.com/books?id=FRtUAAAAcAAJ</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>LUDOUICUS, permissione diuina Dunelm. episcopus, ad perpetuam memoriam futurorum.</p>
                    <p>Cupientes, prout nostro incumbit officio, ut exclusa malicia et negligencia quorumlibet ministrantium, ac postulantium, et procurantium in nostro consistorio, seu curia Dunelm. excitata diligencia eorundem; necnon sublatis fraudibus ac dilacionibus superuacuis, et quibuslibet aliis impedimentis emergentibus amputatis, exhibeatur cuique in dicto nostro consistorio siue curia celeris iustitie complementum, infrascripta statuenda duximus, que precipimus perpetuis temporibus inuiolabiliter obseruari.</p>
                    <p>Cum illud, quod frequentius aspicitur, in memoria districtius teneatur; quodque ea, que nouiter inculcata non fuerint, sepius negligantur; statuto bone memorie R. quondam Dunelm. episcopi, ultimi predecessoris nostri, super iuramento prestando ab aduocatis et procuratoribus nostri consistorii, seu curie Dunelm. dudum edito, adiiciendo statuimus; quod iuramentum sub forma in dicta constitucione plenius comprehensa ab omnibus et singulis aduocatis et procuratoribus prefati nostri consistorii, seu curie, in proxima sessione post festum beati Michelis archangeli, annis singulis de cetero exigatur pariter et prestetur.</p>
                    <p>Qui autem iuramentum illud non prestiterit, ad postulandum uel procurandum coram nobis officialibusue nostro seu nostris, aut suis commissariis nullatenus admittatur.</p>
                    <p>Nullus procurator negotium alicuius cause suscipiat, neque libellos, peticiones, excepciones, aut articulos faciat sine consilio aduocati; quod si solus fecerit, tamdiu a procuracionis officio suspendatur, donec presidentis ipsius curie graciam consequatur.</p>
                    <p>Item procuratores aduocatos suos de excepcionibus, defensionibus, et aliis, que in causis, in quibus aduocati existunt, ordinanda uel agenda fuerint, premuniant tempestiue, ut in competenti deliberacione omnia fieri ualeant, atque scribi, et die litis adueniente, in preconizacione cause ea proponant continuo bene scripta, ita quod non possit eorum aliqua negligencia deprehendi, alioquin duos aureos fabrice ecclesie nostre Dunelm. soluere compellantur.</p>
                    <p>Adhoc procuratores scribant, uel scribi faciant copiam procuratoriorum suorum generalium, quam habent in aliis procuratoriis; et ipsam copiam per clericum registri, cum suo originali examinatam, die exhibicionis procuratorii penes registrum dimittant: procuratoria uero specialia penes registrum remaneant, prout debent.</p>
                    <p>Scribant insuper, uel scribi faciant, de bona litera et legibili, libellos, peticiones, articulos, excepciones, et omnia alia, que per eos occurrerint conscribenda; et in fine cuiuslibet peticionis competens spatium dimittatur, in quo responsiones ad peticiones ipsas faciende, distinctius scribi possint, sub pena sex denariorum fabrice ecclesie Dunelm. applicand.</p>
                    <p>Statuimus insuper, quod duo sint tantum examinatores in curia seu consistorio Dunelm. quorum unus sit officialis Dunelm. commissarius generalis.</p>
                    <p>Et si commissarium talem officialis non habeat, tunc alius eius loco, qui sapiens fuerit in construccione iurium, et effectus uerborum, testium, et dicta eorum a lingua materna in Latinum discrete transferre dignoscat, et officialem, seu eius commissarium debite informare, quanta sit fides testium cuilibet adhibenda, quorum dicta multotiens sequi oportet in sententiis proferendis, per officialem, qui pro tempore fuerit, ad examinatoris officium assumatur.</p>
                    <p>Alter uero sit clericus ad registrum ipsius curie deputatus, cum quo officialem Dunelm. et eius commissarium predictum communicare oportebit consilia, et ipsius cause secreta; quos uolumus, sicut nec ceteros ministros dicte curie se prebere in adeundo difficiles, nec qui sint nimis onerosi exactores sumptuum uel mercedum, sed pro examinacione sua in singulis causis, eciamsi post examinacionem testium, aut aperturam attestacionum, partes ipse quauis ex causa a lite decesserint, salarium accipiant moderatum, ad cuius solucionem partes iuxta presidentis arbitrium compellantur.</p>
                    <p>Caueant insuper aduocati et procuratores, ne tumultum faciant in consistorio, dum officialis, uel suus commissarius presens fuerit in eodem; sed in proponendo et dicendo, et allegando, honorem debitum presidenti faciant; ac dum unus loquitur, alii taceant, et quilibet alteri deferat, prout decet.</p>
                    <p>Quodsi quis tumultuosus uero litigator, improbus, uel probrosus per presidentem monitus non destiterit, eo ipso in contemptus huius sui penam ab officio sit suspensus, donec per presidentem ipsum congrua satisfaccione premissa fuerit restitutus.</p>
                    <p>Item statuimus, quod aduocati et procuratores, horis debitis per presidentem statutis, ad consistorium conueniant; qui exinde, dum officialis, uel eius commissarius ibidem presens fuerit, sepius, uel ex consuetudine non recedant, nisi de presidentis licencia speciali; quodsi secus fecerint, per unum consistorium a postulacionis seu procuracionis officio suspendatur, uel alias puniatur, prout uisum fuerit presidenti.</p>
                    <p>Item nulla dilatoria excepcio contra articulum super exhibicione testamenti alicuius per legatarium petita, nec contra articulum propositum per legatarium, super legato quod in testamento continetur; seu contra libellum uel articulum in causa matrimoniali, seu causis minimis, aut aliis, que celeritatem desiderant, siue in quibus uelo leuato fuerit procedendum, preposita, nisi sit excommunicacionis maioris excepcio, uel ipsum libellum seu articulum euidentissime nullum reddat; aliqualiter proponatur.</p>
                    <p>Quodsi articulum super legato in testamento relicto, per legatarium propositum litem contestari contigerit ab hac forma:</p>
                    <p>Dico narrata uera esse, sed petita fieri non debere: sic contestanti litem terminus ad proponendum omnes excepciones et defensiones suas in proximo consistorio assignetur; ultra quem terminum, si nihil effectuale propositum fuerit, nullatenus audiatur, sed statim fiat condemnacio in petitis.</p>
                    <p>Item superuacuarum dilacionum materiam amputare uolentes, statuimus, quod libello oblato in causis, in quibus dilatoriarum excepcionum proposicio fuerit admittenda, statim unus terminus competens, iuxta presidentis arbitrium, parti ree ad deliberandum, et ad proponendum omnes excepciones suas dilatorias, assignetur; et uno eorum in assignacione ipsa expresso, alterum intelligi uolumus per hoc exprimi in eadem.</p>
                    <p>Quodsi in termino sic statuto contingat partem ream inter excepciones dilatorias, quas proponit, aliquam uel aliquas protestari; decreuimus, quod omnes protestate secundo die, uel tercio immediate sequenti, uel in sessione proxima, prout presidenti uisum fuerit, proponantur cum effectu; ut tunc simul, super omnibus disputetur.</p>
                    <p>Si uero presidenti uisum fuerit legitime fore, non obstantibus dilatoriis, contestandum, ad contestandam litem pars rea per censuram ecclesiasticam compellatur.</p>
                    <p>Quodsi procurator partis ree fuerit, qui litem ad iussum presidentis recusauerit contestari; tamen nihilominus a procuratoris officio suspendatur, donec dimidiam marcam persoluerit fabrice nostre ecclesie applicandam.</p>
                    <p>Contestacione insuper litis facta, si persone presentes fuerint, per quas, iuxta eleccionem partis actricis, quam statim eligere precipimus, utrum uoluerit per principales partes, uel procuratores partium in causa iurari, in causa huiusmodi est iurandum secundum qualitatem et naturam cause, continuo iurent partes, ad quod per presidentem, iuxta iuris exigenciam, per penas canonicas compellantur.</p>
                    <p>Et si procurator fuerit, qui iussus per presidentem iurare recusat, feriatur pena superius comprehensa; et si se super hoc non esse instructum allegauerit, cum, antequam litem contestetur in termino ad deliberandum prius dato, tractari debuerat cum domino suo, et plene instrui super causa; iuramento uero sic prestito, statuatur parti, que ponere uoluerit, tantum unus terminus ad ponendum.</p>
                    <p>Quodsi partes, uel earum altera, per quas, uel per quam iuxta partis actricis eleccionem huiusmodi est iurandum, presto non fuerit; citentur absentes, quod compareant in termino, ad presidentis arbitrium statuendo, personaliter iurature, quem terminum ne partes ipse sepius ad iudicium personaliter redeundo inanibus laboribus, et expensis fatigari contingant, ad ponendum parti ea, que ponere habet; decreuimus intelligi eo ipso terminum peremptorie fore statutum, ut tunc iuramento prestito continuo ponat pars, si ponere uoluerit, nullum alium terminum, ad ponendum, cum de hac antea sibi sufficienter prouidere potuerat, habitura; parsque alia, ad posita statim respondeat; et tunc, si plene non responderit, assignetur sibi terminus ad respondendum plene eisdem arbitrio presidentis, sub pena, quod in dicto termino posiciones, ad quas tunc plene responsum non fuerit, pro confessatis totaliter habeantur.</p>
                    <p>Statuimus insuper, quod pars rea factum contrarium, si quod sibi competat, proponat ante terminum, uel saltem in termino, parti actrici die secundo producendum per iudicem assignato; ut probaciones concurrant, si possibile fuerit, hinc et inde; post quem terminum eadem pars rea ad proponendum factum contrarium nullatenus admittatur; nec procuratori eiusdem ad deliberandum cum domino suo ulterior dilacio concedatur, cum, antequam litem contestetur, tractare debuerat cum domino suo, et plene instrui super defensionibus cause sue.</p>
                    <p>Uolumus insuper et statuimus, quod illa salubris constitucio Bonifacii;</p>
                    <p>[1] Quoniam, ut intelleximus, [2] titulo [3] De immunitate ecclesiarum, [4] libro sexto, publice legatur in consistorio bis per annum; uiz. in proximo consistorio post festa sancti Michelis, et Pasche.</p>
                    <p>Et si quis aduocatus, eciam procurator, aut notarius, seu quis minister ipsius curie Dunelm. contra eandem constitucionem, in iurisdiccionis ecclesiastice preiudicium, clam uel palam fecisse, procurasse consilium, uel auxilium prestitisse deprehensus fuerit, seu conuictus, in penam in dicta constitucione contentam ipsum incidisse publice nuncietur; et nihilominus ab omni officio in dicto consistorio perpetuo sit exclusus.</p>
                    <p>Hec autem statuta salubria precipimus et decreuimus in singulis causis, et negotiis, tam inchoatis, quam de cetero inchoandis, et nunc pendentibus, cum ad statum illum deuentum fuerit in eisdem, in quo statuta ipsa locum sibi uendicant, inuiolabiliter obseruare; et ea, ac statuta bone memorie domini R. quondam Dunelm. episcopi, predecessoris nostri memorati, circa ministros et personas in consistorio Dunelm. exercentes dudum edita, bis in annis singulis, ut eorum recencior habeatur memoria; uiz. in proximo consistorio post festa Pasche, et sancti Michelis, in consistorio ipso solenniter publicari.</p>
                    <p>Acta et data Dunelm. primo die Octobris, anno Dom. M.CCC.XIX. et consecracionis nostre secundo.</p>
                </div>
                <div>
                    <head>Footnotes</head>
                    <p>[1] Open quotacion marks here.</p>
                    <p>[2] Close quotacion marks here.</p>
                    <p>[3] Open quotacion marks here.</p>
                    <p>[4] Close quotacion marks here.</p>
                </div>
            </div>
        </body>
    </text>
</root>
