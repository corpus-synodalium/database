<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Limoges</title>
                <recordID>0213</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1310-11-10</origDate>
                <dateNotes/>
                <origPlace>Limoges</origPlace>
                <diocese>Limoges</diocese>
                <province>Bourges</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 213</p>
                <p>Year: 1310</p>
                <p>Month: 11</p>
                <p>Day: 10</p>
                <p>Circa: None</p>
                <p>DatingNotes: None</p>
                <p>Place: Limoges</p>
                <p>Diocese: Limoges</p>
                <p>Province: Bourges</p>
                <p>CountryModern: France</p>
                <p>Latitude: 45.85</p>
                <p>Longitude: 1.25</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Raynaud de la Porte</p>
                <p>IssuingAuthorityAlt: None</p>
                <p>RegnalStart: 1294</p>
                <p>RegnalEnd: 1316</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Lecler, “Anciens statuts du diocèse de Limoges,&quot; 132-139</p>
                <p>EditionOther: None</p>
                <p>SourceNotes: https://books.google.com/books?vid=HARVARD:32044100885706</p>
                <p>TranscriptionNotes: None</p>
                <p>BaseText: ['GoogleBooks', 'WebDownload']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>Reginaldus.</p>
                    <p>Dei gracia Lemouicensis episcopus, uniuersis aduocatis, scriptoribus, procuratoribus gencium presentibus et futuris curie nostre Lemouicensis et aliis ad quos presentes littere peruenerint, salutem et sinceram in Domino caritatem.</p>
                    <p>Ad decorem iustitie, uniuersorum uitanda dispendia, doctrinam iuratorum, reformacionem et ordinacionem eorum qui submictere iurisdiccioni ecclesie Lemouicensis curie ducuntur, inter quascumque personnas iudiciales et extraiudiciales, tam in negociis quam in causis, tanto libencius et feruencius debemus assurgere, quanto ea subdictis fructuosa et utiliora conspicimus, et euentus eorum contrarios iuris dissonos, partibus periculosos et perfecto dampnabiles experiuntur.</p>
                    <p>Uerum cum species factorum [2] que in causis et negociis accidunt sint multiplices et innumerabiles que singulariter discuti nequeunt ad ea duntaxat. [3]</p>
                    <p>Nos ad presens diuertimus que nostris occurere temporibus sunt in melius emendenda et prudentium consilio super hiis statuentes.</p>
                    <p>In primis quod olim propter oportunitatem instancium iurati multi fiebant per officialem et cancellarium, quorum ex eis plures sunt incompti, indocti, uiles et ignorantes et infideles in hiis que in literis poni sunt solita.</p>
                    <p>Et in recepcione debent fieri, non utentes, propter quod omnes et singulos nuper nostre diocesis ... habuimus conuocare ut multitudo tolleretur, minus sufficientes priuarentur officio, et sufficientes remanerent cum laudabili testimonio et sub obseruancia certarum ordinacionum quas eis fecimus tradi et in eorum litteris sunt inserte.</p>
                    <p>Item duximus statuendum neminem de cetero iuratum Lemouicensis curie de cetero recipi nisi per officialem et cancellarium nostros, omnis qui insimul recipiendus ex anexacione, affeccione postposita, super condicione moribus et doctrina, quem sic receptum, inter alios iuratos in cateruis uolumus annotari iuramento ab eo prius prestito de fidelitate officium exercendo et de hiis que per nos ordinata sunt et statuta suis uiribus in suis recipiendis contractibus et litteris obseruando, aliter recepcio non ualeat, imo prorsus nullius sit momenti.</p>
                    <p>Item statuimus ut quilibet iuratus et commissarius de cetero papirum teneat, in que notas contractuum et gestorum coram se, redigat et regestret, ut in aliquo casu commissario predicto impedito, uel mortuo, per eumdem littere perfecte non fuerint, uel perfecte [4] perierint uel aliter contenta in eis in dubium reuocentur, petentibus illis ad quos pertinebit, possit auctoritate ordinaria prouideri.</p>
                    <p>In recepcione uero litterarum et in suo officio sic dictos commissarios haberi uolumus.</p>
                    <p>Et super gestis coram eis litteras inter personnas notas recipiant at prout melius erit eis possibile in forma.</p>
                    <p>De personnarum noticia earumdem nomina et cognomina, parochias et loca unde oriendi existunt exprimant et designent, ne falso et simulato nomine, ut in quibusdam casibus extitit adinuentum, falsitas huiusmodi concedendis ei recipiendis litteris commutatur, addicientes ut iurati multi multis contractibus aut rebus summe aut ualoris sexagenta solidorum et ultra recipiendo, duos testes secum aduocent et subscripbant.</p>
                    <p>Nec indictandi ei scribendi modo utatur uerbis: Nos officialis, etc.</p>
                    <p>Noueritis quod coram nobis, etc.</p>
                    <p>Constitutis eciam talium iuratorum nostrorum proprie manus subscripcio, si opus esset, litterarum comparacione et sui sigilli impressio cum certis intersignis assignant in cateruis cum eorum nominibus et supradictis aliis remanebunt, ut adhibitis cautelis competenter quibuscumque fraudibus de cetero facilius falsitalibus occuratur.</p>
                    <p>Residentes in villa et curia Lemouicensi idem per omnia obseruare habebunt, hoc saluo quod sub modo dictandi in nostra presencia deputabuntur certi in curia continue residentes qui de fidelitate probati et industria experti sint speciales clerici sub illa forma: In presencia nostra, etc., recipient illoque sub illa forma recipientium nomina palam scripta erunt in nostra curia et appensa.</p>
                    <p>Statuimus eciam ut nullus iuratus de cetero reputetur qui in scriptis redactus non fuerit et positus in registris.</p>
                    <p>Item ut illorum qui horam solitam et debitam preuenire ac aduersariorum suorum absentium captare ac uel maliciose et precipitose conantes agere faciunt per seruientem nostrum aduersarios proclamari et in papiro statim scribi faciendo maliciis et fraudibus obuietur:</p>
                    <p>Duximus statuendum ut in nostra curia Lemouicensi sic nullus de cetero proclametur, nisi de nostra audiencia inchoata et officiali nostro aut suum locum tenente pro tribunali sedentibus seruiens uero proclamans cartellos recipiet et custodiet donec audiencia per integrum recepta fuerit, et cause per officialem nostrum aut eius locum tenentem audite, post recessum uero officialis ad pulsacionem campane in curia nostra appense.</p>
                    <p>Demum receptor cartellorum proclamabit sic fine, hoc que nichil recipiet pro secundo clamore.</p>
                    <p>Talis impetrauit contra aduersarios et si nullus appareat contradictor.</p>
                    <p>Tum in papiro scribatur et habeat scriptor unum denarium tantum pro scriptura.</p>
                    <p>Si uero contradictor appareat scribetur talis impediuit impetrare uolentem et soluet tum contradictor obolum pro scriptura.</p>
                    <p>Et nisi contradictor appareat partes ad officialem expediende mittentur, aliter reuocatorie impetrate nullius penitus sit momenti.</p>
                    <p>Impetrans tamen, si post curiam uel extra inuentus fuerit, citari poterit ut expedire causam ueniat.</p>
                    <p>Quod si uenire contempserit, reuocabitur quicquid per cum fuerit impetratum.</p>
                    <p>Uerum quia per fraudem quarum ambas partes reuocatorias impetrare contingit, idcirco illam uallere decreuimus que ab officiali uel eius locum tenente in figura iudicii fuerit impetrata, ad seruientis uero clamorem obtenta nullius sit ualoris.</p>
                    <p>Item quia nonnulli minime actendentes iudicem contentum eciam [5] debere altera pena absenti contumaciter [6] imponenda, nisi demum ubi contumaciis proteruitas id exposcit aduersarium aut interdictum excommunicatum uel agrauatum paulo post taxacionem expensarum aliquarum somarum [7] citari faciunt audituros et tunc [8] expensis taxari faciunt contra ipsos.</p>
                    <p>Hoc statuendum de cetero inhibimus, nisi demum elapsis tribus mensibus a tempore prime sentencie computandis, quibus quidem elapsis tribus mensibus in taxacione de prima sentencia fidem plenariam fieri uolumus taxari cuius datum in littera taxacionis idem taxator inseri faciat atque poni, aliter uero in casu premisso taxacio facta non ualeat, et impetrans teneatur parti alteri in expensis.</p>
                    <p>Item statuimus pro agrauacionibus concedendis a nemine aliquid exigatur super quorum concessione et inspeccione inferius est specialius ordinatum.</p>
                    <p>Prohibicionibus uero concessis in casibus a iure permissis per concedentem sex denarios leuari uolumus tantum.</p>
                    <p>Inhibentes ne pro ipsis inhibicionibus nisi quod per nos ordinatum est statutum alterius exigatur.</p>
                    <p>Item quod frequenter dedicimus quod cum propter iniquitatem et iniusticiam aliquorum adulterina sigilla in litteris Lemouicensis curie apponentur eas executoribus quibus diriguntur minime presentando et alias propter multitudinem litterarum et personarum in eis contentarum multos iniustos denunciari si inodatos et ligatos multoties accidisse.</p>
                    <p>Statuimus ut nulle sentencie citaciones uel aggrauaciones fidem faciant, nec ad probandum ualeant, nisi sigillate fuerint sigillo cappellani uel uicarii illius contra quibus diriguntur et impetrantur, uel alias per relacionem executoris alterius super execucione contenta, in ipsis litteris deputati et eadem causa statuimus ut littera excommunicacionis a modo fidem non faciat, nisi pars huius litteram excommunicacionis exhibere de interdicto a quo emanauit excommunicacionis sentencia, sigillo cappellani uel uicarii sigillato, uel specialis executoris ad hoc docuit et de eo fecit plenariam fidem.</p>
                    <p>Item quia non nulli qui post absolucionem concessam sentenciarum litteras retinent, etc., illi contra absolutos impetrant et agrauant multociens fraudulenter.</p>
                    <p>Statuimus ut post absolucionem alicuius concessam [9], uel relaxacione durante, littere agrauatorie uel quecumque impetrant minime ualeant nisi qui absolucionem se obtinuisse asseruit eamdem exhibiturus citatus contumax existens et in pristinis sentenciis redactus fuerit, uel aliter citatus de nouo super querelis non apparuerit et ab hoc sentenciatus fuerit eius contumacia exigens [10].</p>
                    <p>Item maliciis citacionium tandem denunciantur ne pars sibi precipitata prouidere in agendis nec ad arripiendum iter comode sperare ualeat obuiare uolentes.</p>
                    <p>Statuimus quod in lociis circa ciuitatem sitis citra quatuor leucas per duos dies ante diem quoquis citatur.</p>
                    <p>In locis distantibus a dicta ciuitate ultra quatuor leucas usque ad duodecim, per quatuor dies.</p>
                    <p>In locis distantibus ultra duodecim leucas usque ad decem et octo, per sex dies.</p>
                    <p>In locis distantibus ultra decem et octo leucas, per octo dies, illi qui citabitur, citacio nuncietur quorum dierum numero diem nunciacionis citacionis uolumus computari.</p>
                    <p>Adicientes in agrauacionibus sentenciarum in ciuitate Lemouicensi et castro et locis infra duos leucas sitis, sententie contra personas ibidem commorcutes post lapsum duorum dierum et non ante ualeant aggrauari.</p>
                    <p>Contra personas uero in locis ultra duas leucas sitis commorantes post lapsum septem dierum.</p>
                    <p>Contra commorantes in locis ultra septem leucas, demum elapsis diebus duodecim sentencia agrauetur.</p>
                    <p>Impetratas autem agrauaciones alias et precipitatas tempore et ante tempus superius pretaxatum, uolumus non ualere.</p>
                    <p>Cum multi multociens agrauaciones multiplicent, ut partes fatigent laboribus et inuoluant in expensis, item quia multi in agrauando formam debitam non obseruant, uerba superflua in ipsis agrauacionibus frequenter imo comuniter multiplicant et inuoluunt, quilibet per maliciam, quilibet per ignoranciam et impudenciam, ut partes grauent sumptibus multiplicata scriptura; ideo certos et limitatos modos agrauandi sentencias duximus ordinandos quos in curia palam faciemus appendi.</p>
                    <p>Statuentes ut scriptores de cetero modos et formas huiusmodi teneant in faciendis agrauacionibus et obseruent scripturas; si contrarium fecerint quod non tenebit agrauacio et ipsi aliter debite punientur.</p>
                    <p>Cum tamen personarum contemptus euidens aut negociorum qualitas uel temporis diuturnitas id exposcerit, nos de specialibus agrauacionibus curabimus prouidere.</p>
                    <p>Item captantium et procurantium uexaciones partium sumptus et labores maliciis occurere cupientes citaciones super securitate prestanda super denunciantis quod uenire ru...suros in iuris subsidium, ut aliqui de aliena diocesi ad nostrum diocesim quis trahatur impetrari nolumus, nec concedimus ad sigillum, nisi prius officialis nostri uel locumtenentis eiusdem super hoc habita licencia speciali.</p>
                    <p>Cum in hiis quorum sit opus informacione summaria ad euitandum dolum qui multociens in hiis committi contingit, antequam ad dandum licenciam de huiusmodi impetrandis citacionibus concedamus.</p>
                    <p>Item ad excludendum maliciam illorum qui quoniam ut alios fraudent suis debitis, se fraudulenter absentant, seu moneri super debitis suspicantes, duximus statuendum ut moniciones ipsis personis principalibus si inueniantur aliter publice in ecclesia cuius existent, uel in domicilio ubi morari solent, uel consueuerunt, de cetero nuncientur; de cuius denunciacionis tempore denunciandi capellanus et executores nos certificient per cartellos ipsis monicionibus annexatos, pro quibus non recipiant nisi tantum unum denarium pro labore.</p>
                    <p>Inibentes districte ne moniciones huiusmodi aggrauentur nisi demum elapso tempore in ipsa monicione contento.</p>
                    <p>Sic enim moniciones et sentencias in ea contentas amodo ualere uolumus, licet principales personnas nisi inueniri potuerint minime apprehendant.</p>
                    <p>Statuimus eciam de cetero datam litterarum annuatim in festo Annunciacionis Dominice mutari, prout mutacionem alias fieri in festo Pasche extiterit ordinatum, cum propter binum cursum in anno uno, predicti festi Pasche, in computacione date multi quoniam [11] extiterunt circumuenti.</p>
                    <p>Rursus causarum negocia emendenda credentes et amputans [12] dilacionem materiam intendentes in ... seu litis inicio dari statuimus diem ad respondendum uel proponendum nisi sit talis peticio cum sit statum de stilo curie Lemouicensis respondendum.</p>
                    <p>Item et quo ad ponendum et respondendum nisi sit talis persona cui commicti debeat, nec non ad dicendum in personas et in dicta testium in causis una et eadem dies partibus de cetero prefigatur de posicionibus et partibus ad concludendum uel ad audiendum ius in causa certa dies extiterit assignata contraponat si contraponere uoluerit et alias super eodem facto non posuerit seu contraposuerit in processu ulterius cum ad contraponendum dilacio minime concedatur.</p>
                    <p>Item si excepcio excommunicacionis in processu posita et recognita uel alias probata per partem aduersam absolucio proponatur, proponens absoluciones huiusmodi statim de ipsa doceat nec ad probandum alias admictatur nisi iuramento proprio appareat se absolucionem pre manibus non habere; quo casu terminum unum ad docendum de ea sic proponenti dari tantum uolumus, nec ulterius eumdem admicti, ne de processibus cause fiant et lites ex litibus oriantur, rursus ne probacionis materia restringatur, iniurie que et maleficia non remaneant impunita.</p>
                    <p>Statuimus ut de cetero in causis iniuriarum et in excepcione spoliacionis facte, testes testimonio compellantur eciam per personam quamcumque, cum iudicia claudicare non debeant, iureturque de cetero in spoliacionis excepcione ad probandum super ea dic assignata.</p>
                    <p>Item in causis excusacionis ultra duas uices minime admicti statuimus quin per procuratorem procedi poterit, nisi ueritas excusacionis coram nobis legitime probaretur.</p>
                    <p>Quam probacionem et spacium siue tempus inter primam et secundam excusacionem aut sit competens nostro arbitrio reseruamus, cum per excusaciones multiplices pro celerata negocia impediri que fines litium partibus maliciose hoc procurantibus dicimus per experta insuper ut cause sine calumpnia procedant, lites que breues fiant.</p>
                    <p>Statuimus ut nullum de cetero deffensorem admicti in causis pro presente in diocesi, nullo iusto impedimento detento donec iuratum fuerit de calumpnia per eumdem.</p>
                    <p>Peticionique centum solidorum summam non excedentem de cetero statim uolumus responderi, et si quis citatus fuerit causas et raciones auditurus contra in monicione ad eius instanciam, impetrata die qua sit aduersarium suum citari fecerit uel alias ad dicendum fuerit assignata, licteris exhibitis, dicat, nec alia dilacio concedatur.</p>
                    <p>Item si quis absolui petierit et contra ipsum manifesta offensa proposita fuerit et probata, is qui se absolui petierit de satisfaccione, solucione uel quietacione uel alia iusta replicacione utatur.</p>
                    <p>Statim replicacioni sue per partem responderi statuimus.</p>
                    <p>Quod eciam in aliis excepcionibus ne causarum protrahetur expedicio uolumus et obseruari iubemus.</p>
                    <p>Item statuimus non impetrari citacionem auditurum causas et raciones ab eo qui monitus fuerit ultra terminum quindecim dierum, quod si festum fuerit citacio non ualeat, et impetracio teneatur parti alteri in expensis, cum per has citaciones terminum longiorem habentes creditores suis debitis per protraccionem et dilacionem minime defraudentur.</p>
                    <p>Item ad excludendum omnem fraudem statuimus quod non fiant aliqua memoralia nisi per scriptores in curia residentes, et quod si memoralia sigillanda partium concensu portentur, concedentes expressis nominibus et presentes manu propria se subscribant in eis, uel coram altero de iuratis in curia residentibus, qui noticiam eorum habeant personaliter comparentes per eum scribi faciat quod coram eo et a talibus est concessum, processus enim habitus extra curiam eciam de concensu nullius sit momenti.</p>
                    <p>Cum intelleximus aliquos priuatos abuti processibus iudiciariis, et extra curiam nunciant intra se causas processus et memoralia facere, que res sicut erronea est penitus extirpanda.</p>
                    <p>Memoralia eciam signata nisi solum sigillentur ipsa die qua concessa fuerint et signata, fidem facere nolumus: Cum multi in fraudem sigilli talia solum signata longo tempore teneant et multi sub sigillis antiquis quorum caracteres non apparent liquide postmodo seducendo cancellariam ipsam talia non sine dampno partium quidam procurant et faciunt sigillari.</p>
                    <p>Item littere testimoniales que ad sigillandum portari continget et aggrauaciones eciam prouidebuntur per aliquos a cancellario deputandos, ut constet quod a iuratis curie littere sunt recepte et aggrauaciones secundum usum approbatum et solitum impetrentur.</p>
                    <p>Item statuimus quod si partes super expensis summarum deffectuum [13] uel quorumcumque processuum inter se conueniant uel componant, quod eis liceat, et quod taxator pro expensis nichil percipiat, nec partes ad taxandum aliter inuitos compellat sui laboris cum [14] erit exoneracio, sine quo nichil debet recipere.</p>
                    <p>Imo quod partes uolunt, potius sequi debet.</p>
                    <p>Nec eciam idem taxator aliquid percipiet pro illis que in causis matrimonialibus pro interesse uidelicet sponsoliorum, pro carnali copula, pro defloracione uel ex consimilibus causis adiudicantur quas cum illa iudicialiter ueniant et ideo reddenda et agenda sunt gratis.</p>
                    <p>Item illi coram quibus posicionibus et articulis respondetur, moderatum salarium recipiant pro labore, et pars que copiam peticionum et articulorum habere uoluerit, eam fieri et scribi faciat per quemcumque scriptorem curie Lemouicensis quem duxerit eligendum, licet quoduis aliud fuerit obseruatum.</p>
                    <p>Item quia quando comode non potest haberi iudicis copia, duximus statuendum ut si partes unanimiter coram altero de iuratis in curia residentibus et propriam sedem habentibus promittant se expedire, si altera pars in expedito negocio recedat postmodum quod ad relacionem talis iurati propria manu se subscribentis et coram eo extitit, concedatur contra contumacem sentencia uel deffectus.</p>
                    <p>Et in causas coram aduocatis expediri subscribat, et quod tam residentes quam foranei in omnibus litteris quas de cetero facient nomen suum subscribant.</p>
                    <p>Item statuimus quod baiuli confratrie semel in anno de leuatis et perceptis iuribus confratrie reddant racionem et computum et prestent reliqua hiis qui post ipsos fuerunt baiuli depputati, et non leuata ab hiis qui soluendo extiterunt obnoxii seu confratrie obligati fuerunt, nichilominus de suo reddere dicti baiuli prestare habeant ut insistentur ad diligenciam, et ad recuperandum ipsius confratrie deueria fortius uigilent, et intendant culpam eorum et desidia totaliter non pertranseant inpuncta.</p>
                    <p>Adicientes ut illi confratres duntaxat de cetero reputentur, qui recepti erant per baiulos, et in eorum papiro scripti non fuerint, scribi se faciant; si ad comestiones uel ad alios confratrie actus spectant admitti, cum ignominia repellantur.</p>
                    <p>Districtius iniungentes ut confratres in curia residentes, hora debita, ante epistolam ad tardius, ad missam beate Marie, diebus sabbatis et aliis de quibus statutum est ueniant; alioquin, sine omni remissione, duorum denariorum penam soluant, cum ex facilitate uenie dissuetudinem assumpserint a paucis temporibus ueniendi.</p>
                    <p>Item statuta nostra, una cum usibus approbatis aliis, quos stilum curie uocamus, tam in negociis quam in causis ab omnibus obseruari precipimus, subteneri sub penis excommunicacionis; districtius iniungentes ut contra ea nullus stetur, facere aut actemptare presumat.</p>
                    <p>Quod si contrarium factum aut contemptatum fuerit, id decreuimus non ualere, transgressoribus pena debita infligenda.</p>
                    <p>Acta fuerunt hec et per nos statuta et ordinata dic martis post octauas omnium sanctorum, anno Domini millesimo CCCmo decimo.</p>
                </div>
                <div>
                    <head>Footnotes</head>
                    <p>[2] Deleted: (?)</p>
                    <p>[3] Comma changed to period</p>
                    <p>[4] Deleted: (?)</p>
                    <p>[5] Deleted: (?)</p>
                    <p>[6] Deleted: (?)</p>
                    <p>[7] Deleted: (?)</p>
                    <p>[8] Deleted: (?)</p>
                    <p>[9] Ed. concessa[m].</p>
                    <p>[10] Ed. exigen[s].</p>
                    <p>[11] Deleted: (?)</p>
                    <p>[12] Deleted: (?)</p>
                    <p>[13] Deleted: (?)</p>
                    <p>[14] Deleted: (?)</p>
                </div>
            </div>
        </body>
    </text>
</root>
