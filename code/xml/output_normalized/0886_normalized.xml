<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Valencia</title>
                <recordID>0886</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1422-04-30</origDate>
                <dateNotes/>
                <origPlace>Valencia</origPlace>
                <diocese>Valencia</diocese>
                <province>Tarragona</province>
                <country>Spain</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 886</p>
                <p>Year: 1422</p>
                <p>Month: 4</p>
                <p>Day: 30</p>
                <p>Circa: None</p>
                <p>DatingNotes: 28-30 April</p>
                <p>Place: Valencia</p>
                <p>Diocese: Valencia</p>
                <p>Province: Tarragona</p>
                <p>CountryModern: Spain</p>
                <p>Latitude: 39.470239</p>
                <p>Longitude: -0.376805</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Hug de Llupi√† i Bages</p>
                <p>IssuingAuthorityAlt: None</p>
                <p>RegnalStart: 1397</p>
                <p>RegnalEnd: 1427</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Synodicon Hispanum, XII, 823-32</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['Library Scan', 'Hard Copy Scan']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Premium notarii [1].</p>
                    <p>Incipiunt constituciones synodales domini Hugonis de Bages, episcopi Ualentini.</p>
                    <p>Anno a natiuitate Domini millesimo quatercentesimo uigesimo secundo, feria tercia post dominicam qua cantatur Ego sum pastor bonus [2], reuerendissimus in Christo pater et dominus dominus Hugo, Dei gracia episcopus Ualentinus, synodum celebrando in ecclesia Ualentina, constituciones sequentes, cum consilio et assensu honorabilis capituli sui per eum editas in dicta synodo, publicari mandauit in domo capituli ecclesie predicte die iouis, intitulata tricesima et ultima mensis aprilis anno predicto.</p>
                </div>
                <div>
                    <head>Capitulum 1</head>
                    <p>De substitutis beneficiorum et eorum salariis.</p>
                    <p>Nos Hugo, Dei gracia episcopus Ualentinus, prout moris est et a sanctis patribus institutum, in nostra Ualentina ecclesia synodum celebrantes, cum circa commissum nobis gregem ex debito pastoralis officii inuigilare teneamur, ideo, quantum nostre fragilitatis possibilitas sustinet, debitam sollicitudinem adhibere uolentes, cum zelus animarum ipsorum consideracione assidua nos constringat.</p>
                    <p>Quia ex frequenti clamore ad nostram peruenit noticiam quod beneficia ecclesiastica, que christifideles ad diuini cultus augmentum et suffragium animarum suarum, tam in ciuitate quam in diocesi nostra Ualentina fundauerunt atque instituerunt, ex multa sacerdotum auaricia, que radix omnium malorum exsistit, minus bene deseruiuntur, ex quo anime defunctorum debito defraudantur suffragio et multarum imminent pericula animarum.</p>
                    <p>Et licet iam per bone memorie dominum Uitalem, predecessorem nostrum, contra predictum abusum fuerit facta constitucio ut beneficiati suis non semientes beneficiis teneantur pro seruicio dare quindecim libras, contra facientes uolens centum solidorum pena mulctari, in usu tamen seu stilo in nostra curia diutius obseruato porciones personis substitutis pro seruicio beneficiorum annuatim soluendo habentur uel distribuuntur in taxa sequenti, uidelicet pro beneficiis intra ecclesiam Ualentinam duodecim librarum [3] et extra eamdem curam constitutis decem librarum regalium monete Ualentie.</p>
                    <p>Et, ut a quibusdam asseritur, sic ordinatum fuit per bone memorie dominum Iacobum, Sabinensem sacrosancte Romane ecclesie cardinalem, administratorem dicte ecclesie Ualentine.</p>
                    <p>Set, ut a certo didiscimus, eciam de dictis porcionibus duodecim et decem libris per ipsos beneficiatos pro suorum beneficiorum seruicio suis substitutis minime respondetur, ideo, quod dolentes referimus, inter beneficiatos et substitutos pacciones seu conuenciones illicite fiunt, in diuinam offensam.</p>
                    <p>Uolentes igitur talibus fraudibus et excessibus obuiare et dictorum beneficiatorum obsequio et diuino cultui opportuno remedio prouidere, statuimus et ordinamus quod quicumque beneficiatus in dicta ecclesia uel extra ipsam, et quicumque pro seruicio ipsius beneficii substitutus uel substituendus, qui per se uel per [4] interpositam personam directe uel indirecte, quouis quesito colere [5] pactum, conuencionem uel concordiam facerent de nulla porcione uel minori pro seruicio beneficii soluenda uel recipienda quam pro beneficio intra dictam ecclesiam Ualentinam duodecim et extra dictam ecclesiam constituto decem librarum regalium Ualentie pro quolibet anno dicti seruitii; et quicumque eciam beneficiatus, qui substituto ad seruitium sui beneficii prefatam porcionem pro quolibet anno dicti seruitii non soluerit realiter et cum effectu eciam si nullum ad inuicem interuenerit pactum, concordia uel conuencio preexpressa [6],  penam centum solidorum ipso facto incurrat, cuius medietas operi illius ecclesie in qua beneficium illud fuerit institutum, et alia medietas fisco nostro applicetur.</p>
                    <p>Et predicta locum habeant quoad beneficia et ipsorum beneficiatos et substitutos et substituendos ad eorumdem beneficiorum seruicia, que, aliis ueris deductis oneribus, ascendunt communiter annuatim ad ualorem summarum uel quantitatum predictarum.</p>
                    <p>Quoad beneficia que iam, deductis oneribus, non ascendunt communiter annuatim ad ualorem predictarum, ipsorum fructus uel reditus personis substitutis uel substituendis, ad ipsorum seruicia, deductis dictis oneribus, uolumus integraliter pro seruitii tempore applicari.</p>
                    <p>Et quoad huiusmodi fructus et reditus ipsorum respectum ad [7] omnia et singula supra dicta in beneficiatis et substitutis et substituendis huiusmodi beneficiorum locum habere censemus.</p>
                    <p>Et ut dicta beneficia pre sui multitudine non fraudentur debito seruicio, ideo statuimus quod quicumque clericus habuerit tria aut plura beneficia simplicia, quorum ualor summam ascendat quadraginta librarum, aut habens duo cuiuscumque ualoris et simul cum illis acceperit curam animarum, siue perpetuam siue temporalem, in hiis casibus et quolibet premissorum teneatur dictus beneficiadas alteri eorum per substitutum facere legitime deseruire; quod si plura quam tria habuerit, omnibus, preterquam duobus, faciat per substitutos congrue deseruiri, soluendo pro seruicio cuiuslibet eorum mercedem superius designatam, omni fraude cessante.</p>
                </div>
                <div>
                    <head>Capitulum 2</head>
                    <p>Quod sacerdos habens unum beneficium non possit habere nisi unum substitutum.</p>
                    <p>Item, ad reprimendam sacerdotum auariciam, ambicionisque materiam amputandam, statuimus ut sacerdos unicum habens beneficium non possit nisi uni alteri beneficio tamquam substitutus deseruire.</p>
                    <p>Si uero nullum habuerit beneficium intitulatum, possit solum duobus beneficiis, et non pluribus, deseruire.</p>
                </div>
                <div>
                    <head>Capitulum 3</head>
                    <p>Quod quilibet beneficiatus aut substitutus teneatur bis in septimana celebrare.</p>
                    <p>Preterea, quia in officiis caritatis illis maxime tenemur obnoxii a quibus nos beneficia nouimus suscepisse, ideo presenti constitucione statuimus quod quilibet beneficiatus aut substitutus teneatur celebrare aut celebrari facere in septimana duas missas in capella, ubi tale beneficium institutum fuerit, et pro animabus illorum qui dicta beneficia fundauerint.</p>
                    <p>Quod si non fecerit, uolumus eum incurrere penam duodecim denariorum pro qualibet missa, precipientes collectoribus ut dictas penas a contra facientibus et negligentibus de distribucionibus et aliis precatiis exigant, de quibus in dictis capellis missas faciant celebrari.</p>
                </div>
                <div>
                    <head>Capitulum 4</head>
                    <p>Quod nulli animarum cura est committenda nisi prius per uicarium generalem fuerit examinatus.</p>
                    <p>Quia ars artium est regimen animarum, et ex ignorancia atque indignitate curatorum infinita animarum pericula subsequuntur, ut experiencia manifesta edocet.</p>
                    <p>Ideo, uolentes animarum periculis obuiare, prouide ducimus statuendum ut, cum oportuerit alicui ecclesie de curato temporali prouidere, nullo modo cura sibi committatur, sicuti nec committi</p>
                    <p>uolumus, donec talis sacerdos per uicarium nostrum generalem fuerit diligenter examinatus, et [8] tam in moribus et sciencia quam in practica iudicatus idoneus.</p>
                    <p>Quod si contra factum fuerit, talis cure commissio sit nulla.</p>
                </div>
                <div>
                    <head>Capitulum 5</head>
                    <p>Quod in anniuersario fiendo, precedenti die post Completorium dicantur nouem lecciones mortuorum.</p>
                    <p>Ad audienciam nostram ex frequenti clamore peruenit quod sunt multe ecclesie nostre diocesis in quibus, cum in crastinum celebrari oporteat anniuersarium conuentuale, ut iuxta regulam consuete Ualentine teneantur sacerdotes ecclesie post Completorium precedentis diei dicere nouem lecciones defunctorum, aut dictum officium totaliter omittunt aut solum dicunt tres lecciones, ex quo anime defunctorum debito defraudantur suffragio.</p>
                    <p>Idcirco, huic morbo uolentes adhibere medelam, prout tenemur, presenti constitucione statuimus ut quotienscumque in aliqua parochiali ecclesia, tam ciuitatis quam diocesis, debuerit celebrari anniuersarium conuentuale, in die precedenti immediate post Completorium nouem lecciones defunctorum decantentur, quemadmodum in nostra Ualentina ecclesia laudabiliter obseruatur.</p>
                    <p>Quod si contra factum fuerit, precipimus collectori ut nullo modo anniuersarium distribuat neque soluat.</p>
                </div>
                <div>
                    <head>Capitulum 6</head>
                    <p>Quod rectores et uicarii in missis quas pro parochianis dicere tenentur, non adiungant nouas collectas pro particularibus personis.</p>
                    <p>Preterea, ut audiuimus, in quibusdam ecclesiis tam ciuitatis quam diocesis nostre abusus damnabilis inoleuit, uidelicet quod quidam rectores et uicarii tam perpetui quam temporales, necnon alii sacerdotes, rabide ambicionis auaricia succensi, in missis conuentualibus, quas singulis diebus pro suis parochianis celebrari tenentur, admiscent speciales collectas aut missas uotiuas pro personis singularibus uiuis aut defunctis, pro quibus tam damnatam pecuniam recipiunt aut se recepturos sperant.</p>
                    <p>Idcirco, uolentes tante fraudi ex iniuncto nobis officio prouidere, ne id de cetero fiat districtius prohibemus, precipientes eisdem rectoribus et curatis aliisque quibuscumque sacerdotibus dictas missas conuentuales celebrantibus, in uirtute sancte obedientie et sub ostentacione diuini iudicii,</p>
                    <p>ut totas prefatas missas offerant Deo pro illis parochianis uiuis et defunctis pro quibus celebrari debent.</p>
                    <p>Inhibentes nichilominus collectoribus percaciorum, ne sacerdotibus huiusmodi conuentuales missas celebrantibus punctuent pro illa die aliquam missam uotiuam.</p>
                </div>
                <div>
                    <head>Capitulum 7</head>
                    <p>Quod baptizandi non in domibus, set in ecclesiis baptizari debent, exceptis filiis regum aut principum aut si [9] necessitas emerserit.</p>
                    <p>Cum baptismus ianua exsistat omnium Ecclesie sacramentorum, et non in aulis uel cameris aut domibus priuatis, set dumtaxat in ecclesiis, in quibus ad hoc specialiter sunt fontes deputati, administrari debeat, ideo presenti constitucione prohibemus ne quis de cetero quemquam alibi quam in dictis ecclesiis baptizare audeat, nisi tales baptizandi filii fuerint regum aut principum aut talis necessitas emerserit, propter quam nequeant absque periculo ad ecclesiam deportari.</p>
                    <p>Nec tunc uolumus peluim aut aliud uas, in quo dictum sacramentum ministratum fuerit, per baptizantem sibi appropriari aut redempcionem aliquam exigere pro eodem.</p>
                    <p>Contra facientes uero uolumus incurrere penam quinquaginta solidorum, operi ecclesie Ualentine applicandorum.</p>
                </div>
                <div>
                    <head>Capitulum 8</head>
                    <p>[10] De celebracione diuini officii accurate norme.</p>
                    <p>Dies et festa in quibus conceditur predicari aut sermones fieri in ecclesiis.</p>
                    <p>Beneficiati et clerici omnes in honore habeant suum curatum.</p>
                    <p>Quamplura monita pro regimine ecclesiarum [11].</p>
                </div>
                <div>
                    <head>Capitulum 8i</head>
                    <p>Frequens multorum querela nostrum pulsauit auditum quod nonnulli curati et ceteri in ecclesiis parochialibus nostre duitatis et diocesis Ualentine in cantum per prauas consuetudines introduxerunt abusus, qui nedum populum ad indeuocionem inducunt, set eciam inter eos lites, discordie et quamplurima scandala suscitantur.</p>
                    <p>Unde nos Hugo, miseracione diuina episcopus Ualentinus, cupientes statum predictarum ecclesiarum in melius reformare, ad ea que diuini cultus augmentum et earum decorem respiciunt operam impendere efficacem, habita per nos cum nostro capitulo super hiis matura deliberacione et diligenti tractatu, de eiusdem consilio, constitucionem presentem edidimus, dictis ecclesiis ualde utilem et quamplurimum fructuosam, quam in uolumine aliarum constitucionum inseri uolumus et iubemus, mandantes eam ab omnibus curatis, beneficiatis et ceteris clericis, cuiuscumque status et [12] condicionis exsistant, in dictis suis ecclesiis parochialibus, in quibus fuerit tamen competens numerus beneficiatorum, inuiolabiliter obseruari.</p>
                </div>
                <div>
                    <head>Capitulum 8ii</head>
                    <p>Et, primo, attendentes quod curati, qui inferiores prelati sunt parochialium ecclesiarum, norma et exemplar debent esse aliorum, in uirtute sancte obedientie eis precipimus et mandamus quatenus circa curam et regimen predictarum sollicite intendant, honeste uiuere studeant et, quantum possibile fuerit, ordinaciones et consuetudines sue matricis ecclesie in suis ecclesiis faciant obseruari; superfluitatem sermonum, que potius ad auariciam quam ad utilem edificacionem populi tendit, euitent, et solum in diebus dominicis et festis que statim subiungentur, de mane dumtaxat, predicent aut faciant predicari.</p>
                    <p>Qui uero aliis diebus uel horis predicabunt aut fecerint predicari, pena medie marche argenti, retabulo nostre sedis applicande, incurrere uolumus ipso facto.</p>
                </div>
                <div>
                    <head>Capitulum 8iii</head>
                    <p>Sequuntur dies et festa in quibus conceditur predicari aut sermones fieri in ecclesiis parochialibus et in ecclesiis seu Hospitali Innocentium et in ceteris capellis, hospitalibus et oratoriis nobis subiectis, ceteris autem diebus prohibetur.</p>
                    <p>Primo, omnibus dominicis diebus totius anni.</p>
                    <p>Item, diebus et festis: Assumpcionis, Annunciacionis, Purificacionis et Natiuitatis et Concepcionis uirginis Marie.</p>
                    <p>In die Circumcisionis, in die Epiphanie, in die beati Uincentii, in die sancti Blasii, in die apostolorum Philippi et Iacobi, in die Inuencionis sancte Crucis, in die natiuitatis sancti Iohannis Baptiste, in die apostolorum Petri et Pauli, in die sancti Iacobi, Transfiguracione Domini, in die sancti Bartholomei, in die beati Matthei, in die beati Michelis, in die beati Martini, in die beate Catherine, in die beati Andree, in die beati Nicolai, in die beati Thome, in die Natalis, in die beati Stephani, in die beati Iohannis Euangeliste, in feria sexta in Parasceue, in feria secunda Pasche, in die Ascensionis Domini, in die beati Laurentii solum in sua ecclesia parochiali [13], in feria tercia Pasche solum in ecclesia sancti Bartholomei [14], in die sancti Petri martyris solum in ecclesia parochiali sancti Nicolai [15], in diebus translacionis et inuencionis beati Stephani solum in ecclesia sua parochiali [16], in die sancti Christophori solum in sua ecclesia [17], in die sancte Thecle solum in eius platea [18], in die Sanctorum Innocentium solum in Hospitali [19].</p>
                    <p>Hanc autem constitucionem uolumus extendi, quoad determinacionem sermonum, ad capellam siue Hospitale Innocentium et ad alias capellas, hospitalia et oratoria nobis subiecta.</p>
                </div>
                <div>
                    <head>Capitulum 8iv</head>
                    <p>Ceteris uero beneficiatis, substitutis et clericis eciam, in uirtute sancte obedientie, districte precipimus et mandamus quatenus curatum sue parochialis ecclesie honorent et in reuerencia habeant, et ei tamquam capiti et maiori infra ecclesiam et chorum et extra in diuinis obediant et pareant in licitis et honestis.</p>
                    <p>Nec de regimine, administracione seu cura ecclesie, necnon correccione chori ac ordinacione officii, que ad dictum curatum spectant, nisi quantum eis per dictum curatum permissum fuerit, se aliqualiter intromittant.</p>
                    <p>Congregaciones aut [20] ordinaciones super quibusuis negotiis ecclesie, nisi ad uocacionem sui curati et ipso interessente, facere non presumant, quia si congregaciones et [21] ordinaciones aliter facere presumpserint, nullius sint roboris et ualoris, nichilominus penam decem florenorum incurrere uolumus ipso facto.</p>
                </div>
                <div>
                    <head>Capitulum 8v</head>
                    <p>Preterea predicti curati, beneficiati et substituti, qui ex debito obligantur ad Horas canonicas, in dictis suis parochialibus ecclesiis ubi fuerint beneficiati et substituti conueniant, nisi sint canonica prepedicione impediti.</p>
                    <p>Quicumque uero predictorum in Matutinis natiuitatis Domini, feria quinta in Cena Domini, feria sexta in Parasceue, Sabbato Sancto, Resurreccionis, Pentecostes, Corporis Christi, Assumpcionis et Purificacionis uirginis Mane, et Omnium Sanctorum et in uocacionibus maioris altaris sue parochialis ecclesie defecerint; similiter et qui in omnibus et singulis diebus dominicis et festiuis, necnon eciam in singulis diebus Aduentus Domini et Quadragesime et in die quo percacium perpetuale uel particulare receperint, in missa, Uesperis et Completorio et Tercia quam alta uoce precipimus decantari [22] et, in ecclesiis in quibus est assuetum, in Sexta, incipiendo in missa in epistola, et in ceteris Horis in primo psalmo, non interfuerint ad minus in maiori parte cuiuslibet officii, pro qualibet predictarum Horarum perdat duos denarios.</p>
                    <p>In aliis diebus feriatis uel non festiuis, qui in missa et [23] Uesperis modo predicto saltem medietas beneficiatorum et substitutorum cuiuslibet parochialis ecclesie una die uel septimana et alia medietas alia et sic deinceps, non interfuerit, pro qualibet predictarum Horarum perdat alios duos denarios.</p>
                    <p>Hoc declarato quod si curatus aut aliquis seu aliqui de beneficiatis seu substitutis, cessante fraude, in officio cure occupati in predictis Horis seu aliqua earum seu in sepulturis aut obsequiis defunctorum et aliis, defecerint, tales, licet fuerint absentes, pro presentibus et dictis officiis</p>
                    <p>interessentibus reputentur.</p>
                </div>
                <div>
                    <head>Capitulum 8vi</head>
                    <p>Insuper, uolumus et eciam modo predicto iubemus quod dicti beneficiati et substituti, in dictis diuinis officiis, ad ordinacionem curati uel eius locum tenentis, capas recipere, intonare responsoria, lecciones et alia dicere seu cantare teneantur. =</p>
                    <p>Et singulis diebus dominicis, quatuor eorum, et in ceteris duo ad minus, unus post alium successiue, quolibet die missas habeant celebrare, sub pena duodecim denariorum,</p>
                    <p>constitucionibus alias disponentibus super celebracione predictarum in suo robore permansuris.</p>
                </div>
                <div>
                    <head>Capitulum 8vii</head>
                    <p>Si qui uero beneficiati uel substituti fuerint in diuersis ecclesiis, et una die uel septimana in una ecclesia, alia uero in alia ecclesia possint satisfacere in premissis, eis concedimus facultatem.</p>
                </div>
                <div>
                    <head>Capitulum 8viii</head>
                    <p>Adicientes quod cum diuinum officium celebrabitur in ecclesiis ante dictis, predicti curati, beneficiati, substituti et ceteri clerici in choro stent compositi, silentium et sanctas ceremonias obseruantes cum deuocione, attendentes ad diuinum officium, psallendo punctuatim et spaciose; ita quod legere seu aliquas Horas submissa uoce recitare, nec de una parte chori ad aliam transire presumant.</p>
                    <p>Quod si secus egerint, et per curatum uel eius locum tenentem moniti non destiterint, penam duorum denariorum incurrant ipso facto.</p>
                </div>
                <div>
                    <head>Capitulum 8ix</head>
                    <p>Illi uero qui, in scandalum cleri et populi, diuinum officium conturbare nitantur, uerba uituperosa seu contumeliosa contra suum curatum aut alium clericum infra ecclesiam et chorum uel extra in processionibus aut sepulturis, ad inuicem se durante officio rixando perturbauerint, cuiuscumque status aut condicionis exsistant, si beneficiatus uel substitutus fuerit, percaciis que eis peruenerint per mensem continuum sint ipso facto priuati, que percacia et cetere pene supra posite per curatum a collectore percaciorum exigantur et diuidantur inter illos qui ad Horas canonicas conuenerint in forma predicta.</p>
                    <p>Si uero curatus in predictis deliquerit uel delinquens percacium nullum habuerit, mandamus officiali nostro qui nunc est aut pro tempore fuerit, quantum cum hec ad sui noticiam peruenerint, pro modo culpe puniant taliter delinquentes quod pena illorum cedat ceteris in exemplum.</p>
                    <p>Mandamus insuper collectori percaciorum cuiuslibet ecclesie parochialis quatenus, requisitus per dictum curatum, predicta percacia et penas infra tres dies de percaciis siue emolumentis dicti delinquentis tradere non postponat.</p>
                    <p>Quod si facere distulerit, ipso facto ab officio collectorie nouerit se priuatum, processuri ad eleccionem alterius iuxta normam inferius expressatam.</p>
                </div>
                <div>
                    <head>Capitulum 8x</head>
                    <p>Et quia plerumque inter curatum et beneficiatos super eleccione collectoris discordia suscitatur, statuimus et eciam ordinamus quod una die prime septimane post festum Resurreccionis Domini, beneficiati, conuocati per suum curatum, tres uel quatuor de se ipsis in officio collectoris habeant nominare, et illico illos dicto curato presentent.</p>
                    <p>Qui curatus de dictis tribus uel quatuor eligat unum, qui dictum officium collectorie pro illo anno regat et administret, et in fine anni eisdem curato et beneficiatis uel deputatis ab eis computum reddere teneatur.</p>
                    <p>Si uero inter collectorem et beneficiatos et substitutos super percaciis uel emolumentis ecclesie discordia oriatur, ante omnia curatus pro uiribus eos ad concordiam reducere non omittat, et si illos concordare non poterit, ut partes releuentur a laboribus et expensis, premissis curatis concedimus potestatem quod super predictis possint inter dictos collectorem, beneficiatos et substitutos ius [24] dicere et dictum exsecutare seu exsecucioni mandare usque ad summam quinque solidorum.</p>
                </div>
                <div>
                    <head>Capitulum 8xi</head>
                    <p>Uolumus insuper quod littere prouisionum substitutorum presententur dictis curatis et non aliis, cum illorum admissio ad eos spectare noscatur.</p>
                    <p>Ceterum, ut substituti supra dicti congruenter uitam suam ualeant sustentare, sine grauamine tamen beneficiatorum, qui onera beneficiorum supportare tenentur, statuimus ac eciam ordinamus quod quilibet beneficiatus de reditibus sui beneficii, deductis oneribus, terciam partem substituto tradere teneatur, non obstantibus quibuscumque contrariis constitucionibus per nos aut predecessores nostros qumodolibet factis.</p>
                    <p>Cetera uero in nostris constitucionibus comprehensa uolumus in sua firmitate persistere.</p>
                    <p>Deo gracias.</p>
                </div>
                <div>
                    <head>Footnotes</head>
                    <p>[1] &quot;Premium notarii&quot; in brackets.</p>
                    <p>[2] &quot;Ego sum pastor bonus&quot; in quotacion marks.</p>
                    <p>[3] &quot;librarum&quot; in brackets.</p>
                    <p>[4] &quot;per&quot; in brackets.</p>
                    <p>[5] &quot;directe uel indirecte, quouis quesito colere&quot; in parenthesis.</p>
                    <p>[6] &quot;eciam si nullum ad inuicem interuenerit pactum, concordia uel conuencio preexpressa&quot; in parenthesis.</p>
                    <p>[7] &quot;ad&quot; in brackets.</p>
                    <p>[8] &quot;et&quot; in brackets.</p>
                    <p>[9] &quot;si&quot; in brackets.</p>
                    <p>[10] Brackets begins here.</p>
                    <p>[11] Brackets ends here.</p>
                    <p>[12] &quot;et&quot; in brackets.</p>
                    <p>[13] &quot;solum in sua ecclesia parochiali&quot; in parenthesis.</p>
                    <p>[14] &quot;solum in ecclesia sancti Bartholomei&quot; in parenthesis.</p>
                    <p>[15] &quot;solum in ecclesia parochiali sancti Nicolai&quot; in parenthesis.</p>
                    <p>[16] &quot;solum in ecclesia sua parochiali&quot; in parenthesis.</p>
                    <p>[17] &quot;solum in sua ecclesia&quot; in parenthesis.</p>
                    <p>[18] &quot;solum in eius platea&quot; in parenthesis.</p>
                    <p>[19] &quot;solum in Hospitali&quot; in parenthesis.</p>
                    <p>[20] &quot;aut&quot; in brackets.</p>
                    <p>[21] &quot;et&quot; in brackets.</p>
                    <p>[22] &quot;quam alta uoce precipimus decantari&quot; in parenthesis.</p>
                    <p>[23] &quot;et&quot; in brackets.</p>
                    <p>[24] &quot;ius&quot; in brackets.</p>
                </div>
            </div>
        </body>
    </text>
</root>
