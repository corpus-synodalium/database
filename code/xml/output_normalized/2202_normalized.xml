<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Ivrea</title>
                <recordID>2202</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1395-04-27</origDate>
                <dateNotes/>
                <origPlace>Ivrea</origPlace>
                <diocese>Ivrea</diocese>
                <province>Milan</province>
                <country>Italy</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 2202</p>
                <p>Year: 1395</p>
                <p>Month: 4</p>
                <p>Day: 27</p>
                <p>Circa: None</p>
                <p>DatingNotes: None</p>
                <p>Place: Ivrea</p>
                <p>Diocese: Ivrea</p>
                <p>Province: Milan</p>
                <p>CountryModern: Italy</p>
                <p>Latitude: 45.466667</p>
                <p>Longitude: 7.883333</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Pietro di Conde di Belley</p>
                <p>IssuingAuthorityAlt: Pietro Codo</p>
                <p>RegnalStart: 1373</p>
                <p>RegnalEnd: 1399</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: ASDI, x/6, HM. 368/479, CC. 1</p>
                <p>SourceOther: None</p>
                <p>Edition: Alfonsi, RIcerche sulle costituzioni sinodali del vescovado di Ivrea (secoli XI-XV), tesi di laurea, Universita' di Torino, Facolta' di Giurisprudenza, 1982. (Doc. 4, pp. 187-212)</p>
                <p>EditionOther: None</p>
                <p>SourceNotes: None</p>
                <p>TranscriptionNotes: nos. XLVIII-LVI</p>
                <p>BaseText: ['Library Scan', 'Other']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: ['closely related to Bergamo 1311, to which it is markedly more favourable than earlier statutes', 'Largely recopying of 1358 statutes, albeit with additions (see Andenna, Cura delle anime, 420-22)', 'Inc. Constitucio provincialis alias publicata. In nomine Domini amen.', 'Expl. celebrare solucio non debet.']</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 48</head>
                    <p>Constitucio prouincialis alias publicata.</p>
                    <p>In Nomine Domini amen.</p>
                    <p>Cum nos Petrus Dei et apostolice Sedis gracia episcopus iporegiensis et comes; iamdiu reperimus quam plurimos diocesis nostre tam clericos quam laicos in obseruacione constitucionis infrascripte, edite et promulgate per reuerendissimum in Christo patrem et dominum in Christo patrem et dominum diuinum Castonum, Dei et apostolice Sedis gracia, sante mediolanensis Ecclesie nostre metropolitane archiepiscopum, quondam desides et desuetos perstiliose, in graue detrimentum plurimorum et cupientes ut possimus et pastorale officium nos cogit indempnitatibus subditorum prouidere in presenti nostro sinodo, dictam constitucionem publicamus seu publicari facimus, ut audientes publicacionem huiusmodi memorie comendent, et quod ab inde ignoranciam non ualeant allegare; precipimus et mandamus uniuersis et singulis nobis subditis ut super tam laicis quam clericis ipsam constitucionem et omnia in ipsa contenta, sub penis et cominacionibus in ipsa contentis, firmiter obseruari et quod clerici maxime curam animarum habentes dictam constitucionem quater in anno in missarum sollemnis diebus, hiis quibus eciam alias constituciones nostras publicent sub excommunicacionis pena intelligibili et alta uoce, concedentes ipsis et ipsorum uolentes ipsam copiam recipi de manibus notarii nostri infrascripti infra unum mensem; cuiusquidem constitucionis tenor talis est.</p>
                </div>
                <div>
                    <head>Capitulum 49</head>
                    <p>Nota de enormibus criminibus.</p>
                    <p>Enormia peccata sunt penis grauioribus ferienda.</p>
                    <p>Ea propter constitucionem [1] presenti sub obstentacione diuini iudicii prohibemus super hoc monicionem generalem perhemptoriam et publicam [2] presenti nostri prouinciali concilio facientes; quod persona aliqua siue quisdam intra nostram ciuitatem siue diocesim, homicidium sponte facto aut consilio seu mandato uel sugestione perpetrare de cetero non presumat, aut maliciose in dampnum cuiusquisque ignem apponere per se uel per alium in alterius messes, ecclesias seu domum incendium committere siue arsuram aut ecclesiam aliquam siue eius hostia seu muros errumpere uiolenter uel in ea sacrilegium perpetrare seu depredacionem uiolentam facere uel rapinam, aut permanere publice in adulterio uel incestu siue cum muliere professa regularem obseruanciam rem carnalem commitere inhonestam uel scienter in aliqua causa siue in alterius preiudicium uel dampnum falsum testimonium proferre, in iudicio in dampnum cuiuscumque scienter facere uel procirare seu suadere uel consulere fieri sacramentum, aut sigillum alienum falsare siue literas uel falsari facere in dispendium alicuius, seu scienter falsis instrumentis uti in alterius dampnum siue litteris uel sigillis, uel quidquem aliud operari propter quod non debeat concipi seboles aut nasci seu abortum fieri, aut incantaciones, sortilegia, auguria uel maleficia facere que facture siue prestigia uulgariter apellantur, uel inuocaciones demonum pro futuris uel iam comissis aliquibus preciendis.</p>
                    <p>Contrafacientes uero in aliquo premissorum ex nunc in his scriptis excomunicacionis uinculo innodamus; ne non executores seu fidei comissarios decedentium et ipsorum heredes, qui ultra mensem post terminum seu terminos, ab ipsis decedentibus constitutos uel qui post obitum defunctorum ultra menses nouem, si terminos non fuerit a decedente appositus, distulerint soluere legata uel iudicata per ipsos decedentes ad pias causas siue ad opera officialibus, super hoc deputatis uel in posterum deputandis, legari seu relinqui contigerit in futurum, uel hactenus sunt lagata a die publicacionis tam in quam iudicatis, in ipsos nouem mensibus numerandis decernentes, quod ut ipsorum executorum ultra dictum tempus negligentium et heredum deffectus et negligencia in soluendis et distribuendis peccuniis per ipsos antistites suppleantur.</p>
                    <p>Nichilominus contra ipsos fideicomissarios et heredes, per ipsos pontifices et eorum officiales, ut predicta soluantur, compulsione omnimoda adhibenda, cum inuocacione, si opportuerit, brachii secularis, statuimus quoque in premissis et ad cognicionem et execucionem predictorum posse procedi sine strepitu et figura iudicarii ordinis ex officio mero per singulos pontifices et uicarios eorundem sub excommunicacionis pena, mandantes constitucionem presentem seu eius substanciam et effectum per perrochiales ecclesias nostre prouincie et diocesim, in locis populosis ab ipsis prelatis et rectoribus, singulis annis coram suis perrochianis pluries publicari.</p>
                    <p>Lecta et publicata fuit constitucio supradicti in aula maiori episcopali palacii in presencia capituli et cleri iporegiensis ibidem in sancto sinodo congregati per me Iacomotum de Mauriana, notarium et scribam reuerendi in Christo patris et domini domine Petri de Belicio, Dei gracia et apostolice sedis episcopi iporegiensis et comitis, superius nominati presentibus testibus Ardicione et Martino ex condominis de la Turre et Iacobo de Plazo castellano Padoni et aliis pluribus millesimo [3] .CCCoLXXXXU. indicione tercia, die .XXVII. mensis aprilis.</p>
                </div>
                <div>
                    <head>Capitulum 50</head>
                    <p>Nota de indumentis sacerdotalibus et eorum significacione.</p>
                    <p>Sacerdos, quando preparat se ad dicendam missam, primo calceat se et hoc dicit apostolicus: calciati pedes in preparacione euangelii pacis, per calciamenta que fuit de pellibus mortuorum animalium et calcant terram et sunt clausa de subtus et aperta de super, significant quod sacerdotes debent esse mortui mondo et debent habere cor clausam ad istam terram [4], apertum ad respondendum et considerandum selestia.</p>
                    <p>Amictus qui cooperit caput et cooperit pectus, significat iusticiam et sapienciam que debet esse in pectore et in capite sacerdotis, ut per iusticiam uelit et per sapienciam sciat uniquique reddere quod suum est.</p>
                    <p>Amba camisia quam induit significat albedinem et mundiciam castitatis.</p>
                    <p>Cingulus stringit lumbos in quibus est luxuria et significat quod sacerdos debet stringere motus luxurie et debet seruare casticiam in corpore suo.</p>
                    <p>Manipulus qui ponitur in sinistra manu ad tergendum oculos sacerdotum, significat quod sacerdos debet uigilare contra insidias diaboli et debet abstergere accidiam ab oculis anime sue.</p>
                    <p>Stola in humeris ponitur in quibus maxime sunt uires et uirtutes hominis, significat quod sacerdes debet habere fortitudinem et constanciam in aduersitatibus et tribulacionibus.</p>
                    <p>Longitudo stole significat perseueranciam; debet enim sacerdos perseuerare in bonis operibus usque in finem, in eo autem quod stola cum cingulo iungitur et unitur, significat quod uirtutes debent esse coniuncte et unite in sacerdote.</p>
                    <p>Planeta autem que ampla est super ponitur aliis uestimentis, significat caritatem que superat omnes uirtutes et debet esse ampla et extensa, non tantum ad diligendum amicos sed eciam inimicos.</p>
                    <p>Mitria episcopi que habet duo cornua, significat quod episcopus debet habere scienciam duorum testamentorum, ut sciat de omnibus sibi commissis omnipotenti Deo reddere racionem.</p>
                    <p>Anulus quem portat, significat fidem qua debet ornare Ecclesiam suam et portat ipsum in manibus ad signifficandum quod fidem debet demonstrare in operibus.</p>
                    <p>Baculus siue crocia episcopi in principio est curua et reflexa in medio recta et in fine acuta; prima pars, que est curua, significat quod episcopus debet trahere et coligere ad se errantes, bonis monitis et exortacionibus; secunda pars, que est recta, significat quod episcopus debet sustentare debiles prouidendo eis in necessitatibus, tercia pars, que est acuta, significat quod episcopus debet punire et stimulare pigros et negligentes.</p>
                    <p>Subtulares quibus episcopus calciatur significant quod non debet in uanum passum facere, sed debet pedes suos abstinere a malo et ire in consilium desolatorum.</p>
                    <p>Rochetus seu indumentum quo uestitur super tunicam quod est album quod episcopus eciam defert in in sacris, significat castitatem quam habere debet in corpore episcopus, primum preparatorium omnium uirtutum.</p>
                    <p>Subdiaconale debet esse coloris uiridis et significat pacienciam que numquam uincitur, imo sicut herba uires uiuit, ita paciencia in aduersis semper constans non mutatur.</p>
                    <p>Diaconale debet esse albi coloris et significat iusticiam que non inclinatur propter aliquod terrenum ad plus uel ad minus.</p>
                </div>
                <div>
                    <head>Capitulum 51</head>
                    <p>Nota significacionem actuum quos facit sacerdos quando celebrat missam.</p>
                    <p>Sacerdos paramentis indutus uadit ad altare, postea ponit se in dextra parte altaris, et clerici, qui sunt in choro, cantant missam; racio est nam sacerdos Christum significat, altare significat populum, osculum altaris significat osculum pacis, dextra pars altaris significat populum iudeorum qui fuit populus Dei, sinistra pars altaris significat populum gentilem id est populum paganorum, sicut eramus nos ante aduentum Christi, clerici cantantes officium significant profetas et patres ueteris testamenti, et ideo sacerdos patamentis indutus significat Christum uestitum carne humana; quando sacerdos uadit ad altare significat quod Christus uenit de celis ad populum, ut saluet ipsum, quando sacerdos osculatur altare, significat quod Christus dedit nobis osculum pacis et pacificauit nos Deo; quando sacerdos ponit se primo in dextra parte altaris significat quod Christus ueniens in mundum, primo uenit ad Iudeos quia de Iudeis natus est, nam beata Uirgo fuit iudea.</p>
                    <p>Clerici qui cantant in choro, significant prophetas et patres ueteris testamenti, qui clamabant et desiderabant aduentum Christi; quando clerici cantant officium significat quod ipsi prophete et patres ueteris testamenti iterum et iterum clamabant aduentum Christi, kirieleison Christeleison dicuntur nouem dicibus pro triplicacione, ad significandum quod omnis laus nostra debet referri ad Trinitatem, scilicet Patrem et Filium et Spiritum Sanctum; nam Kirieleison tantum est dicere quantum laudare Deum, in hoc autem quod dicitur nouem dicibus petimus et rogamus ipsam Trinitatem ut sociat nos nouem ordinibus angelorum; post kirieleisono sacerdos in medio altaris incipit: gloria in excelsis Deo [5], ad significandum quod Christus fuit mediator intra nos et Deum, per cuius mediacionem et arbitrium, ipsi Deo pacificati simus.</p>
                    <p>Postes sacerdes conuertit se ad populum et salutet eum dicendo: Dominum uobiscum [6] ad significandum quod Christus salutauit Apostolos et discipulos; postea sacerdos dicit oraciones ed debet dicere unam propter unitatem fidei que debet esse in omnibus christianis, uel tres ad honorem Trinitatis, uel quinque propter quinque plagas Christi, uel septem propter septem dona Spiritus Sancti.</p>
                    <p>Dictis oracionibus dicitur epistula et significat predicionem beati Iohannis Baptiste, et quis predicacio beati Iohannis Baptiste fuit ante predicacionem Christi, ideo epistula legit ante euangelium; dicta [7] epistula, sacerdos dimittit dextram partem artaris et uadit ad sinistram ut dicat euangelium, ad significandum quod Christus dimisit Iudeos qui noluerunt recipere ipsum nec predicacionem eius audire et uenit ad partem sinistram, id est ad gentiles et ad paganos, sicut eramus et credimus et recipimus eius predicacionem; unde lex euangelica et fides solum est apud christianos.</p>
                    <p>Quando sacerdos dicit euangelium, omnes qui audiunt stant erecti et faciunt sibi signum crucis et omnes debent discoperire capita sua; quando audiuimus euangelum, stamus erecti propter eius reuerenciam et ad significandum quod sola lex euangelica erigit nos a Christum; discoperimus nos capita nostra ad significandum quod lex euangelica discoperit et remouet omnia uelamina legis ueteris; nam ea que dicebat lex uetus, dicebat sub umbra et obscuritate, sed lex noua scilicet euangelica, dicit in luce et in manifesto; nam lex uetus dicebat quod imolaretur agnus pro peccato hominis et hoc erat ualde occultum et uelatum, qua refiebat [8]; sed lex euangelica remouet istud uelamen et declarat quod agnus qui occidebatur pro peccato hominis, significabat Christum qui erat immolandum et occidendum pro peccato humani generis et sic de aliis.</p>
                    <p>In principio euangelii facimus signum crucis et debet fieri in fronte, in ore et in pectore; facimus signum in fronte ut ostendamus credere in Christum crucifixum sine aliqua uerecondia et tenere fidem et legem eius.</p>
                    <p>Iudei enim reputabant magnum uituperium credere in Christum et tenere fidem et legem euangelii, sed nobis est ualde nobile et honorabile et ideo signamus frontem in qua est locus pudoris et uerecondie, quasi dicat publice portamus et confitemur legem Christi sine aliquo pudore et uerecondia. [9]</p>
                    <p>Facimus signum super os ad significandum quod uerba euangeli semper esse debent in ore nostro et in mente nostra; sacerdos quando incipit euangelium signat librum quasi dicat: hic est liber crucifixi [10].</p>
                    <p>In fine euangeli, omnes faciunt signum crucis, quod est armatura contra diabolum ne ueniat contra nos et capiat uerbum auditum de corde nostro; et nota quod in signo crucis exprimitur aduentus Christi in mundum, discensio ad inferos et ascensio in celum: cum enim facimus signum crucis debemus incipere a capite et trahere manum inferius ad pectus et hoc significat quod Filius Dei processit a Patre hoc est a Deo Patre, qui est caput et principium omnium rerum, et descendit inferius ad pectus, id est in mundum istum et hic passus mortuus et sepultus fuit pro salute nostra; postea portamus manum ad partem sinistram ad significandum quod Christus, resurgens a mortuis, prius iuit ad infernum qui designatur per manum sinistram, et inde extrauit Santos [11] Patres qui erant in limbo; postea portamus manum ad partem dextram, ad significandum quod Christus, postquam spoliauit infernum, ascendit in celum et sedet ad dextram Patris.</p>
                    <p>Finito euangelo, sacerdos receipt turribulum cum igne et incenso, et incensat altare; turribulum quod est classum de subter et apertus de super, significat cor nostrum quod esse debet claussum de subter, ne respiciat uel desiderat terrena, et debet esse perforatum de super ad respiciendum celestia; ignis qui est in turribulo significat caritatem que debet esse accensa in corde nostro et incensum quod ardet in igne et redolet, significat spem que debet esse accensa in corde nostro et debet redolere per deuocionem.</p>
                    <p>Post euangelum statim sequitur simbolum fidei, id est Credo in unum Deum, si solempnitas fuerit, non tamen in omni solempnitate cantatur sed in festis tantum eorum de quibus fit mencio in simbolo ut in festo Trinitatis, in natiuitate Domini in Circumcisione, in Epiphania, in Pascha, in Ascensione, in Pentecoste, in transfiguracione Domini, in festo Corporis Christi, in festis beate Marie Uirginis, in festo omnium Sanctorum et Apostolorum et Sancte Crucis, in omnibus diebus dominici, in festo dedicacionis Ecclesie, quidam eciam que in festo beati Iohannis Baptiste debet simbolum cantari, quia ibi commemorata [12] fuit natiuitas Christi, in aliis uero festiuitatibus decantari non debet.</p>
                    <p>Dicto simbolo cantatur offertorium siue offerenda et dicitur offerenda ab offerendo sed notandum quod tria debemus offerre: primo nos metipsos, postea ea que sunt necessaria in sacrificio scilicet panem, uinum et aquam et cetera sacrificio apta.</p>
                    <p>Nota quod panis iste dicitur a Pan quod est totum quoniam et hic et in futuro est tota uita nostra; uinum dicitur a uite cui se comparat Dominus dicens: ego sum uitis uera et uos palmites [13]; aqua dicitur ab equalitate quia per hoc sacrificium angelis nos coequari credimus, uel aque populum multum significat unde aque multe populi multi, quia nec sanguis sine salute populi, nec salus populi sine sanguine, esse potuit.</p>
                    <p>Postea dicitur secreta et uocatur secreta quia secrete dicitur.</p>
                    <p>Antiquitus enim secreta consueuit dici alta uoce et, sic ex cotidiano usu, pastores dicebant ipsam in mentem et cantabant ipsam in campis; unde factum est quod quadam die, dum pastores essent in campis, acceperunt panem et posuerunt super unum lapidem et inceperunt dicere secreta et diuina prouisione factum est quod ille panis conuersus est in carnem et pastores graui uindicta a Domino puniti fuerunt.</p>
                    <p>Unde ordinatum est ab illa hora in antea, secretam non dici alta uoce sed plane et secrete.</p>
                    <p>Cum dicit sacerdos: Orate pro me fratres et sorores [14] et cetera, statim incipit orare et nos similiter orare debemus secreto et cantare duos salmos scilicet Exaudiat te Dominus [15] et salmum sequentem ad minus quattuor uersus.</p>
                    <p>Prephacio dicitur quasi perlocucio est ad ministerium preparacio; nominantur uero ibi nouem ordines angelorum, quos dum missa dicitur, presentes esse credimus, maiestas quoque dicitur quasi maior stans [16] uel maior potestas.</p>
                    <p>Nota quod decem prephaciones sunt: prima de Trinitate, secunda de Natali Domini, tercia de Epiphania, quarta de Quadragesima, quinta de Cruce Domini, sexta de Resurreccione, septima de Ascensione, octaua de aduentu Spiritus Sancti, nona de beate Marie, decima de Apostolis.</p>
                    <p>Post secretam et prefacionem dicitur tribus uicibus: Sanctus, sanctus, sanctus [17] ad honorem beatissime Trinitatis, et petimus ab ipsa caluari in excelsis et coniungi nouem ordinibus angelorum; postea absconditur patena et tenetur in absconso, usque quo dicitur Pater Noster, et nunc manifestatur; patena est rotunda et omnis res rotunda non habet principium nec finem, et in hoc patena significat Diuinitatem, que nec habuit principium neque finem.</p>
                    <p>Quando patena absconditur significat quod Diuinitas est nobis absconsa et uelata, tunc patena manifestatur quando incipit dicere Pater Noster, et significat quod quando uenimus ad Patrem nostrum qui est in celis, tunc que est nobis absconsa in mundo isto manifestabit se nobis et uidebimus ipsam sicut est.</p>
                    <p>Post Pater Noster, sacerdos diuidit corpus Christi in tres partes, et duas ponit super patena, aliam mittit in calicem et miscet in sanguine, ad significandum quod corpus Christi sumitur ad graciam illorum qui sunt in uita eterna et ad expurgacionem illorum qui sunt in purgatorio et ad salutem illorum qui sunt in mundo isto.</p>
                    <p>Nam una illarum partium que ponitur in patena, sumitur ad honorem Sanctorum qui sunt in gloria; alia uero pro illis qui sunt in purgatorio, tercia uero sumitur pro nobis qui sumus sepulti in miseriis huius mundi ut per ipsam liberemur a peccatis nostris.</p>
                    <p>Agnus Dei dicitur tribus dicibus ad honorem Trinitatis que ad nos misit agnum immaculatum Ihesum Christum, qui redemit nos a peccatis nostris in sanguine suo; in eo autem quod inuocamus istum agnum tribus dicibus, datur intellegi quod tribus modis debemus rogare: scilicet primo, ut dimittat nobis peccata nostra, secundo ut manu teneat et iuuat nos ne amplius recidemus in peccatum, tercio ut nos perducat ad pacem uite eterne ubi peccatum esse non poterit.</p>
                    <p>Post hec sacerdos redit ad dextram partem altaris, ad significandum quod in fine mundi, post mortem antechristi, Christum redibit ad Iudeos et Iudei erunt populus Dei et Christi et nos et Iudei erimus unum ouile et ipse erit unus pastor.</p>
                    <p>In fine sacerdos licenciat populum dicens: ite, missa est [18] quasi dicat, surgite et ambulate, quia non est plus standum in hoc mundo sed debemus ire in uitam eternam per bona opera et possimus facere leuiter, quia missa est hostia per quam liberati sumus a seruitute diaboli et ianua paradisi nobis aperta est [19].</p>
                    <p>Post hec sacerdos benedicit populum et tunc unusquisque facit sibi signum crucis.</p>
                    <p>Et nota quod missa plauditur tribus modis, scilicet per ite, missa est [20], in solempnitatibus; quod est quasi abeundi licencia et est sumptum ab exodo non secundum uerba sed secundum sensum, quando populus Isreliticus de Egipto per missum Pharaonis regressus est ad propria, gracias Deo referens, sic nos accepta benediccione ultima ad celestem patriam ire debemus ubi in graciarum accione semper erimus.</p>
                    <p>Dicitur autem: ite, missa est quando cantatur: Te, Deum laudamus et gloria in excelsis Deo et alleluia et dicto ite missa est, debemus respondere: Deo gracias [21].</p>
                    <p>Et est intercessio aggratulatiua uel congratulatiua; in profestis uero diebus dicitur: benedicamus Domine [22] et est sumptum de apostolo; in missa pro defunctis dicitur requiescat in pace [23] id est de sola generali consuetudine; cum dicitur ite missa est [24], sed benedicamus Domino [25] ne uideatur populus habere licenciam abeundi.</p>
                    <p>Et nota quod debemus facere signum crucis in principio cuiuslibet hore, quando dicitur Deus in adiutorium meum intende [26], item in fine, quando dicitur Deus det nobis suam pacem, et uitam eternam [27] item in principio et in fine omnium euangelorum debemus nos signare signo crucis.</p>
                </div>
                <div>
                    <head>Capitulum 52</head>
                    <p>Nota quod missas debet celebrare sacerdos in die.</p>
                    <p>Sacerdos non debet dicere nisi unam Missam in die et beatus est qui celebrat digne unam.</p>
                    <p>In die Natiuitatis Domini, propter solempnitatem diei, sacerdos potest dicere tres missas: unam de nocte, aliam in aurora, et aliam hora tercia; et ille tres misse designant tria tempora per que decurrit totus iste mundus scilicet: tempus legis nature, tempus scripture et tempus gracie.</p>
                    <p>Prima missa que dicitur de nocte representat tempus legis nature, quod fuit ab Adam quousque data fuit lex Moisi, et in isto tempore homines ambulabant quasi in nocte et in tenebris, quia non habebant aliquam lucem de aduentu Filii Dei in carne, et ideo consueuit dici in illa missa prophecia: populus gentium qui ambulabat in tenebris uidit lucem magnam [28], unuquisque tamen habebat legem nature in corde que talis erat: quecumque uultis ut faciant uobis homines et uos facite illis.</p>
                    <p>Secunda missa que cantatur in aurora representat nobis tempus scripture, date Moisi usque ad aduentum Christi; ideo cantatur in illa missa: Lux fulgebit hodie super nos [29].</p>
                    <p>Tercia missa que dicitur in tercia, representat nobis tempus gracie in quo sumus; quia magna fuit gracia quando Deus Pater misit filium suum in mundum pro salute nostra et ideo in illa missa cantatur: puer natus est nobis [30], quasi dicat: istud est tempus magne gratie, in quo filius Dei datus est nobis de gracia [31].</p>
                </div>
                <div>
                    <head>Capitulum 53</head>
                    <p>Nota causam quare diebus sabbatis magis honoramus beatam Uirginem quam aliis diebus.</p>
                    <p>In die sabbati magis honoramus beatam Mariam Uirginem quam in aliis diebus [32], siue per ieiunium siue per officium.</p>
                    <p>Racio est quia dies sabbati specialiter est domine nostre Uirginis Marie, quia per totam diem sabbati Sancti tenuit uniuersam fidem Christi in corde suo, quia post Christi mortem omnes discipuli dubitauerunt et perdiderunt fidem, cogitantes quod non esset filius Dei et quod ipse non resurgeret; sed sola domina nostra beata Uirgo non dubitauit; sciebat enim quod conceperat Eum ex uirtute Spiritus Sancti et quomodo Eum portauerat sine labore et quomodo peperat sine dolore, et ideo erat certa quod erat uere Filius Dei et quod debebat resurgere a mortuis tercia die [33].</p>
                    <p>Alia racio est quia dies sabbati est quasi ianua et introitus ad diem dominicam et dies dominica est dies requiei et significat uitam eternam et domina nostra beata Uirgo Maria est quasi ianua paradisi.</p>
                    <p>Dies Ueneris appropriatur Christo, quia in eo conceptus in utero Uirginis et in eo mori uoluit pro salute humani generis.</p>
                    <p>Christus, cum in cruce pateretus, prolixe orauit decantans decem psalmos scilicet: Deus meus respice in me [34] usque ad psalmum in te domine speraui [35] et cum, peruentum esset ad hunc uersum, in manus tuas Domine, comendo spiritum meum [36] emisit spiritum, et nos quoque, postquam recitauimus passionem Christi, que tribulacionem et dolorem et laborem eius significat, oramus Christus orauit in cruce pro tribus: pro se, ut ibi Pater clarifica Filium tuum [37] pro suis ut patet Pater pro eis rogo quod dedisti michi [38] et pro eis qui credituri erant in Eum dicens: Pater, non tantum pro eis, sed eciam pro omnibus illis qui credituri sunt in me [39], unde dicitur quod non debemus orare pro illis quos scimus non esse saluandos, ut pro illis qui remanserunt in inferno, nec pro Iuda qui se desperauit, unde Augustinus dicit: Si scirem patrem meum esse in infernum, non plus pro illo quam pro diabolo orarem [40].</p>
                </div>
                <div>
                    <head>Capitulum 54</head>
                    <p>Nota de diuersitate missarum et qua hora debeat missa celebrari. [41]</p>
                    <p>Nota quod tantum tribus horis celebretur regolariter missa scilicet tercia, sexta, nona; tercia hora ideo quia illa hora crucifixus fuit Christus linguis Iudeorum clamantium, crucifige, crucifige eum [42]; sexta fuit in cruce imolatus quia tunc crucifixus est manibus gentilium; nona quia tunc expirauit id est emisit spiritum; tercia hora cantatur in diebus festiuis, sexta hora in diebus profestis, nona hora in quadragesima et in diebus ieiuniorum; potest tamen missa celebrari summo mane licite, dummodo aurore signa appareant, sed non ante, matutinis tamen et prima prius decantatis.</p>
                    <p>Sed ab illis horis excipitur dies natiuitatis Domini, quia tunc prima missa dicitur de nocte non sine causa et in sabbato Pasche et Pentecostes quia ibi dicitur: Hec nox est [43] et Deus qui hanc sanctissimam noctem et in diebus ieiuniorum propter sacros ordines.</p>
                </div>
                <div>
                    <head>Capitulum 55</head>
                    <p>Nota de diuersitate missarum.</p>
                    <p>Nunc dicendum est que misse quibus diebus debeant celebrari siue cantari, tempore quodam dominico officio nondum ordinato et heresi pululante, ne diuinum officium deperiret, ordinatum fuit debere cantari prima feria de Trinitate, secunda feria de angelis, tercia de sapiencia, quarta pro peccatis, quinta de Spiritu Sancto, sexta feria de cruce, septima de Beata Maria.</p>
                    <p>Sed postea sanctitum est quod istud cessaret causa cessante, quia necessitate urgente factum fuerat et dominico officio ordinato, statutum est ut prima feria suum haberet officium de Trinitate; secunda feria de angelis quia tunc primo creati sunt in bonis gratuitis, tunc enim diuisa fuit lux a tenebris, id est boni angeli a malis, tunc ceciderunt mali, boni uero confirmati sunt; prima autem feria creati fuerunt in bonis naturalibus, cantatur eciam alia de causa die lune pro defunctis missa, ut adhibeamus eis suffragium angelorum; eadem autem feria cantatur missa pro defunctis quoniam, ut dicitur, quidam in prima, scilicet in die dominico, habent refrigerium anime que sunt in purgatorio et statim in secunda feria redunt ad penam ut autem laboribus eorum subueniantur, missa pro illis cantatur; institutum quoque fuit ut quarta feria ieiunaretur et in illa die debet cantari missa de die dominico proxime precedenti; sexta feria debet decantari de cruce; in septima feria siue in sabbato cantatur de Sancta Maria quod inde habuit inicium siue principium.</p>
                </div>
                <div>
                    <head>Capitulum 56</head>
                    <p>Nota pulcrum miraculum de beata Maria, quare in diebus sabbatorum eius officium siue commemoracio celebratur.</p>
                    <p>Olim in Costantinopoli, in quadam ecclesia erat imago beate Uirginis Marie, antequam dependebat uelum quod totam coperiebat imaginem; hoc uelum sexta feria post uesperas ad imagine, nullo mouente, sed Dei miraculo, quasi deferretur, in celum auferebatur ut ad plenum posset imago a populo prospici; celebratis uesperis, in sabbato descendebat ante eius iconam, id est imaginem, et manebat usque ad sextam feriam; hoc miraculo uiso, sancitum est et ordinatum ut semper in illa feria septima siue sabbato, quod idem est, de beata Maria in ecclesia cantaretur; alia racio est quia ipsa est nobis porta ad intrandum regnum celorum, quod per diem dominicam figurantur, ideo solempnizamus de illa feria septima [44] id est in sabbato, que precedit diem dominicam, queritur si sacerdos ante uesperum nec postea potest dormire utrum in crastino possit, celebrare solucio non debet.</p>
                </div>
                <div>
                    <head>Footnotes</head>
                    <p>[1] Ed. constitucion</p>
                    <p>[2] In the margins: 6 brief titles indicating the most serious crimes: de omicidio, de igne, de incendio, de sacrilegio, de adulterio et incesto.</p>
                    <p>[3] ed. Millio</p>
                    <p>[4] in another copi of the same constitucions, it is further specified: et calcare ipsam in uilipendium, tamque lutium, et debent habere cor</p>
                    <p>[5] From gloria in quotacion marks</p>
                    <p>[6] Dominus uobiscum in quotacion marks</p>
                    <p>[7] dicta is a guess; original missing</p>
                    <p>[8] refiebat is a guess; original missing</p>
                    <p>[9] added to line: facimus signum in pectore ut semper cogitamus in preceptis Dei</p>
                    <p>[10] hic est liber crucifixi in quotacion marks</p>
                    <p>[11] sic</p>
                    <p>[12] Ed. commerata</p>
                    <p>[13] Ed. palmiter; from ego sum uitis in quotacion marks</p>
                    <p>[14] From Orate in quotacion marks</p>
                    <p>[15] Exaudiat te Dominus in quotacion marks</p>
                    <p>[16] Ed. atans</p>
                    <p>[17] From first sanctus in quotacion marks</p>
                    <p>[18] ite, missa est in quotacion marks</p>
                    <p>[19] From surgite et ambulate in quotacion marks</p>
                    <p>[20] ite, missa est in quotacion marks</p>
                    <p>[21] The following phrases were in quotacion marks in ed.: ite, missa est; Te, Deum laudamus; gloria in excelsis Deo; alleluia; ite missa est; Deo gracias</p>
                    <p>[22] Ed. Domini; Phrase in quotacion marks in ed.</p>
                    <p>[23] requiescat in pace in quotacion marks</p>
                    <p>[24] ite missa est in quotacion marks</p>
                    <p>[25] benedicamus Domino in quotacion marks</p>
                    <p>[26] From Deus in quotacion marks</p>
                    <p>[27] From Deus det in quotacion marks</p>
                    <p>[28] From populus in quotacion marks</p>
                    <p>[29] From Lux in quotacion marks</p>
                    <p>[30] From puer in quotacion marks</p>
                    <p>[31] From istud est in quotacion marks</p>
                    <p>[32] (quam in aliis diebus)</p>
                    <p>[33] Ed. percia die</p>
                    <p>[34] From Deus in quotacion marks</p>
                    <p>[35] in te Domine speraui in quotacion marks</p>
                    <p>[36] From in manus tuas in quotacion marks</p>
                    <p>[37] From ibi Pater in quotacion marks</p>
                    <p>[38] From Pater in quotacion marks</p>
                    <p>[39] From Pater in quotacion marks</p>
                    <p>[40] From Si scirem in quotacion marks</p>
                    <p>[41] text missing; celebrari?</p>
                    <p>[42] crucifige, crucifige eum in quotacion marks</p>
                    <p>[43] Hec nox est in quotacion marks</p>
                    <p>[44] Ed. semptima</p>
                </div>
            </div>
        </body>
    </text>
</root>
