<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Nogaro</title>
                <recordID>0327</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1303-12-02</origDate>
                <dateNotes/>
                <origPlace>Nogaro</origPlace>
                <diocese/>
                <province>Auch</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 327</p>
                <p>Year: 1303</p>
                <p>Month: 12</p>
                <p>Day: 2</p>
                <p>Circa: Yes</p>
                <p>DatingNotes: dating not certain, according to Kay, Making of Statutes, 220</p>
                <p>Place: Nogaro</p>
                <p>Diocese: None</p>
                <p>Province: Auch</p>
                <p>CountryModern: France</p>
                <p>Latitude: 43.7592</p>
                <p>Longitude: -0.0328</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: Armanieu II d'Armagnac</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Mansi 25, col 111-16</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: Much uncertainty surrounding these statutes (which may be compilation including texts from 1300, 1303, 1326).</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>STatuimus quod nullus in ecclesia sua recipiat clericum peregrinum ad officiandum, sine litteris commendatoriis ordinarii sui, et licencia sui episcopi.</p>
                    <p>Alioqui clericus peregrinus sentenciam excommunicacionis incurrat.</p>
                </div>
                <div>
                    <head>Capitulum 2</head>
                    <p>Irrefragabili constitucione sancimus, quod rectores ecclesiarum, et subcappellani eorum, recipientes peregrinos ignotos presbyteros absque suorum diocesanorum litteris recommendatoriis, ad efficiendum ecclesiastica sacramenta, ipso facto sint excommunicacionis sentencia innodati.</p>
                </div>
                <div>
                    <head>Capitulum 3</head>
                    <p>Ut prelatorum iudicum, inquisitorum et uisitatorum officium eo fructuosius, quo liberius, ualeat exerceri: presenti statuto uniuersis et singulis tam religiosis, quam clericis ac laicis, duximus inhibendum, ne ipsos impedire uel turbare presumant, quo minus in ipsis locis religiosis, regularibus, uel aliis eisdem subiectis, liberum officii sui debitum exequantur.</p>
                    <p>Alioqui si laici fuerint, excommunicacionis, si religiosi et clerici, interdicti ipso facto incurrant sentencias.</p>
                </div>
                <div>
                    <head>Capitulum 4</head>
                    <p>Si quis nuncios nostros, suffraganeorum nostrorum, seu iudicum nostrorum suorumque, missos per nos uel eos, pro conuocandis conciliis, synodis, citacionibus uel execucionibus faciendis, per se, uel per alium uel alios, clam uel palam impediuerit, litteras eisdem abstulerit, fregerit, deleuerit uel occultauerit, percusserit, uel in premissis, uel ad aliquod premissorum dederit consilium, auxilium uel fauorem, eo ipso sit excommunicacionis uinculo irretitus.</p>
                </div>
                <div>
                    <head>Capitulum 5</head>
                    <p>De excommunicacionis, suspensionis, uel interdicti sententiis, scilicet an iuste late fuerint, uel iniuste, uel de aliis causis specialibus, uel ecclesiasticis, seu alias ad forum ecclesie, de iure, uel de antiqua consuetudine spectantibus, se nullatenus intromittant domini uel iudices temporales: nec iudices ecclesiasticos, nec super ipsis recurrentes ad ipsos, in huiusmodi quomodolibet impediant, uel predictis dent consilium, auxilium uel fauorem.</p>
                    <p>Aliter predicte excommunicacionis sentencia sint ligati: que, nisi satisfaccio facta prius fuerit, minime relaxetur.</p>
                </div>
                <div>
                    <head>Capitulum 6</head>
                    <p>Quicumque fugientes ad ecclesiarum tutelam ibidem uulnauerit, mutilauerit, interfecerit, uictualia subtraxerit, uel ne habere, aut dare eis ualeant impediuerit per se, uel per alium, seu alios, aut custodes, ne exinde exire possint, quoquomodo posuerit, incenderit, inde extraxerit uiolenter, aut aliquid predictorum fieri preceperit uel procurauerit, seu consilium uel opem adhibuerit, excommunicacionis sententie subiicitur ipso facto, preterquam in casibus a canonibus permissis.</p>
                </div>
                <div>
                    <head>Capitulum 7</head>
                    <p>Statuimus ut quicumque in transgressione iuramenti manifeste fuerint deprehensi, ad mandatum nostrum, suffraganeorum, uel officialium nostrorum, in ecclesia eorumdem publice denuncientur periuri: qui si admoniti, satisfacere noluerint, extunc excommunicentur candelis extinctis, et denuncientur intestabiles ac infames: nec ad testimonium uel actus legitimos admittantur: nec in foro penitentie, preterquam in mortis articulo, solui ualeant, etc.</p>
                    <p>Et hoc frequenter in ecclesiis cathedralibus et parochialibus precipimus publicari.</p>
                    <p>Officiarii autem qui in obseruacione predicti statuti, negligenter scientes extiterint, ipso facto ingressum ecclesie usque ad mensem sibi nouerint interdictum.</p>
                </div>
                <div>
                    <head>Capitulum 8</head>
                    <p>Corpora laicorum non sepeliantur intra ecclesias sine licencia prelati et rectoris, quamuis ab antiquo haberent sepulturas: alioqui eosdem sepelientes [1] excommunicacionis sententie uolumus subiacere.</p>
                </div>
                <div>
                    <head>Capitulum 9</head>
                    <p>Quicumque extra suam parochialem ecclesiam in qua decessit, elegerit sepulturam, matrici ecclesie solemniter presentetur, et eidem reddatur de funeralibus debitum, prout de iure, uel in parochia fieri consuetum est: et contrarium facientes ipso facto subiaceant ecclesiastico interdicto.</p>
                </div>
                <div>
                    <head>Capitulum 10</head>
                    <p>Tam detentores decimarum ante ipsarum restitucionem, quam eorum filii, uxores, et familie, sepultura careant Christiana: nec ipsi, nec eorum filii usque ad quartam generacionem inclusiue ad tonsuram clericalem, ceteros ordines, uel ecclesiastica beneficia aliqua admittantur.</p>
                    <p>Sed eorum beneficia aliis libere conferantur.</p>
                    <p>Si nostri ordinarii predictis hec contulerint, ab illorum collacione eo ipso se nouerint suspensos: et loca ubi sepulti fuerint, per annum ecclesiastico subiaceant interdicto.</p>
                </div>
                <div>
                    <head>Capitulum 11</head>
                    <p>Archidiaconus uisitare uolens, in principio sue uisitacionis omnes quos secum ducere uoluerit, sic informet, quod nec ipse, nec quisquam suorum aliquid muneris, qualitercumque offeratur, recipiat.</p>
                    <p>Alioqui percipientes, usque ad restitucionem dupli illius quod receperint, ecclesie uel rectori a quo receperint, faciendam teneatur, et excommunicacionis sententie ipso facto senouerint subiacere.</p>
                    <p>Archidiaconus autem contra presentem constitucionem in aliquo ueniens, tamdiu ab officio ipso se nouerit suspensum, quousque de duplo huius, si receperit, et ultra, per ipsum fuerit plenarie satisfactum: nulla eis in hoc remissione, libertate seu gracia ualitura.</p>
                </div>
                <div>
                    <head>Capitulum 12</head>
                    <p>Ecclesia nondum consecrata, attamen Diuino cultui dedicata, si polluatur seminis aut sanguinis effusione hominis uiolenta, uel sepultura excommunicatorum, interdictorum, hereticorum, schismaticorum, paganorum seu Iudeorum, nec ossa discerni et exhumari possint: per episcopum tantum aspersione aque benedicatur: si uero inferior ipso ecclesiam aut coemeterium huiusmodi, uel eciam consecratam, reconciliare presumpserit, eo ipso ecclesiastico supponatur interdicto.</p>
                </div>
                <div>
                    <head>Capitulum 13</head>
                    <p>Iudices seculares, cuiuscumque condicionis, si suas causas, maxime de sanguinis effusione et corporali pena in ecclesiis uel coemeteriis audeant agitare, statuta, aut parlamenta facere, nisi ad pietatem suadeant: per publicacionem presentis edicti, excommunicacionis sententie ipso facto uolumus subiacere: processus eorum nihilo minus careant roboris firmitate.</p>
                </div>
                <div>
                    <head>Capitulum 14</head>
                    <p>Excommunicamus et mandamus denunciari excommunicatos publice omnes concubinarios, usurarios, adulteros manifestos.</p>
                </div>
                <div>
                    <head>Capitulum 15</head>
                    <p>Excommunicamus et excommunicatos prouincie denunciari precipimus creditores, qui instrumentum soluti debiti detinent, nisi infra quindecim dies, si commode fieri poterit, restituerint ipsum instrumentum debitori, uel alii legitimo pro eodem, uel saltem ipsum cancellauerint ac fregerint instrumentum infra dictum terminum.</p>
                </div>
                <div>
                    <head>Capitulum 16</head>
                    <p>Supponimus ecclesiastico interdicto omnem locum prouincie Auxitane, ubi manifesta rapina ecclesiarum, religiosorum, clericorum, uel personarum ecclesiasticarum reponitur, quamdiu dicta rapina ibi fuerit, uel clericus, aut persona ecclesiastica contra uoluntatem sui prelati inibi capta a quocumque detinetur: et si de loco in locum mutata fuerit, primus locus, et alia unde et ubi mutatur, usque ad dignam satisfaccionem, eo ipso, ecclesiastico remaneant interdicto.</p>
                    <p>Et si de predictis quispiam consenserit scienter, ipso facto pena consimili sit ligatus.</p>
                </div>
                <div>
                    <head>Capitulum 17</head>
                    <p>Excommunicamus et excommunicatos prouincie denunciari precipimus barones, consules, baiulos, et alios quoscumque qui reclusos leprosos, racione personarum uel patrimonii, ausi fuerint talliare, uel aliquid pro tallia exigere ab eisdem: nisi sic exacta infra 15. dies plenos restituerint requisiti.</p>
                </div>
                <div>
                    <head>Capitulum 18</head>
                    <p>Persone ecclesiastice uel earum bona pro aliis non pignorentur: contrarium facientes, nisi de premissis satisfecerint, infra mensem ipso facto sint excommunicacionis uinculo innodati; uniuersitates locorum, ecclesiastico subiaceant interdicto.</p>
                </div>
                <div>
                    <head>Capitulum 19</head>
                    <p>Denunciari precipimus publice excommunicatos, uniuersos et singulos qui apud edes sacras deposita ecclesiarum, uel ecclesiasticarum personarum, arrestauerint uel occupauerint, et arrestari mandauerint: et qui talia occupata receperint, quique in predictis scienter dederint publice uel occulte consilium, auxilium uel fauorem.</p>
                </div>
                <div>
                    <head>Footnotes</head>
                    <p>[1] &quot;sepelientes&quot; printed in round brackets.</p>
                </div>
            </div>
        </body>
    </text>
</root>
