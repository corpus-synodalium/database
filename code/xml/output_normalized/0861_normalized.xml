<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Tortosa</title>
                <recordID>0861</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1278-11-11</origDate>
                <dateNotes/>
                <origPlace>Tortosa</origPlace>
                <diocese>Tortosa</diocese>
                <province>Tarragona</province>
                <country>Spain</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 861</p>
                <p>Year: 1278</p>
                <p>Month: 11</p>
                <p>Day: 11</p>
                <p>Circa: None</p>
                <p>DatingNotes: None</p>
                <p>Place: Tortosa</p>
                <p>Diocese: Tortosa</p>
                <p>Province: Tarragona</p>
                <p>CountryModern: Spain</p>
                <p>Latitude: 40.812778</p>
                <p>Longitude: 0.523333</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Arnal de Jardin</p>
                <p>IssuingAuthorityAlt: Arnau de Jard√≠</p>
                <p>RegnalStart: 1273</p>
                <p>RegnalEnd: 1306</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Synodicon Hispanum, XII, 618-623</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['Library Scan', 'Hard Copy Scan']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Inscripcio [1].</p>
                    <p>Domini Arnaldi de Iardino, episcopi Dertusensis, secunda synodus, celebrata anno Domini millesimo ducentesimo septuagesimo octauo, tercio idus nouembris.</p>
                </div>
                <div>
                    <head>Capitulum 1</head>
                    <p>De mutacione pene contra concubinarios.</p>
                    <p>Cum olim uenerabilis pater dominus Ioannes, Sabinensis episcopus, in partibus Hispanie legacionis officio fungeretur, et contra clericos concubinarios suspensionis, et in [2] concubinas eorum excommunicacionis [3] sentencias generaliter promulgasset.</p>
                    <p>Ex quibus quidem sententiis, licet ad salutem animarum prodite exstitissent, quia tamen non salus sed damna frequenter et pericula sequebantur, dominus papa, uolens morbo huiusmodi salubri remedio subuenire, mandauit per uenerabilem patrem dominum Aegidium, bone memorie sanctorum Cosme et Damiani diaconum cardinalem, contra morbum predictum tam pestiferum et damnosum conueniens remedium adhiberi.</p>
                    <p>Qui, cum prelatis Hispanie tunc in Romana curia exsistentibus deliberacione diligenti habita et tractatu, commisit et mandauit archiepiscopis et episcopis et aliis prelatis Hispanie ut predictas suspensionis et excommunicacionis sentencias in penas alias, prout sequitur, commutarent:</p>
                    <p>Constitucio.</p>
                    <p>[4] Uenerabilibus in Christo patribus archiepiscopis et episcopis et aliis prelatis Hispanie ecclesiarum, Aegidius, diuina prouidencia sanctorum Cosme et Damiani diaconus cardinalis, salutem in uero salutari.</p>
                    <p>Ad regimen animarum et curam Sedes apostolica, per sedem summi pontificis instituta, pericula, per que commisse sibi anime cadunt grauiter in commissa, cura debet sollicita remouere, salubrem animabus ipsis adiciendo medelam.</p>
                    <p>Sane cum recolende memorie uenerabilis in Christo pater Ioannes, Sabinensis episcopus, in partibus Hispanie legacionis officio fungeretur, pro reformandis moribus et precipue clericorum, qui, per uite mundiciam et conuersacionem laudabilem, formam in moribus ceteris dare debent pura consciencia, fecit et statuit omnes sacerdotes et omnes diaconos et subdiaconos et omnes beneficiatos, qui in domibus suis uel alienis publice detinere presumerent concubinas, denunciari suspensos et concubinam talium excommunicacionis sententie subiacere.</p>
                    <p>Uerum quia sepe quod prouidetur ad bonum, antiqui hostis inuidia procurante tendit ad noxiam, predicte sententie, que pro animarum procuranda salute fuerunt promulgate, cum per irregularitates, quas clerici sententiis eisdem ligati multotiens contrahebant, cum per contagiose pene contagium, qua excommunicati per excommunicacionem affecti sibi communicantes excommunicacionis labe inficiunt [5], animabus ipsis laqueos eterne mortis parabant et quamplures unius laqueo ligabantur.</p>
                    <p>Huic autem morbo dominus papa salutiferam intendens adhibere medelam, nobis viva uoce mandauit ut contra morbum eumdem tam pestiferum quam damnosum, tam in clerum Hispanie infamiam inducentem, conueniens remedium adhibere curaremus, ut animarum uitaretur periculum et nihilominus delinquentes canonicam non effugerent ulcionem.</p>
                    <p>Nos igitur cum prelatis et aliis uiris discretis Hispanie apud Sedem apostolicam constitutis super hiis deliberacione prehabita, et dein de commutacione pene predicte tractatu habito cum eisdem, prospeximus quod, cum per uarietatem personarum et eciam regionum pene sint proinde uariende, ne ad instar imperiti medici omnium curare oculos uno collirio uideremur, uti uobis, qui condicionem personarum et locorum uestre prouincie melius scire potestis, eadem auctoritate committimus, districte precipiendo mandantes, quatinus habentes pre oculis solum Deum, cui de animabus uobis commissis reddituri estis in die iudicii racionem, clericis penas et concubinis predictis per sentencias memoratas impositas, in penas alias, quas, personarum et locorum et temporum circumstantiis prouida circumspeccione pensatis, eorumdem saluti animarum magis expedire uideritis, commutetis, eiusdem legati sentencias auctoritate apostolica postmodum relaxantes.</p>
                    <p>Singuli autem uestrum nihilominus circa suos subditos, qui ex dictis sententiis in excommunicacionis uel irregularitatis laqueos hactenus inciderunt, per absolucionis et dispensacionis graciam, prout merita personarum exegerint, eadem auctoritate, discrecione preuia, prouidere curetis, prouiso tamen ne, quod pro correccione morum duxeritis ordinandum, ad iniquum compendium nullatenus conuertatis.</p>
                    <p>Datum Ianue, kalendas iunii, pontificatus domini Innocentii pape quarti anno octauo.</p>
                    <p>Anno Domini millesimo ducentesimo quinquagesimo primo [6].</p>
                    <p>Pene mutacio per episcopum.</p>
                    <p>Nos igitur Arnaldus, miseracione diuina Dertusensis episcopus, predictis animarum periculis obuiare uolentes, ac cupientes salutare apponere remedium, ne persone predicte insolerter delinquant, cum non inuenerimus predictas suspensionis et excommunicacionis sentencias per aliquem predecessorum nostrorum fuisse in penas alias commutatas, auctoritate predicta nobis in hac parte tradita, prefatas suspensionis et excommunicacionis sentencias in penas inferius positas commutamus.</p>
                    <p>In primis statuentes quod si qui clericorum ciuitatis uel diocesis Dertusensis inuenti fuerint de cetero detinentes publice concubinas, si beneficia ecclesiastica habuerint cum cura uel sine cura, penam uiginti morabatinorum incurrant.</p>
                    <p>Si beneficium ecclesiasticum non habuerint, sed in sacris ordinibus fuerint constituti, decem morabatinos pro pena soluant.</p>
                    <p>Et nihilominus, tam istos quam alios habentes beneficia, si facti qualitas exposcerit, decernimus nostro arbitrio grauius puniendos.</p>
                    <p>Penam uero illorum clericorum qui non habent beneficia et sunt in minoribus ordinibus constituti, nostro arbitrio reseruamus.</p>
                    <p>Concubinas insuper publicas predictorum clericorum, decem morabatinarum pena statuimus puniendas.</p>
                    <p>Et predictis itaque suspensionis et excommunicacionis sententiis in prenominatas penas per nos taliter commutatis, easdem sentencias suspensionis et excommunicacionis latas per iam dictum dominum Ioannem, episcopum Sabinensem, quantum ad clericos ciuitatis et diocesis Dertusensis et concubinas eorumdem, presenti constitucione, auctoritate premissa, expresse et ex certa sciencia relaxamus, decernentes predictos clericos et eorum concubinas predictis suspensionis et excommunicacionis sententiis in posterum non ligari.</p>
                </div>
                <div>
                    <head>Capitulum 2</head>
                    <p>Quod curati non recipiant ad benediccionem nupcialem parochianos qui non sunt de sua parochia.</p>
                    <p>Statuimus quod quicumque parochianum uel parochianam alterius receperit ad benediccionem nupcialem sine litteris proprii rectoris uel eius locum tenentis, pro pena uiginti solidos soluere teneatur, de quibus habeat episcopus decem solidos et rector seu capellanus, cui iniuria facta est, alios decem solidos.</p>
                    <p>Hanc penam intelligimus habere locum ubi contra tale matrimonium nullum impedimentum canonicum in presenti uel in posterum obicitur uel probatur; si enim obiceretur uel probaretur aliquid contra tale matrimonium, tunc eos ad arbitrium nostrum grauius decernimus puniendos.</p>
                </div>
                <div>
                    <head>Capitulum 3</head>
                    <p>Quod sacerdos non celebret missam cum filio spurio.</p>
                    <p>Item, statuimus quod quicumque sacerdos cum filio proprio spurio missarum officia presumpserit celebrare, penam uiginti aureorum ipso facto incurrat.</p>
                </div>
                <div>
                    <head>Capitulum 4</head>
                    <p>Contra lusores ad taxillos.</p>
                    <p>Item, quicumque clericus luserit ad taxillos, pro pena decem solidos soluere teneatur.</p>
                </div>
                <div>
                    <head>Capitulum 5</head>
                    <p>Contra non uenientes ad synodum.</p>
                    <p>Item, quod quicumque rector diocesis Dertuse non uenerit ad synodum die assignata, scilicet ad festum sancti Martini, inferat pro pena uiginti solidos, nisi infra quindecim dies, a die synodi celebrate, coram nobis uel officiali nostro comparuerit ostensurus legitimum impedimentum quare non potuerit interesse.</p>
                </div>
                <div>
                    <head>Footnotes</head>
                    <p>[1] In brackets</p>
                    <p>[2] &lt;in&gt;</p>
                    <p>[3] &lt;excommunicacionis&gt;</p>
                    <p>[4] Begin quotacion</p>
                    <p>[5] From cum per irregularitates in parentheses</p>
                    <p>[6] End quotacion which began at Uenerabilis in Christo</p>
                </div>
            </div>
        </body>
    </text>
</root>
