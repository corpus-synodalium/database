<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Auch</title>
                <recordID>0138</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1383</origDate>
                <dateNotes/>
                <origPlace>Auch</origPlace>
                <diocese>Auch</diocese>
                <province>Auch</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 138</p>
                <p>Year: 1383</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Auch</p>
                <p>Diocese: Auch</p>
                <p>Province: Auch</p>
                <p>CountryModern: France</p>
                <p>Latitude: 43.6465</p>
                <p>Longitude: 0.5855</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Duffour, Livre Rouge, pp 261-75 </p>
                <p>EditionOther: None</p>
                <p>SourceNotes: http://books.google.com/books?id=mstTAAAAYAAJ</p>
                <p>TranscriptionNotes: None</p>
                <p>BaseText: ['GoogleBooks', 'WebDownload']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>Incipiunt constituciones Domini Iohannis Flandrini olim archiepiscopi auxitani.</p>
                    <p>Iohannes, miseracione diuina, Archiepiscopus auxitanus, uniuersis et singulis ad quos presentes littere peruenerint, salutem in Domino.</p>
                    <p>Excommunicamus in his scriptis et denunciari precipimus excommunicatos: omnes abbates, priores, archidiaconos, decanos, archipresbyteros et ecclesiarum ciuitatis et diocesis auxitane rectores et alios qui, de iure uel de consuetudine, ad hanc sanctam synodum uenire tenentur, non ueniunt nisi infra instantes octo dies ueniunt, et se coram nobis uel deputato a nobis legitime excusauerint.</p>
                    <p>Datum Auxis, die martis post dominicam qua fuit cantus officii Quasi modo.</p>
                    <p>Anno Domini millesimo trecentesimo octuagesimo tercio.</p>
                    <p>Item nos Archiepiscopus predictus uniuersis omnibus archipresbyteris auxitane diocesis salutem in Domino.</p>
                    <p>Uobis et cuilibet uestrum in solidum precipiendo mandamus, quatenus antequam a ciuitate auxitana recedatis, omnia nomina rectorum curatorum archipresbyteratuum, prout cuilibet uestrum subsunt, in ista sancta synodo tam presentium quam absentium nobis, seu alio deputato a nobis, in bonis caternis inscriptis tradatis, nomina presentium pro presentibus et absentium pro absentibus, dolo et fraude cessantibus quibuscumque.</p>
                    <p>Datum Auxis, die martis post Quasimodo, auno Domini millesimo trecentesimo octuagesimo tercio.</p>
                    <p>Item nos Archiepiscopus predictus uniuersis omnibus et singulis ecclesiarum ciuitatis et diocesis auxitane rectoribus et curatis salutem in Domino.</p>
                    <p>Cum sepe et sepius in synodis presentibus et constitucionibus ibidem factis cum penarum adieccione certarum, exstitit ordinatum quod, omnes et singuli rectores diocesis auxitane constituciones prouinciales et synodales habuerint, ne pretextu ignorantie tenoris earum, si in eis committerent uel contenta in eis non adimplerent, se possent probabiliter exscusare, idcirco uobis et cuilibet uestrum in solidum precipiendo mandamus quatenus, sub pena excommunicacionis, quam in uos et uestrum quemlibet ferimus, canonica monicione premissa, nisi feceritis quod mandamus ut, hinc ad festum Natiuitatis Beati Iohannis Baptiste proxime uenturum ad tardius, quilibet constituciones ipsas synodales et prouinciales acthenus factas, si iam non habetis, procuretis habere et proprias habeatis et non aliunde manu leuatas ab alio in fraude, et de ipsis, nobis seu deputato a nobis, hinc ad quindecim dies post dictum festum fidem faciatis, sub pena XX solidorum morl. a quolibet contrarium faciente exigenda et leuanda et nobis applicanda.</p>
                    <p>Item nos Archiepiscopus predictus uniuersis omnibus et singulis ecclesiarum ciuitatis et diocesis Aux. rectoribus salutem in Domino.</p>
                    <p>Et cuilibet uestrum in solidum, sub pena excommunicacionis, quam in quemlibet feremus, canonica monicione premissa, mandato huiusmodi non parendo quathenus nomina et cognomina quorumcumque, parrochianorum et parrochianarum nostrorum, prout uobis subsunt, qui clandestina seu bina matrimonia inter se contraxerunt, et qui simul cohabitant pro carnali copula extorquenda, matrimonio inter eos non sollempnizato, et qui in gradu prohibito consanguinitatis uel affinitatis inter se matrimonia, de facto, contraxerint ut, infra unius mensis spatium a die datum presentium computandum, nobis apud Aux. adportetis seu mittatis interclusa per modum informacionis, super quibus uobis et cuilibet uostrum in solidum, quoad premissa, committimus uices nostras.</p>
                    <p>Datum Auxis, die martis post Quasimodo, anno Domini millesimo CCCLXXX tercio.</p>
                    <p>Preterea uolumus et uobis mandamus quatenus, canonice et diligenter moneatis omnes et singulos parrochianos uestros utriusque sexus ne, de cetero, aliquis ipsorum in clandestinis matrimoniis faciendis interesse [1] presumant, sub pena excommunicacionis et eciam sub pena in constitucionibus synodalibus expressata.</p>
                    <p>Item nos, Archiepiscopus predictus uolumus et uobis capellanis mandamus quatinus, aliquos questores cuiuscumque status seu condicionis existant in uestris ecclesiis, si pro debitis seu pro iuribus nostris et nostre ecclesie auxitane loca seu parrochie uestre interdicte fuerint, ad diuina et helemosinas seu questas petendas minime admittatis, sub pena excommunicacionis quam in uos et uestrum quemlibet contrarium facientes in hiis scriptis ferimus, non obstantibus quibuscumque litteris in contrarium impetratis, nisi de predictis expressam faciant mencionem.</p>
                    <p>Item nos Archiepiscopus predictus uolumus et uobis capellanis predictis mandamus quod, cum nonnulli [2] de uobis capellanis predictis sint excommunicati pro nonnullis et diuersis debitis nostris et nostre ecclesie auxitane, ad instanciam thesererii nostri, dicta debita, pro quibus estis excommunicati eidem thesererio, antequam a ciuitate auxitana recedatis, exsoluatis uel alias amicabiliter conueniatis cum eodem.</p>
                    <p>Alioquin ad priuacionem beneficiorum uestrorum procedemus extunc ut fuerit racionis.</p>
                    <p>Nos Archiepiscopus predictus obseruare precipimus et mandamus constituciones acthenus editas synodales et prouinciales in ecclesia auxitana necnon et infra scriptas, ut in ipsis continetur, et iuxta continenciam et tenorem earumdem, sub pena excommunicacionis.</p>
                    <p>Hoc addito quod, si sacerdotes aut alie persone beneficiate per tres menses fuerint maiori excommunicacionis sentencia innodati,</p>
                    <p>ipsis tribus mensibus elapsis ad satisfaccionem fructuum constitutis, dum missarum sollempnia celebrabuntur, in qualibet missa, cum perueniretur ad gracias agamus Domino Deo nostro, cum debita reuerencia genua flectant, quibus et eorum cuilibet qui erunt in statu gratie uel ex post infra octo dies penitentes fuerint et confessi, XL dies indulgencie, auctoritate nobis in hac parte commissa, concedimus per presentes.</p>
                    <p>Item uolumus et omnibus cappellanis et rectoribus curatis et curam animarum gerentibus ciuitatis et diocesis auxitanensis mandamus quatinus, canonice moneatis omnes et singulos parrochianos uestros, prout uobis subsunt, publice in uestris ecclesiis necnon ostiatim et nominatim ut a cetero et amodo ac deinceps, omnibus diebus dominicis et festiuis, ad ecclesias uestras parrochiales ueniant et missam integraliter parrochialem audiant et ab inde non recedant donec missa fuerit integraliter celebrata et benediccionem a sacerdote obtinuerint celebrante, et ab omnibus operibus mecanicis illis diebus dominicis et festiuis abstineant, sub penis in constitucionibus synodalibus et prouincialibus diocesis et prouincie auxitane contentis: illis diebus dominicis singulis, continue, premissa populo publice expressetis et notificetis, ut citius et melius uelint se parare et promptos esse ad premissa audienda et seruanda, intimantes eisdem, ex parte nostra, quibus nos tenore presentium intimamus quod si ad premissa facienda et obseruanda negligentes exstiterint et rebelles fuerint, ad exigendum dictas penas et obseruandum contenta in dictis constitucionibus et aliis contra ipsos procedemus, prout dictauerit ordo iuris.</p>
                    <p>Rebelles, si qui fuerint in premissis complendis seu exequendis, nos seu deputatum a nobis et de nominibus illorum de quindecim diebus in quindecim, ad tardius, certificetis ut, contra ipsos et ipsorum quemlibet, ad premissa facienda, complenda et obseruanda procedere et corrigere ualeamus, ut ceteris aliis transeat in exemplum, et ad certam diem seu dies, de qua seu quibus nos certificetis, Auxis, in prima, in miranda Archiepiscopali, eosdem coram nobis personaliter adiornetis super predictis et aliis querelis procuratoris nostri debite Responsurum [3].</p>
                    <p>Item mandamus uniuersis omnibus rectoribus ciuitatis et diocesis auxitane quod, singulis diebus, inter missarum sollempnia, sicut per felicis recordacionis dominum Iohannem papam XXII exstitit ordinatum, deuote orent pro pace et unitate ecclesie, recitando psalmum... beneficiorum suorum pro satisfaccione eorum creditoribus ad quorum instanciam fuerint excommunicati facienda procedemus, illi uel illis capellanis qui ecclesiis deseruient, de bonis illius ecclesie, competenti psalario reseruato, prout in aliis constitucionibus synodalibus eciam est expressum, precipientes quibuscumque capellanis et aliis, sub pena excommunicacionis, ut si quos tales sic excommunicati sciuerint, antequam recedant, procuratori nostro habeant fideliter intimare.</p>
                    <p>Ne uero, in grande periculum animarum, rectores et alii curati a parrochianis suis se absentare presumant et gregem sibi commissum deserere, statuimus quod, ultra quindecim dies et semel in anno, absque licencia obtenta speciali, a suis ecclesiis non recedant, eciam in eis idoneo capellano dimisso; quod si contrarium fecerint in summa XL solidorum turonensium mulctari uolumus et iubemus.</p>
                    <p>Item quod nullus rector ecclesie committat curam animarum alicui sacerdoti nec det alicui incognito licenciam celebrare publice in sua ecclesia uel audiendi confessiones in sua parrochia nisi rectori diocesis auxitane nec illi, nisi ad decem dies, si ipsum contingat a sua parrochia recedere sine licencia speciali, nec aliquis sacerdos in dictis ecclesiis deseruire presumat sine eadem licencia sub pena predicta XL sol. turon. predictorum.</p>
                    <p>Item precipimus quod omnes curati continue, singulis mensibus, noneant omnes mulieres, sub pena excommunicacionis ne pueros ponant secum in lecto nec teneant, quousque unum annum etatis perfecte adimpleuerint, propter plura scandala que consueuerunt propter hoc euenire.</p>
                    <p>Item monemus quod nullus presbyter seu alius in sacris ordinibus constitutus portet uestes inhonestas et talares uel condescendentis longitudinis, prout decet ordini eorumdem et in capuciis non portent cornetas excedentes longitudinem capuciorum, nec sotulares cum polaina et hoc, sub pena quinque solidorum morlanorum nobis applicanda, tociens quociens fuerit contrariam attemptatum, et eciam sub pena [4] laceracionis seu scientacionis uestium [5] et polainarum, in correccionem publicam gestancium, prout decet.</p>
                    <p>Item statuimus quod quilibet fidelis christianus utriusque sexus in prouincia et diocesi auxitanis letatus sum et oraciones super hoc ordinatas in missa parrochiali, et nos omnibus qui in premissis interfuerint et deuote pro pace orauerint qui in statu gratie tum uel post VIII dies fuerint, XL dies indulgencie concedimus, per presente mandatum, inter cetera, uobis omnibus rectoribus quathinus huiusmodi indulgenciam per nos concessam et causam, quare eam concedimus, populo uobis commisso publicetis et notificetis.</p>
                    <p>Item inhibemus omnibus archipresbyteris et ecclesiarum ciuitatis et diocesis auxitane rectoribus ne, de cetero nec deinceps, aliquem questorem in eorum ecclesiis recipiant [6], nisi uideant litteras eorum priuilegiorum uel bulla plumbea bullatas uel uidimus earumdem sub sigillo auctentico curie nostre sigillatas cum aliis nostris litteris dimissoriis eciam sigillatis, nec eciam presentacionem aliquorum cartellorum ab aliquibus questoribus cuiuscumque condicionis sint recipiant, nisi sint de nostro paruo signeto signati et sigillo curie nostre sigillati, sub pena excommunicacionis, exceptis cartellis ecclesie beate Marie auxitane.</p>
                    <p>Insuper nos Archiepiscopus predictus uniuersis omnibus et singulis rectoribus ciuitatis et diocesis auxitane constitutis uel eorum uices gerentibus salutem in Domino.</p>
                    <p>Relatu fide dignorum, percepimus quod nonnulli populares homines et mulieres nonnullorum locorum predicte diocesis confrerias ob Dei, Uirginis Marie eius matris et Sanctorum eiusdem honorem [7] instituerint et in ecclesiis ipsorum locorum priores seu maiores et confratres ipsarum confreriarum ad comedendum, bibendum et comestaciones faciendas se congregant et in hiis ecclesiis nonnulli illorum tam homines quam mulieres se inebriant et ingurgitant inhoneste, propter que in ipsis ecclesiis plura crimina et enormia, uidelicet: uulnera et homicidia et alia mala committuntur per eosdem, quorum occasione, et ecclesie ille et cimeteria, ipsis ecclesiis contigua, polluuntur et remanent polluta et ipsi tales talia committentes remanent excommunicati et sacrilegi, in magnum periculum animarum ipsorum, et rectorum dictarum ecclesiarum preiudicium non modicum et grauamen; et cum ecclesia Dei domus oracionis esse debeat et non alterius negociacionis, nos, premissis, quantum in nobis est et est nobis possibile, remediare uolentes, idcirco statuimus et statuendo ordinamus et prohibemus districte omnibus prioribus et maioribus et confratribus illarum confreriarum et aliis personis quibuscumque ne, deinceps nec amodo, in predictis ecclesiis nec in aliqua earumdem, pro comedendo nec bibendo nec comessaciones faciendo se congregent nec congregare faciant nec eciam coeant in ipsis ecclesiis pro premissis.</p>
                    <p>Alioquin contrarium facientes excommunicacionis sentenciam incurrant, ipso facto, a successoribus nostris uel eorum uices gerentibus liberari et si in mortis articulo quis absolutus fuerit, corpus christiana careat sepultura donec heredes [8] de premissis satisfecerint competenter. Et ne, pretextu ignorantie, ualeant se exscusare, per ecclesias diocesis auxitane inter alia statuta synodalia inferri et per uos et quemlibet uestrum in ecclesiis uestris frequenter, singulis diebus dominicis et festiuis, publicare precipimus, sub pena excommunicacionis.</p>
                    <p>Item monemus uos et uestrum singulos supra dictos ut, infra octo dies, a die data presentium computandos, soluatis feuda in theseria nostra auxitana per uos et quemlibet uestrum exsolui consueta, eciam absentes, quos per archipresbyteros moneri precipimus, absentes per presentes, ut infra octo dies a die monicionis eis facte eamdem [9] eciam computando, modo premisso, soluant; et eciam monemus, eadem canonica monicione premissa, ut arrairagia non soluta pro eisdem feudis infra unius mensis spacium, a dicto die monicionis computandum soluendis, et soluant in predicta theseria.</p>
                    <p>Alioquin non soluentes, ut predicitur, quos nos in his scriptis excommunicamus, excommunicatos tamdiu uolumus nunciari donec a nobis absolucionis beneficium mereamini et meruerint obtinere.</p>
                    <p>Datum Auxis, die penultima mensis martii, anno Domini Mo CCCLXXX tercio.</p>
                    <p>Item mandamus omnibus archipresbyteris et rectoribus, curam animarum habentibus, ut, quilibet habeat sigillum sub nomine ecclesie cum imagine sancti patroni ecclesie ad festum beati Iohannis Babtiste, et hinc ad dictum terminum, sigillatorio curie nostre tradat in tabula super hoc ordinata sub impressione cere, cum quibus mandata eis directa et alia sigillent in signum completi mandati, et hoc sub pena X solid. morlanorum nobis applicanda.</p>
                    <p>Mandantes uobis omnibus et singulis supradictis ut nullus uestrum recedat antequam de dicto sigillo fidem nobis faciat uel [10] procuratori nostro et, quousque solueritis, penam per uos, pro anno preterito, pro premissis incursam theserio nostro, sub pena excommunicacionis predicta manebitis [11]. Et si in premissis ipsi archipresbyteri et rectores uel aliqui ipsorum negligentes fuerint et remissi, nos ipsos sic in premissis negligentes ad premissa adimplere contempnentes citamus et adiornamus ut, octaua post dictum festum Beati Iohannis Babtiste, Auxis, in prima, in miranda archiepiscopali, personaliter compareant coram officiali nostro super predictis querelis procuratoris nostri debitis responsuros.</p>
                    <p>Item denunciamus et denunciare uolumus et uobis mandamus quatenus, qualibet die dominica, denuncietis publice excommunicatos quoscumque alios, cuiuscumque dignitatis, status et condicionis existant qui impediunt iurisdiccionem curie nostre auxitane, directe uel indirecte, publice uel occulte, uidelicet qui impediunt uenientes et recurrentes seu uenire et recurrere uolentes ad nos et curiam nostram auxitanam quin ibi ueniant pro remedio iusticie obtinendo uel alias quouis modo et dantes auxilium, consilium uel ad hoc fauorem iuxta constituciones synodales et prouinciales, super hoc editas, auctoritate apostolica confirmatas.</p>
                    <p>Item nos Archiepiscopus predictus uolumus, ordinamus et mandamus quod rectores ecclesiarum ciuitatis et diocesis auxitane et eorum uices gerentes, facta presentacione ipsis et cuilibet ipsorum litterarum mandatorum nostrorum et curie nostre cuiuscumque condicionis existant, per portitores earumdem, quod, ipsos portitores incontinenti expediant et easdem litteras pro execucione sigillent sigillis propriis ecclesiarum eorumdem, sub pena expensarum partibus soluendarum, et dicta mandata non reuelent illis contra quos diriguntur donec, et post expedicionem dictarum litterarum, portitores illarum poterunt iisse extra loca et parrochias per spacium leuce, cum salario in constitucionibus synodalibus expressato, uidelicet, unum denarium et non ultra, sub pena excommunicacionis, canonica monicione premissa et alias contra ipsos procedemus contrarium facientes, prout dictauerit ordo iuris.</p>
                    <p>Item precipimus et mandamus uobis omnibus capellanis et curam animarum habentibus quatenus, si aliquos questores in uestris ecclesiis uenire contigerit, causa ibi predicandi, litteras eorum potestatem queste predicte continentem [12], antequam eos ad predicandum admittatis, uobis ostendere et exhibere faciatis et si, dicte littere in aliquo suspecte fuerint, illas litteras sic suspectas recipiatis et penes uos retineatis, super datas dictarum litterarum inter alia uos auisantes, et deinde eas infra octo dies sigillatori curie nostre apportetis seu mittatis sub pena excommunicacionis.</p>
                    <p>Item precipimus et uobis omnibus mandamus, quatinus omnia nomina beneficiorum sine cura, siue ecclesiasticorum in uestris parrochiis existentes, et nomina illa beneficia siue ecclesiastica obtinencium, antequam a ciuitate auxitana recedatis uel saltem infra festum Beati Iohannis Babtiste proxime uenturum, procuratori nostro notificetis et in scriptis tradatis seu mittatis, sub pena xx solid. morl. nobis applicanda, et a uobis omnibus contrarium facientes, sine quacumque gracia, exigenda et leuanda.</p>
                    <p>Et si in premissis uos uel aliqui uestrum negligentes fueritis aut remissi, nos uos, sic negligentes, ad VIII dies post dictum festum Beati Iohannis Babtiste, personaliter, in miranda archiepiscopali auxitana coram officiali nostro personaliter citamus et adiornamus, querelis procuratoris nostri debite responsuros.</p>
                    <p>Item reuocamus omnes licencias de non residendo acthenus concessas, nisi absentes fuerint racione studiorum aut peregrinacionis faciende de nostra licencia.</p>
                    <p>Insuper mandamus uobis omnibus, sub pena excommunicacionis, quathinus concubinarios manifestos excommunicatos iuxta constituciones, publice, in uestris ecclesiis, singulis diebus dominicis et festiuis, denuncietis, quos per uos nec alium confessorem habentem casus archiepiscopales minime absolui uolumus, nisi absolucionem in scriptis sub sigillo curie archiepiscopalis auxitane sigillatam a dicto concubinatu a nobis seu alio potestatem habente obtinuerint, sub pena excommunicacionis, notificantes et publicantes parrochianis uestris quod, nullus confessor tales sic excommunicatos pro concubinatu potest quoquomodo absoluere.</p>
                    <p>Item precipimus et mandamus uobis capellanis in presenti sancta synodo presentibus, sub pena excommunicacionis, quatinus a ciuitate auxitana minime recedatis quousque cum procuratori archiepiscopali auxitano et notario curie mirande archiepiscopalis auxitane locuti fueritis.</p>
                    <p>Item nos Archiepiscopus predictus excommunicamus et excommunicatos publice nunciare mandamus omnes et singulos abbates, archidiachonos, archipresbyteros, ecclesiarum rectores et alios quoscumque qui feuda et arrairagia feudorum annorum preteritorum ac subsidium caritatiuum nobis debita, theserio nostro soluere omiserunt.</p>
                    <p>Item uolumus et tenore presentium mandamus omnibus et singulis archipresbyteris, rectoribus et aliis quibuscumque beneficiatis auxitanensis diocesis quatenus, de titulis collacionum eorum beneficiorum, nobis seu deputato a nobis, hinc ad instantem festum Natiuitatis Beati Iohannis Babtiste, fidem faciant, sub pena XX solidorum morlanorum illis qui, nondum fidem de eisdem faciunt imponenda [13].</p>
                    <p>Item precipimus et uobis mandamus omnibus, sub pena excommunicacionis quatenus omnia nomina et cognomina parrochianorum et parrochianarum uestrorum excommunicatorum qui, per annum et ultra, in excommunicacionis sentenciam exstiterint et ad quorum instanciam sunt excommunicati et si ipsi excommunicati fuerint, soluendo aut non, nobis seu deputato a nobis fideliter adportetis seu mittatis ac eciam intimetis.</p>
                    <p>Item nos Archiepiscopus predictus districte precipimus ac eciam inhibemus omnibus ac singulis archipresbyteris, rectoribus et beneficiatis nostre auxitane diocesis ut nullus ipsorum sit ausus arrendare uel ad firmam tradere aliquibus nobilibus nec alicui persone, nomine ipsorum nobilium, aliquas decimas, primicias uel aliqua iura ad ecclesias pertinencia, et eciam illis nobilibus quibuscumque et aliis qui pro ipsis interfuerint; nec ipsi nobiles nec aliquis alius pro ipsis, de cetero nec deinceps dictas decimas, primicias uel alia iura aut arrendamenta ad ecclesias pertinencia ab aliquo arrendare seu ad firmam percipere per se nec per alium presumant, sub pena excommunicacionis quam ipsi tam rectores et beneficiati arrendantes quam dicti nobiles et alii nomine ipsorum nobilium arrendatorum, ipso facto, incurrere uolumus in hiis scriptis et, eo casu, ipsos omnes et singulos contrariam facientes excommunicatos, per uos in uestris ecclesiis frequenter et precipue singulis diebus dominicis et festiuis publice nunciare et huiusmodi statutum publicare mandamus.</p>
                    <p>Cum sanctum chrisma reuerenter et honeste debet postulari et deuote recipi propter sacrosancti Babtismi lauacrum, nonnulli autem archipresbyteri et rectores, improuide, per homines laicos et ad hoc minus idoneos et incognitos dictum sanctum chrisma in Auxis in uasis inhonestis et discoopertis ac minime scriptis recipi faciunt, igitur nos in premissis, prout et tenemur, remediare uolentes statuimus et uobis omnibus precipiendo mandamus: quatenus, de cetero, archipresbyteri, seu rectores ad quos recepcio premissa pertinere dignoscitur, per se ipsos, si commode possunt, et in uasis puris, honestis et coopertis, ac eciam scriptis prout talibus est faciendum, dictum sanctum chrisma in Auxis uel alias requirant et recipiant, si per se ipsos nequeant, per alios presbyteros, aut alias honestas personas et sufficientes de quibus nullathenus ualeat suspicari, pro dicto chrismate mittant, et hoc sub pena excommunicacionis quam in quoscumque contrarium facientes ferimus in hiis scriptis.</p>
                    <p>Item cum nonnulli per nostras ciuitatem et diocesim auxitanam plures falsificauerint, et cum falso sigillo sigillauerint, et de die in diem sigillare studeant litteras a nostra curia auxitana emanatas, precipimus uobis omnibus, sub pena excommunicacionis, quatenus cum ipsas litteras a dicta nostra curia emanatas et uobis presentendas recipiatis, bene et caute super inspeccione sigillorum in dictis litteris appositorum uos habeatis, inspicientes an fuerint sigillate cum uero nostre curie sigillo uel an cum alio falso sigillo et si eas cum falso sigillatas reperieritis, ipsas retineatis et deinde eas nobis seu procuratori nostro cum nominibus et cognominibus eas uobis presentancium remittatis ut, exinde, de ipsis talia committentibus punicionem facere ualeamus.</p>
                    <p>Item uolumus et uobis mandamus quatenus, de cetero nec deinceps, aliquas absoluciones a nostra curia emanatas, facto quod fuerint sigillo curie nostre sigillate, minime admittatis nec ipsos dictas absoluciones obtinentes denuncietis tanquam absolutos nisi dictas absoluciones manu sigillatoris nostri inueneritis fuisse diregestratas.</p>
                    <p>Insuper cum nonnulli litteras a nobis et aliis officiariis nostris obtinentes, apposito signeto nostro seu ipsorum nostrorum officiorum, in eisdem litteris de die in diem recordant, sigillo nostro proprio aut curie nostre in eisdem litteris non apposito, statuimus et statuendo uobis omnibus precipimus et mandamus, sub pena excommunicacionis ne, de cetero, dictis litteris, facto quod signeto nostro seu dictorum officiorum nostrorum fuerint signate, nisi prius fuerint sigillo nostro proprio seu curie nostre auctentico sigillatis, minime pareatis nec obediatis nec easdem admittatis nec mandata in eisdem contenta ullathenus compleatis.</p>
                    <p>Insuper cum nonnulli improuidi et iniquitatis filii, diabolo suadente, de die in diem, Deum, Beatam Mariam gloriosam Uirginem et eius Sanctos a diuerso modo blasfemare non formident, in maximum eorum animarum periculum et detrimentum, mandamus uobis omnibus et singulis quatenus, singulis diebus dominicis et festiuis, moneatis in uestris ecclesiis, omnes et singulos parrochianos uestros ne, de cetero aut deinceps, aliquis ipsorum Deum, Beatam Mariam Uirginem et eorum Sanctos, quoquomodo blasfemare presumant; alioquin omnes et singulos contrarium facientes, quos nos in hiis scriptis excommunicamus, canonica monicione premissa, excommunicatos a nobis in uestris ecclesiis publice nuncietis tamdiu donec a nobis seu alio a nobis potestatem habente fuerint absoluti.</p>
                    <p>Die IIa mensis Iulii, comparuit in miranda archiepiscopali auxitana, coram domino officiali auxitano, uidelicet, dominus P. Dualerii procurator domini nostri auxitani requirens [14] contra omnes rectores curatos et non curatos totius archiepiscopatus auxitani quod ostenderent sigilla eorum ecclesiarum necnon ut asportarent titulos eorum, constituciones auxitanas, necnon et nomina beneficiorum sine cura in eorum ecclesiis siue parrochiis existentium qui non comparuerunt, nec aliquis pro ipsis, et publice fuerunt clamati, ut moris est, quando fuerunt in contumacia positi et deffectu.</p>
                    <p>Item.</p>
                    <p>Ibidem comparuit dominus Durandus Securi, loco archipresbyteri de Insula Arbeisani, qui infra decem dies debet asportare sigillum, titulum et constituciones.</p>
                    <p>Nonnulli nobiles in loco de Uillamuro tenent decimas de quibus certem pensionem debent soluere capitulo quam non soluerunt, ideo committetur rectori de Uillamuro ut dictas decimas recipiat et inhibeat parrochianis ne alteri nisi ipsi exsoluant.</p>
                    <p>Item moneatur dominus Iohannes de Prato clauigerio Vici pro L florenis ad instanciam dicti capituli a domino Lascurrensi executori in hiis causis.</p>
                </div>
                <div>
                    <head>Footnotes</head>
                    <p>[1] Ed. [interesse].</p>
                    <p>[2] Ed. [non]nulli.</p>
                    <p>[3] Ed. R[espons?]urum.</p>
                    <p>[4] Ed. [sub pena].</p>
                    <p>[5] Ed. [uestium?].</p>
                    <p>[6] Ed. [recipiant].</p>
                    <p>[7] Ed. [honorem].</p>
                    <p>[8] Ed. [heredes?].</p>
                    <p>[9] Ed. [eamdem].</p>
                    <p>[10] Ed. [uel].</p>
                    <p>[11] Ed. [manebitis].</p>
                    <p>[12] Ed. [continentem].</p>
                    <p>[13] Ed. [imponenda].</p>
                    <p>[14] Ed. [requirens].</p>
                </div>
            </div>
        </body>
    </text>
</root>
