<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Mayfield</title>
                <recordID>0348</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1332</origDate>
                <dateNotes/>
                <origPlace>Mayfield</origPlace>
                <diocese/>
                <province>Canterbury</province>
                <country>England</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 348</p>
                <p>Year: 1332</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Mayfield</p>
                <p>Diocese: None</p>
                <p>Province: Canterbury</p>
                <p>CountryModern: England</p>
                <p>Latitude: 51.02</p>
                <p>Longitude: 0.26</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: Simon Mepeham</p>
                <p>IssuingAuthorityAlt: Simon Meopham</p>
                <p>RegnalStart: 1328</p>
                <p>RegnalEnd: 1333</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Wilkins II, 560-561</p>
                <p>EditionOther: Mansi 25, col 976-980</p>
                <p>SourceNotes: https://books.google.com/books?id=FRtUAAAAcAAJ</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>SIMON, permissione diuina Cant. archiepiscopus, totius Anglie primas, et apostolice sedis legatus, uenerabili fratri nostro Roberto, Dei gracia Sarum episcopo, salutem, et fraternam in Domino charitatem.</p>
                    <p>Ex scripturis sacris didicimus, vicia sepe se ingerere, et uirtutes esse mentiri, dum uiz. sub figmento sanctitatis ad execranda proceditur; et sub specie cultus diuini ad abominabilem Deo uictimam properatur.</p>
                    <p>Ab exordio nempe condicionis humane, die duntaxat septimo hebdomade, statuit omnium Conditor ab operibus abstinendum; sed succedente tempore gratie, militans adiecit ecclesie dies plurimos ab omnibus catholicis feriandos.</p>
                    <p>Ex quibus postmodum usus hominum tolerante ecclesia, propter operandi necessitatem, nonnullos a feriandi ritu subtraxit, et quosdam in diuersis catholicorum partibus festiuos superaddit localiter obseruandos, qui quasi a primordiis, ob ueneracionem, sanctorum, in festiuandi consuetudinem introducti fuerunt.</p>
                    <p>Inconstancia tamen humana, ut plerumque in deteriora labente, quod in electorum Dei receptum erat honorem, conuersum est in blasphemiam, et abominacionem dum uiz. conuenticule negociacionis, et alia exercicia illicita diebus huiusmodi potissime ingeruntur; quod uero ad deuocionis parabatur compendium, in dissolucionis erigitur cumulum, dum in ipsis festiuitatibus taberna colitur potius, quam ecclesia, comessaciones et ebrietates uberius abundant, quam lachrime et oraciones; lasciuiis insistitur et contumeliis magis, quam ocio contemplacionis; et quod pretermittendum non est, mercenarii, sine quorum operibus respublica regi non poterit, sub colore licito sic ab operibus mechanicis, diebus eciam, quos festiuos constituunt ac sanctorum uigiliis abstinent, licet non minus per hebdomadam capientes, propterea de salario, per quod utilitas reipublice grauiter retardetur, quin potius impeditur, nec propter Dei honorem, sicut deceret, sabbatizant; sed eciam, iuxta premissa, Deum ipsum, et sanctam ecclesiam in diebus huiusmodi, per abominaciones suas pessimas scandalizant, tanquam solennitates ipse ad prophanacionis, et peruersitatis exercitium gratis fuerant institute: que quanto magis protenduntur in numero, tanto abundantius cultores abusionum huiusmodi in suis excessibus insolescunt.</p>
                    <p>Ut igitur tam supersticiosis adinuencionibus, et eciam fraudulentis mercenariorum huiusmodi commentis occurratur, et eorum attenuetur occasio, et memorie sanctorum feriande, iuxta primam ecclesie institucionem, in debita habeantur ueneracione, reseruata facultate uiris ecclesiasticis, aliisque maioribus, ac sibiipsis sufficientibus quorumcunque festorum, prout eis placuerit ad Dei honorem, in suis ecclesiis, uel capellis solenniter uenerandi; de fratrum nostrorum consilio dies festos presentibus inserere duximus, quibus, uiz. ab uniuersis popularium operibus, eciam reipublice utilibus, per nostram Cantuar. prouinciam, fuerit regulariter abstinendum.</p>
                    <p>Inprimis, sacrum diem dominicum, ab hora diei Sabbati uespertina inchoando, non antea preueniendo, ne Iudaice professionis participes uideamur.</p>
                    <p>Quod eciam in festis, que suas habent uigilias, obseruetur.</p>
                    <p>Item festa natiuitatis Domini; sanctorum Stephani; Iohannis; Innocentium; Thome Martyris; Circumcisionis; epiphanie Domini; purificacionis beate Marie; S. Matthie apostoli; annunciacionis beate Marie; Pasche, cum tribus diebus sequentibus; S. Marci Euangeliste; apostolorum Philippi et Iacobi; inuencionis sancte Crucis; ascensionis Domini; Pentecostes, cum tribus diebus sequentibus; corporis Christi; natalis S. Iohannis Baptiste; apostolorum Petri et Pauli; translacionis S. Thome; S. Marie Magdalene; S. Iacobi apostoli; assumpcionis beate Marie; S. Laurentii; S. Bartholomei; natiuitatis S. Marie; exaltacionis sancte Crucis; S. Matthei apostoli; S. Michelis; S. Luce euangeliste; apostolorum Simonis et Iude; omnium Sanctorum; S. Andree apostoli; S. Nicolai; concepcionis beate Marie; S. Thome apostoli; solennitates dedicacionis ecclesiarum parochialium; et sanctorum, in quorum honore ecclesie parochiales dedicantur.</p>
                    <p>Aliaque festa, que in singulis dicte prouincie dioc. per locorum ordinarios, ex certa sciencia, peculiariter indicuntur.</p>
                    <p>Uobis igitur mandamus, quatenus premissa omnia et singula ad subditorum uestrorum noticiam deducentes, eos moneatis, ac efficaciter inducatis, ut festa superius enumerata, prout suis acciderint temporibus, summo opere obseruent, et debito uenerentur honore, et ad parochiales eorum ecclesias reuerenter diebus ipsis accedant, missarum et aliorum diuinorum officiorum complementum expectent, pro ipsorum, ceterorumque fidelium, uiuorum et defunctorum salute; Deum deuote, et sinceris mentibus oraturi, sic festorum ipsorum decurrendo solennia, ut ipsi et alii catholici, pro quibus orauerint, sanctos, quorum festa celebrauerint, intercessores mereantur habere assiduos apud Deum.</p>
                    <p>Intimetis eciam subditis uestris huiusmodi, quod reliquis sanctorum festiuitatibus, impune poterunt ad opera procedere consueta.</p>
                    <p>Si uero aliqui operarii conductitii occurrerint, qui festis peculiaribus, non, ut prefertur, indictis, a consuetis operibus cessare presumpserint, ut sic, secundum premissa, eos defraudent, quorum ministerio se astrinxerint, ipsos a supersticionibus huiusmodi canonice compescatis, et faciatis per alios compesci per ecclesiasticas censuras; et quid feceritis in premissis, nos, citra festum natiuitatis beate Marie uirginis, proximo nunc futurum, certificetis per uestras literas patentes, harum seriem continentes.</p>
                    <p>Dat. apud Maghfeld 16. cal. Augusti, anno Dom. M.CCC.XXXII. et nostre consecracionis anno quinto.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
