<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Tortosa</title>
                <recordID>0873</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1378-05-04</origDate>
                <dateNotes/>
                <origPlace>Tortosa</origPlace>
                <diocese>Tortosa</diocese>
                <province>Tarragona</province>
                <country>Spain</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 873</p>
                <p>Year: 1378</p>
                <p>Month: 5</p>
                <p>Day: 4</p>
                <p>Circa: None</p>
                <p>DatingNotes: None</p>
                <p>Place: Tortosa</p>
                <p>Diocese: Tortosa</p>
                <p>Province: Tarragona</p>
                <p>CountryModern: Spain</p>
                <p>Latitude: 40.812778</p>
                <p>Longitude: 0.523333</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Guillem de Torrelles</p>
                <p>IssuingAuthorityAlt: None</p>
                <p>RegnalStart: 1369</p>
                <p>RegnalEnd: 1379</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Synodicon Hispanum, XII, 663-68</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['Library Scan', 'Hard Copy Scan']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Inscripcio [1].</p>
                    <p>Synodus domini Guillermi de Torrelles, episcopi Dertusensis.</p>
                    <p>Constituciones edite per reuerendum in Christo patrem et dominum Guillermum, episcopum Dertusensem, quarto die madii in synodo per ipsum celebrata anno Domini millesimo trecentesimo septuagesimo octauo.</p>
                </div>
                <div>
                    <head>Capitulum 1</head>
                    <p>De Horis dicendis.</p>
                    <p>Cum ex constitucionibus synodalibus dominorum Petri et Berengarii, bone memorie predecessorum nostrorum, omnes rectores, uicarii et clerici habentes beneficia curata uel simplicia in ciuitate aut diocesi Dertusensi, et alii in sacris ordinibus constituti, in ciuitate predicta uel diocesi residentes, teneantur dicere seu recitare diuinum officium, Horas uidelicet canonicas diurnas et nocturnas et alia diuina officia celebrare iuxta modum, ritum et consuetudinem ecclesie Dertusensis, ac presbyteri capellanias perpetuas uel annales in ecclesiis dicte ciuitatis uel diocesis obtinentes teneantur cum superpelliciis interesse missis et omnibus Horis diurnis pariterque nocturnis, quas in ecclesiis in quibus dictas capellanias habent uel habuerint in futurum contingerit celebrari.</p>
                    <p>Et in paucis ecclesiis curatis seu parochialibus iam dicte nostre diocesis dicuntur alta uoce Matutine, misse et Uespere.</p>
                    <p>Idcirco predictas constituciones dictorum nostrorum predecessorum approbantes, cum consilio et assensu uenerabilium Michelis Zitera, prioris maioris, et capituli nostri, ordinamus, et, in uirtute sancte obedientie, precipiendo mandamus quatenus perpetuo in omnibus ecclesiis ciuitatis uel diocesis Dertusensis pulsetur ad omnes Horas canonicas.</p>
                    <p>Et saltem ubi fuerint quatuor aut plures beneficiati perpetui aut habentes capellanias annales habeant dicere et cantare alta uoce Matutinas, missam et Uesperas.</p>
                    <p>Et qui dictis Matutinis, misse et Uesperis qualibet die non interfuerint, ultra penas in constitucione synodali appositas, careant illa die distribucionibus quotidianis, que contigerit eadem die uel alia distribuendis illis qui interfuerint Horis et officiis supra dictis.</p>
                </div>
                <div>
                    <head>Capitulum 2</head>
                    <p>Quod rectores de bonis per ecclesiam adquisitis non possint ordinare capellanias uel anniuersaria extra diocesim Dertuse.</p>
                    <p>Quia nonnulli rectores nostre ciuitatis et diocesis Dertusensis in suis testamentis uel ultimis uoluntatibus de bonis mobilibus seu se mouentibus per ecclesiam adquisitis, eciam de immobilibus per dictos rectores de bonis mobilibus per ecclesiam adquisitis legarunt, dederunt aut alias distribuerunt extra suas ecclesias et sedem uel diocesim Dertuse, ordinando capellanias, anniuersaria uel alias pias causas contra disposicionem et mentem constitucionum synodalium ecclesie Dertusensis, concedentium rectoribus dicte ciuitatis et diocesis testari de predictis bonis, legando ecclesie Dertusensi uel proprie uel ad capellanias uel anniuersaria infra diocesim Dertusensem uel pro aliis piis locis uel amore Dei, aut quibuscumque locis et personis capacibus.</p>
                    <p>Idcirco dictas constituciones in noticiam deducere cupientes, cum consilio et assensu uenerabilium prioris et capituli nostri, constituimus et ordinamus quod si aliquis dictorum rectorum ordinauerit in testamento aut ultima uoluntate siue alias capellaniam uel anniuersaria extra ecclesiam uel diocesim Dertusensem de bonis mobilibus seu se mouentibus ab eis per ecclesiam adquisitis, aut de bonis immobilibus emptis per eos de bonis mobilibus ab eisdem per ecclesiam adquisitis, huiusmodi ordinacio sit eo ipso nulla.</p>
                    <p>Quodque predicta bona mobilia seu se mouencia, aut bona immobilia predicta uel censualia, iura siue reditus quicumque, empta et empti de bonis supra dictis, assignata siue assignati per ipsos rectores capellaniis uel anniuersariis celebrandis et fiendis extra predictam Dertusensem diocesim uel ecclesiam propriam possint uindicari, exigi et haberi per nos uel successores nostros, conuertendos per nos uel successores nostros in capellanias uel anniuersaria in propria ecclesia uel ciuitate uel diocesi Dertusensi.</p>
                    <p>Decernentes eo casu quod semper predicta censualia, iura et reditus presumantur, reputentur et habeantur esse empta et emptos, seu habita et habitos, de dictis bonis, ut prefertur, per illius ecclesiam adquisitis.</p>
                </div>
                <div>
                    <head>Capitulum 3</head>
                    <p>Quod nullus audeat tangere in lectis abbatie.</p>
                    <p>Item, licet in constitucione synodali bone memorie domini Arnaldi, predecessoris nostri, caueatur quod rectores et uicarii perpetui habeant tenere in abbatiis siue hospitiis seu domibus eorum quatuor uel quinque lectos pannis paratos, prout in dicta constitucione continetur, tamen frequenter contingit quod, cum dicti rectores moriuntur uel infirmi exsistunt, manumissores uel heredes eorum aut consanguinei siue alii surripiunt et occupant res et bona que sunt in dictis abbatiis, hospitiis siue domibus, et inde abstrahunt et secum asportant.</p>
                    <p>Unde dicte abbatie seu domus et hospicia remanent sine lectis sufficienter pannis paratis, et eorum successores grauantur et onerantur.</p>
                    <p>Idcirco, cupientes prouidere ne talia de cetero committantur, cum consilio et assensu dictorum uenerabilium prioris et capituli nostri, statuimus et ordinamus quod si quis predictas res et bona que sunt uel fuerint in dictis abbatiis siue hospitiis uel domibus predictorum rectorum et uicariorum, uel aliquid de dictis bonis et rebus acceperit seu occupauerit, et de predictis abbatiis, hospitiis seu domibus abstraxerit et secum asportauerit, siue predita fieri mandauerit, sine licencia nostra uel successorum nostrorum, excommunicacionis sentenciam ipso facto incurrat.</p>
                </div>
                <div>
                    <head>Capitulum 4</head>
                    <p>Quod celebretur synodus prima dominica post festum Pasche.</p>
                    <p>Cum ea que de nouo emergunt uideantur nouo auxilio indigere, et in ciuitate Dertusensi a duobus annis citra fuerint ordinate ferie siue nundine, que incipiunt dominica in Albis et durant per quindecim dies, infra quos interueniat dominica qua cantatur Ego sum pastor bonus [2].</p>
                    <p>Ad quas quidem nundinas ueniunt plures gentes, maxime die dominica, in qua consueuit celebrari sancta synodus in ecclesia Dertusensi.</p>
                    <p>Et propter hoc rectores et alii qui ad dictam synodum uenire tenentur non possunt in dicta ciuitate commode hospitari.</p>
                    <p>Idcirco nos, cum consensu uenerabilium prioris et capituli nostri ac sancta synodo approbante, statuimus et ordinamus quod de cetero durantibus dictis nundinis dicta sancta synodus celebretur dominica in Albis in nostra ecclesia Dertusensi, ad quam omnes qui tenentur de iure uel consuetudine, uenire teneantur sub penis in aliis constitucionibus synodalibus expressatis.</p>
                    <p>Quas constituciones in aliis uolumus in suo robore permanere.</p>
                </div>
                <div>
                    <head>Capitulum 5</head>
                    <p>Institucio festiuitatis beati Bernardi.</p>
                    <p>Item, dictus reuerendus dominus episcopus mandauit in dicta sancta synodo publicari constitucionem prouincialem super celebracione officii nouem leccionum in festo sancti Bernardi, et illam mandauit inter alias constituciones synodales diocesis Dertusensis inseri et apponi.</p>
                    <p>Cuius siquidem constitucionis tenor sequitur per hec uerba:</p>
                    <p>Constitucio: Guillermus, Dei et apostolice Sedis gracia episcopus Dertusensis ac commisarius ad celebrandum hac uice sacrum prouinciale concilium Terracone, quod in presenti celebratur in ciuitate Barcinonensi, a Sede apostolica specialiter deputatus, reuerendis in Christo patribus dominis episcopis et uenerabilibus religiosis uiris, abbatibus, prioribus et prepositis, ac nobis in Christo dilectis uniuersis et singulis rectoribus et uicariis perpetuis infra Terraconensem prouinciam constitutis uel eorum loca tenentibus, presentibus et qui pro tempore fuerint, ad quos presentes peruenerint, salutem in Domino Iesu Christo, et mandatis nostris, immo uerius apostolicis, firmiter obedire.</p>
                    <p>Cum in dicto sacro prouinciali concilio per uenerabilem et religiosum uirum fratrem Petrum, Dei gracia abbatem monasterii Sancte Marie de Benifesano, ordinis cisterciensis, Dertuse diocesis, fuerit ipsi sacro concilio humiliter supplicatum quod cum beatus Bernardus, ordinis eiusdem, doctor egregius, Deo deuotissimus, sit in diuinis officiis et obsequiis quasi incognitus in aliquibus ecclesiis huius prouincie Terraconensis, cuius tamen uita et moribus floret ubique Ecclesia sancta Dei, et uniuersus mundus illuminatur eius religione, meritis et doctrina, dignaretur sacrum concilium ad laudem et gloriam Dei et beate uirginis Marie, et in commemoracionem eiusdem beati Bernardi statuere seu ordinare festum seu officium nouem leccionum annis singulis die ipsius festiuitatis de cetero in Ecclesia Dei per totam Terraconensem prouinciam celebrandum.</p>
                    <p>Nos uero in dicto concilio presidentes, uolentes et affectibus cupientes inter alios egregios Ecclesie doctores beatum Bernardum, eximium doctorem et confessorem attollere, uocibus et laudibus personare et spiritualibus honoribus uenerari, cuius quippe doctoris perlucida et salubria documenta Ecclesiam illustrarunt, pro tanto, ad gloriam et honorem Dei et beate uirginis Marie, cuius deuotissimus ipse doctor exstitit, eiusque laudem et honorem, de consilio et assensu dicti sacri concilii, constituimus et ordinamus quod annis singulis et perpetuis temporibus in omnibus ecclesiis cathedralibus, collegiatis et conuentualibus ac monasteriis et aliis ecclesiis prouincie Terracone, tam exemptis quam non exemptis, in die festiuitatis ipsius sancti Bernardi doctoris nouem leccionum officium sollemnizetur et celebretur.</p>
                    <p>Uos in Domino exhortantes ac uobis mandantes et cuique uestrum auctoritate predicta quatenus dictum officium nouem leccionum quilibet in ecclesiis uestris de cetero celebretis, et celebrari annis singulis et perpetuis ipsa die faciatis, retribucionem ab illo sperantes, qui est omnium retributor.</p>
                    <p>Et in premissorum testimonium, presentes fieri et nostri appensione sigilli iusimus communiri.</p>
                    <p>Datis Barcinone, decimo octaua die decembris, anno a natiuitate Domini millesimo trecentesimo septuagesimo septimo.</p>
                    <p>Uidit episcopus Dertusensis Guillermus.</p>
                </div>
                <div>
                    <head>Capitulum 6</head>
                    <p>Rubrica de officio beate Marie.</p>
                    <p>Item, dominus episcopus ordinauit et statuit quod illis temporibus in quibus, in diebus sabbatinis, fit officium beate Marie, quod eciam in diebus sabbatinis in quibus fuerit festum nouem leccionum simplex, fiat officium in die lune sequenti, nisi similiter in dicta die lune fuerit festum nouem leccionum, quia tunc fiat officium in die martis sequenti, nisi similiter in die martis interfuerit aliud festum nouem leccionum, quo casu fiat alia die proxime sequenti, quo non fuerit festum nouem leccionum.</p>
                </div>
                <div>
                    <head>Footnotes</head>
                    <p>[1] In brackets</p>
                    <p>[2] From Ego in quotacion marks</p>
                </div>
            </div>
        </body>
    </text>
</root>
