<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Utrecht</title>
                <recordID>0262</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1343-05-13</origDate>
                <dateNotes/>
                <origPlace>Utrecht</origPlace>
                <diocese>Utrecht</diocese>
                <province>Cologne</province>
                <country>Netherlands</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 262</p>
                <p>Year: 1343</p>
                <p>Month: 5</p>
                <p>Day: 13</p>
                <p>Circa: None</p>
                <p>DatingNotes: None</p>
                <p>Place: Utrecht</p>
                <p>Diocese: Utrecht</p>
                <p>Province: Cologne</p>
                <p>CountryModern: Netherlands</p>
                <p>Latitude: 52.083</p>
                <p>Longitude: 5.1</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Jan van Arkel</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Joosting, Bronnen, V, 105-108</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Data Capture</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Epistola prima synodalis.</p>
                    <p>Iohannes, Dei gracia episcopus Traiectensis, uniuersis abbatibus prepositis archidiaconis decanis ruralibus rectoribus curatis ac aliis clericis secularibus ac regularibus, per nostras ciuitatem et diocesim constitutis, quos infrascriptum tangit negocium, salutem in Domino sempiternam.</p>
                    <p>Quia per ambiciosam importunitatem petentium nonnulli predecessores nostri in diuersis per suas ciuitatem et diocesim constitutis facultates et licencias concesserunt a casibus episcopalibus absoluendi, quibusdam in oratoriis celebrandi et aliis faciendi missas coram se in suis castris domibus et habitacionibus celebrari, aliquibus ordines interdum sacros a quocunque antistite catholico recipiendi, nonnullis a suis beneficiis seu ecclesiis residenciam exigentibus absentandi, -- quidam eciam quarundam licenciarum sentenciarum et dispensacionem [1] ecclesie concessarum et factarum interdum et indiscrete per alios, qui super hiis potestatem habent, se a suis beneficiis residenciam exigentibus absentant, -- nonnulli eciam prepositi et archidiaconi et prelati ac eorum officiarii et decani, sue potestatis terminos amplificantes et presumptuositate propria excedentes, de nostra episcopali iurisdiccione interdum tota interdum certis casibus, saltem de facto cum de iure nequeant, se intromittant, -- ex quibus sepe contingit animas decipi, iura parrochialia ledi, plures insufficientes ordinari, diuinum officium negligi, cultum diuinum minui et plurima scandela suscitari;</p>
                </div>
                <div>
                    <head>Capitulum 1</head>
                    <p>Nos, uolentes ut tenemur predicte dubitacionis materiam amputare, omnes et singulas facultates et licencias supradictas personis non locis concessas reuocamus annullamus cassamus et irritamus, cassas et irritas esse uolumus et inanes easque nullius decernimus esse firmitatis.</p>
                    <p>Inhibentes omnibus et singulis nobis subditis, cuiuscunque condicionis et status existitis, quibus predicte facultates et licende sunt concesse, ne earum occasione attemptetis ulterius facere supradicta, sed deinceps desistatis penitus ab eisdem.</p>
                </div>
                <div>
                    <head>Capitulum 2</head>
                    <p>Monemus insuper uos omnes et singulos clericos et religiosos et alios, cuiuscunque status et condicionis sitis, qui a predictis casibus episcopalibus absque speciali nostra licencia absolueritis, et uos, predictos prepositos archidiaconos prelatos uestrorum officiarios et decanos, qui uos de nostra iurisdiccione episcopali absque nostra speciali commissione intromittitis, quatinus infra quindecim dies, postquam noster processus ad uestrorum noticiam peruenerit, quos pro prima secunda tercia ac monicione canonica uobis assignamus, cessetis penitus a predictis et uos, qui a casibus episcopalibus absoluitis, causam coram nobis uel officiario nostro infra predictum terminum ostendatis et probetis, qualiter absoluere ualeatis a casibus supradictis.</p>
                </div>
                <div>
                    <head>Capitulum 3</head>
                    <p>Item monemus uos omnes et singulos, in nostra ciuitate et diocesi beneficia quecunque residenciam requirencia optinentes et si qua in futurum obtinebitis, quatinus infra duos menses, postquam noster processus ad uestram noticiam peruenerit aut postquam predictorum beneficiorum, que in futurum obtinebitis, possessionem pacificam fueritis assecuti, quos duos menses pro prima secunda tercia ac monicione canonica uobis assignamus, ad dicta beneficia accedatis, personalem residenciam eciam iuxta beneficiorum exigenciam seruicia debita peracturi; aut coram nobis compareatis, causam racionabilem si quam habetis ostensuri, quare non teneamini ad residenciam antedictam taliter quod mereamini a nobis super hoc testimoniales litteras optinere.</p>
                    <p>Quod si dictis nostris monicionibus aut alicui earum non parueritis cum effectu, in uos non parentes excommunicacionis sentenciam ferimus in hiis scriptis, cuius absolucionem nobis in posterum reseruamus, ad penas alias processuri, si hoc meruerit proteruitas contumacie.</p>
                </div>
                <div>
                    <head>Capitulum 4</head>
                    <p>Uerum ne aliquis de [2] episcopalibus seu peccatis, quorum nobis est absolucio reseruata, ignoranciam ualeat allegare, uobis eos et ea presentibus designamus, que sunt numero XIX prout in statutis per felicis recordacionis dominum Guidonem predecessorem nostrum editis, plenius continentur.</p>
                    <p>Et sunt hec: homicidia, sacrilegia, incendia, peccata contra naturam seu zodomitica, concubitus personarum conuentualium in sacris ordinibus constitutarum, incestus uidelicet cum consanguinea uel affine uel cum ea que uotum castitatis emisit, iniecciones manuum in parentes, oppressiones paruulorum, negligencia parentum in igne uel aqua natos amittendum, ueneficia, periuria solempnia, fidei fractores, uotorum fractores, simonia, adulteria manifesta, heresis, apostasie, maleficia eorum que maleficiunt coniuges ne possint coire et qui procurant sterilitatem mulierum uel aborsum, crimina falsitatis in litteris sigillis uel moneta.</p>
                    <p>Mandantes uobis omnibus et singulis curatis nostrarum ciuitatum et diocesis in uirtute sancte obedientie et sub excommunicacionis pena, quatinus predictos casus episcopales quilibet uestrum in scriptis habeat ipsosque populo lingua materna et intelligibiliter publicet quatuor diebus dominicis continuis, postquam iste noster processus ad uestram noticiam peruenerit, et annis singulis duabus dominicis in Aduentu et tribus dominicis in XL.</p>
                    <p>Ceterum, ut hunc nostrum processum ad omnium uestrum noticiam perducamus, ipsum munimine nostri sigilli roboratum ualuis nostre Traiectensis ecclesie affigi fecimus et in nostra generali synodo publicari.</p>
                </div>
                <div>
                    <head>Explicit</head>
                    <p>Datum, infra nostram ecclesiam Traiectensem, anno Domini Mo.CCCXLIII.o, feria tercia post Cantate.</p>
                </div>
                <div>
                    <head>Footnotes</head>
                    <p>[1] Deleted: (sic)</p>
                    <p>[2] Ed. (de).</p>
                </div>
            </div>
        </body>
    </text>
</root>
