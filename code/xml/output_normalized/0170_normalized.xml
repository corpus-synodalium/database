<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Chalons</title>
                <recordID>0170</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1393-04-23</origDate>
                <dateNotes/>
                <origPlace>Chalons-sur-Marne</origPlace>
                <diocese>Chalons-sur-Marne</diocese>
                <province>Reims</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 170</p>
                <p>Year: 1393</p>
                <p>Month: 4</p>
                <p>Day: 23</p>
                <p>Circa: None</p>
                <p>DatingNotes: None</p>
                <p>Place: Chalons-sur-Marne</p>
                <p>Diocese: Chalons-sur-Marne</p>
                <p>Province: Reims</p>
                <p>CountryModern: France</p>
                <p>Latitude: 48.9575</p>
                <p>Longitude: 4.365</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Charles de Poitiers</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: Yes</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Martene, Thes, IV, coll. 667-72</p>
                <p>EditionOther: Gousset, APER II, 614-616</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>NOs frater HUGO permissione diuina abbas monasterii sancti Petri ad montes Catalaunenses, et Iohannes Marau canonicus et scholasticus ecclesie sancti Petri Casletensis Morinensis diocesis, uicarii seu commissarii spirituales in hac parte reuerendi in Christo patris ac domini domini CAROLI episcopi et comitis a suis ciuitate et diocesi notorie nunc absentis, et in remotis agentis, presentem synodum uice et auctoritate dicti reuerendi patris celebrantes, omnes et singulos absentes qui in presenti synodo interesse tenentur, et non interfuerunt, nec comparuerunt, neque comparent personaliter, nisi sint legitime et debite excusati, auctoritate dicti reuerendi patris nobis in hac parte commissa reputamus contumaces, et eos in iis scriptis excommunicamus: nisi tamen infra uicesimam quartam diem instantis mensis Maii, quam ipsis et eorum singulis ad portandas excusaciones, cur minime comparuerunt in presenti synodo, pro termino peremtorio prefigimus et assignamus, se legitime excusauerint, et qualibet die intermedia hinc usque ad dictam diem uicesimam quartam dicti mensis Maii, suas pretendere poterunt excusaciones.</p>
                </div>
                <div>
                    <head>Capitulum 2</head>
                    <p>Item, omnes gracias qualescumque ab eodem reuerendo patre seu eius uicariis quibuscumque personis factas, et sibi quacumque forma uel expressione uerborum concessas, eciam si caueatur in eisdem, non obstante quacumque reuocacione generali uel speciali in synodo facienda, exceptis tamen gratiis per dictum reuerendum patrem post ipsius aduentum in diocesi concessis uel confirmatis, eadem auctoritate reuocamus in hiis scriptis et penitus adnullamus.</p>
                </div>
                <div>
                    <head>Capitulum 3</head>
                    <p>Item, eadem auctoritate uolumus, precipimus et ordinamus, prout alias fuit per nos preceptum et ordinatum, quod quilibet curatus seu presbyter parochiali ecclesie deseruiens, in quolibet mense statuta synodalia per predecessores dicti reuerendi patris seu per ipsum reuerendum patrem uel eorum uicarios facta, et maxime casus reseruatos in rubrica De penitentiis et remissionibus expressos, uideat, studeat, et diligenter inspiciat, et que populo exponenda sunt de iisdem in quolibet mense saltem semel suo populo exponat, seu faciat exponi aliqua die dominica seu festiua et solemni dicti mensis, sub pena xxx. solidorum Turonensium, a quolibet ipsorum secus agente curie Catalaunensi, seu eius procuratori, reddendorum et soluendorum, ac piis usibus applicandorum: uolentes, statuentes, et precipientes, quod decani christianitatis singulos huiusmodi ordinacionis transgressores saltem ter in anno, uidelicet infra XV. dies post celebracionem suorum conciliorum seu calendarum, seu sigilliferorum curie Catalaunensis, sub pena XL. solidorum Turonensium a quolibet ipsorum decanorum qui circa hoc negligentes fuerint, pro qualibet uice qua in hoc defecerint, dicte curie seu eius procuratori reddendorum et soluendorum, denunciare teneantur.</p>
                </div>
                <div>
                    <head>Capitulum 4</head>
                    <p>Item, eadem auctoritate ordinamus et firmiter precipimus obseruari, quod deinceps a curatis, non a matriculariis, nec aliis quibuscumque personis in ciuitate uel diocesi dicti reuerendi patris non admittantur quicumque presbyteri extranei, nec eciam deputentur ad deseruiendum in diuinis, parochialibus ecclesiis, potissime in absencia curatorum, nec eciam capellanus, nisi litteras commendaticias a suis diocesanis apportauerint, uel alias per dictum reuerendum patrem uel uicarium seu officialem uel sigilliferum fuerint examinati et approbati.</p>
                    <p>Eciam quod nulli cuiuscumque status uel condicionis existant confessiones audiant, nec sacramenta ecclesiastica administrent in diocesi Catalaunensi, nisi alias per dictum reuerendum patrem, seu uicarios officiales, uel sigilliferos fuerint approbati: et hoc sub pena excommunicacionis, quam contrarium facientes incurrere uolumus ipso facto.</p>
                </div>
                <div>
                    <head>Capitulum 5</head>
                    <p>Item, ordinamus et precipimus quod quilibet curatus secularis et regularis in sua cura residenciam faciat personalem sub pena periurii, cum quilibet hoc iurauerit, et sub pena excommunicacionis, quam contrarium facientes incurrere uolumus ipso facto, nisi tamen per dominum Catalaunensem, uel per nos super hoc cum eisdem fuerit dispensatum.</p>
                </div>
                <div>
                    <head>Capitulum 6</head>
                    <p>Item, cum ualde felix sit qui unam missam in die potest digne celebrare, uniuersis et singulis presbyteris dicto reuerendo patri subditis in uirtute sancte obedientie, et sub pena excommunicacionis, quam in contrarium facientes ferimus in his scriptis, eorum absolucione nobis uel superiori nostro tantummodo reseruata, districtius inhibemus, prout alias inhibuimus, ne quis ipsorum eadem die duas missas celebrare presumat, nisi dumtaxat in casibus a iure permissis.</p>
                </div>
                <div>
                    <head>Capitulum 7</head>
                    <p>Item, prout alias fuit statutum, et salubriter ordinatum, statuimus et ordinamus, ut presbyteri baptisantes ad suscipiendum infantes de baptismo non plures quam duas personas admittant, sub pena C. librarum Turonensium a quolibet ipsorum secus agente, curie Catalaunensi reddendarum et soluendarum, et in pios usus conuertendarum, quam penam contrarium facientes incurrere uolumus ipso facto.</p>
                    <p>Et hanc ordinacionem uolumus et mandamus per presbyteros dicto reuerendo patri et nobis subditos diebus dominicis eorum parochianis diligenter publicari.</p>
                </div>
                <div>
                    <head>Capitulum 8</head>
                    <p>Item, cum omnes impedientes et turbantes iurisdiccionem et libertatem ecclesiasticas, et eis in hac parte dantes auxilium, consilium, fauorem, tam de iure quam auctoritate constitucionum prouincialium et synodalium sint excommunicati ipso facto, et propter hoc per predecessores domini nostri Catalaunensis pluries fuerit statutum eosdem impedientes, et perturbantes, ac eis dantes auxilium, consilium et fauorem per presbyteros ciuitatis et diocesis Catalaunensis singulis diebus dominicis et festiuis in suis ecclesiis sub pena excommunicacionis et aliis pecuniariis palam et publice excommunicatos denunciari, sicque prout ad nostrum deuenit auditum dicti presbyteri animarum suarum salutis sue immemores, dictasque sentencias et penas incurrere non uerentes, prefatos malefactores excommunicatos nunciare neglexerunt et omiserunt: propter quod quamplura grauamina, impedimenta et perturbaciones iurisdiccioni et libertati ecclesiasticis euenerunt.</p>
                    <p>Ea propter omnibus et singulis presbyteris curatis nobis subditis firmiter iniungimus, et in uirtute sancte obedientie et sub penis in dictis constitucionibus contentis et uiginti solidorum Turonensium curie Catalaunensi, seu eius procuratori, a quolibet ipsorum secus agente reddendorum et soluendorum, ac piis usibus applicandorum, quod ipsi omnibus et singulis diebus dominicis et festiuis in [2] omnes et singulos impedientes et perturbantes dictas libertates ecclesiasticas seu dantes consilium uel fauorem quouismodo, denuntient palam et publice excommunicatos a iure et constitucionibus predictis.</p>
                </div>
                <div>
                    <head>Capitulum 9</head>
                    <p>Item, omnibus et singulis presbyteris et personis ecclesiasticis nobis subditis secum focarias et concubinas in animarum suarum grande periculum et scandalum plurimorum retinentibus, in uirtute sancte obedientie, sub pena excommunicacionis, et xx. librarum Turonensium a quolibet ipsorum qui secus egerit curie Catalaunensi seu eius procuratori reddendarum, iniungimus quatenus infra unius mensis spatium a die publicacionis presentis nostre computandum, dictas concubinas seu focarias a domibus suis expellant, abiiciant, et remoueant omnino: alioquin ad penas predictas infligendum et exigendum aut alias acrius contra ipsos procedetur, prout fuerit racionis.</p>
                </div>
                <div>
                    <head>Capitulum 10</head>
                    <p>Item, omnibus et singulis curatis nobis subditis in hac synodo presentibus districte precipimus et mandamus sub pena x. solidorum Turonensium, a quolibet ipsorum secus agente curie Catalaunensi seu eius procuratori reddendorum et soluendorum ac piis usibus applicandorum, ut ipsi et eorum quilibet prius et antequam recedant a ciuitate Catalaunensi sigilla seu impressiones sigillorum suarum parochialium ecclesiarum, quibus utuntur et uti intendunt in execucione mandatorum curie Catalaunensis, tradant et exhibeant sigillifero domini nostri Catalaunensis, ut ea imprimat et affigat cunctis tabulis ad hoc ordinatis.</p>
                </div>
                <div>
                    <head>Capitulum 11</head>
                    <p>Item, ordinamus et precipimus quod quilibet curatus nobis subditus prius quam recedat a ciuitate Catalaunensi coram sigillifero curie Catalaunensis se personaliter presentet, et sua statuta synodalia per predecessores domini nostri Catalaunensis edita eidem sigillifero exhibeat et ostendat.</p>
                    <p>Si quis uero forsan fuerit qui eadem non habeat infra unius mensis spatium ab hoc die computandi, et antequam recedat presentes nostras ordinaciones recipiat et habeat, seu saltem decani christianitatum eas recipiant et habeant: quilibet uero curatus a suo decano intra dictum mensem eas recipiat et habeat suis synodalibus inserendas, et hoc sub pena IX. solidorum Turonensium a quolibet ipsorum secus agente reddendorum et soluendorum per dictum sigilliferum in proprios usus conuertendorum.</p>
                </div>
                <div>
                    <head>Footnotes</head>
                    <p>[1] gap marked with &quot;. . . .&quot;</p>
                    <p>[2] gap marked with &quot;. . . .&quot;</p>
                </div>
            </div>
        </body>
    </text>
</root>
