<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Ravenna</title>
                <recordID>0298</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1286</origDate>
                <dateNotes/>
                <origPlace>Forlì</origPlace>
                <diocese>Ravenna</diocese>
                <province>Ravenna</province>
                <country>Italy</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 298</p>
                <p>Year: 1286</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Forlì</p>
                <p>Diocese: Ravenna</p>
                <p>Province: Ravenna</p>
                <p>CountryModern: Italy</p>
                <p>Latitude: 44.233333</p>
                <p>Longitude: 12.05</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: Bonifacio</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Mansi 24, col 616-26</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'WebDownload']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Infrascripte sunt constituciones, statuta, et ordinamenta, edita et facta per prouinciale concilium sancte Rauennatis ecclesie, uidelicet per uenerabilem patrem dominum Bonifacium, Diuina gracia sancte Rauennatis ecclesie archiepiscopum, et suffraganeos eius sufficienter requisitos, et consentientes per se aut per idoneos procurantes.</p>
                    <p>CAPITULA.</p>
                </div>
                <div>
                    <head>Capitulum 1</head>
                    <p>NON sine temeritate consuetudines inducuntur, que lege damnantur.</p>
                    <p>Cum igitur laicorum importunitate, qui clericis plurimum sunt infesti, consuetudo, que potius est dicenda corruptela uel abusus, uideatur induci, non sine animarum clericorum prouincie nostre periculo: ut cum laici decorantur cingulo militari, seu nupcias contrahunt, ioculatores et histriones transmittunt ad clericos, ut eis prouideant, prout et idem laici faciunt inter se; ex quo contingit ut cum clerici de ecclesiarum communiter facultatibus sustententur, suo patrimonio proprio consanguineis reseruato, ipsas facultates ecclesiarum pia fidelium deuocione collatas ecclesiis, ex quibus debent pauperes sustentari, distribuant, seu potius effundant in huiusmodi usus illicitos, propter que multum denigratur clericorum honestas.</p>
                    <p>Talem autem et tantum uolentes remouere abusum: statuimus, ut nullus clericorum nostre prouincie, quocumque fungatur honore uel statu, a talibus ioculatores uel histriones transmissos recipiat, seu prouideat aliquid propter uictum, eciam transeundo.</p>
                    <p>Si quis autem contra fecerit, duplum eius quod dederit ioculatori uel histrioni, restituere ecclesie a qua habet beneficium, teneatur, per ipsum in usus pauperum conuertendum.</p>
                </div>
                <div>
                    <head>Capitulum 2</head>
                    <p>Doctoris illius precipui predicatoris egregii institucione freti, ad pietatis exercitium nostre prouincie clericos cum remuneracione thesauri Dominici inuitamus, et presertim prelatos, qui quanto plura a mundi auctore accepisse cernuntur, tanto ad plurima tenentur obnoxii: quia cum dona augentur, raciones eciam crescunt donorum.</p>
                    <p>Hoc non attendentes quamplures ecclesiarum prelati, quotidie epulantur splendide, et cibis delicatis superflue utuntur ad uelle, ac quadruplicata sibi indumenta conseruant: et ostiis clausis aforis, ex Christi pauperibus alii cupientes saturari de micis que cadunt de mensa ipsorum, clamant ad ostium, et nemo aperit; alii uerecunde in eorum domibus se includunt, uel quia carnem suam vili eciam indumento cooperire non possunt, seu quia uerecundum est eis, propter condiciones que insunt, publice mendicare, dum nemo illis manum porrigit adiutricem: isti semper esuriunt, et illi abundant, et cibi, quibus tales pauperes ali deberent, neglecti in domo corrumpuntur et dissipantur; et eorum indumenta tinea comeduntur.</p>
                    <p>Quantum autem in premissis excedant, cui Dominus plus discrecionis donauerit, plus aduertat, quia amplius requiretur ab eo.</p>
                    <p>Porro uolentes ipsos, tam penarum timore, quam premiorum retribucione excitare, et inducere ad opera pietatis: hoc laudabili concilio ordinamus, ut per prouincie nostre prelatos, et clericos uniuersos, prout eis suppetunt facultates, necessaria pauperibus ministrentur.</p>
                    <p>Is autem suffraganeorum nostrorum, qui per totam septimanam quatuor, semel in die, refecerit pauperes; abbatum, qui duos; archidiaconorum, prepositorum, archipresbyterorum, et aliorum prelatorum, qui unum; ac aliorum clericorum, qui semel in die, in septimana refecerit pauperes: de penitentiis iniunctis eidem, unius anni indulgenciam habeat.</p>
                    <p>Hanc eciam indulgenciam illi concedimus, qui nouum pauperi dederit indumentum: si autem antiquum, quadraginta dierum indulgenciam de iniuncta ei penitencia relaxamus.</p>
                </div>
                <div>
                    <head>Capitulum 3</head>
                    <p>Licet sit canonica sanccione statutum, ut excommunicentur clerici arma portantes, et ut habitum, coronam, et tonsuram deferant congruentem, et sepe ab ecclesiarum prelatis, iurisdiccionem habentibus, clerici nostre prouincie moneantur, ne in premissis excedant: eorum tamen parui pendentes monicionem, non uidentur de excommunicacione curare.</p>
                    <p>Uolentes, predictos spiritualia uincula contemnentes, temporali pena ab his compesci, propter que non modice derogatur ecclesiastice honestati: statuimus, ut si quis de cetero post publicacionem huius concilii inuentus fuerit publice arma portare, absque iusta et manifesta causa, ac licencia sui diocesani, pro quolibet armorum, a suo prelato iurisdiccionem habente condemnetur in solidos quadraginta, ad minus: nec prelati ipsorum, ex quo sine causa et licencia sui prelati fuerint reperti culpabiles, possint omittere quin condemnent, et exigant, prout culpa ipsorum requiret: cum hoc statuamus in fauorem ecclesiastice honestatis.</p>
                    <p>Qui autem compertus fuerit, habitum, coronam, uel tonsuram incongruentem portare notabiliter: pro uice qualibet in quinquaginta solidos condemnetur.</p>
                </div>
                <div>
                    <head>Capitulum 4</head>
                    <p>Etsi ad regimen parochialium ecclesiarum assumpti, ante generale concilium Lugdunense, quod incipit, Licet canon, ex quo prefixo a canonibus tempore se non fecerint in presbyteros ordinari, de iure a ministerio siue ab officio eis commisso remoueri possint et debeant, et aliis eorum ecclesie concedi: quia tamen in execucione memorati iuris se multi exhibent negligentes, nos ipsorum negligenciam hoc salubri concilio supplere uolentes, statuimus: ut infra proximum festum resurreccionis Dominice se faciant in presbyteros ordinari.</p>
                    <p>Quod si infra tempus prefatum, se in presbyteros promoueri non fecerint, nulla alia monicione premissa, omni iure, quod in ipsis ecclesiis habebant, decernimus fore priuatos.</p>
                    <p>Licet generale concilium Lugdunense assumptos post ipsum concilium, ad regimen ecclesiarum parochialium, nulla eciam premissa monicione, decernat esse priuatos ipsis ecclesiis, nisi se fecerint a sibi commissi regiminis tempore in presbyteros ordinari: sunt tamen quidam, qui mentem dicti concilii circumueniunt, facientes se in fine anni, postquam priuati fuerint, eligi iterato.</p>
                    <p>Contra dolosos tales prouidere uolentes, statuimus ut siue per dolum, siue per negligenciam steterint, seu alio fraudolento modo quocumque, quod promoti non fuerint infra annum, ipso facto quoad rectorias ipsarum ecclesiarum, uel ad quas se neglexerint facere promoueri, quantum ad elecciones, que in ipsis ecclesiis primo occurrerint faciende, inhibere indicamus.</p>
                </div>
                <div>
                    <head>Capitulum 5</head>
                    <p>Dignum est, ut quos ad uite decora domestice laudis exempla non reuocant, saltem correccionis medicina compescat.</p>
                    <p>Sane relatu comperimus plurimorum, in nonnullis ecclesiis nostre prouincie consuetudine obseruari, et in aliquibus aliis constitucione firmatum, ut preter reditus beneficiorum, et prebendarum de quibus nihil ad presens uolumus immutari [1] prout quotidie resident, reditus aliquos alios, tantum in ecclesia residentes, pro rata residentie, quam in ecclesia faciunt, percipiant et quod ad huiusmodi consuetudinem et statutum, quidam parua interpretacione obaudientes, ac minus que Dei sunt cogitantes, in animarum suarum periculo, dum tamen in camera resideant, dato quod intrent in ecclesiam ad Diuinum officium celebrandum tantum semel in mense, ipsos reditus specialiter ob fauorem residentie deputatos, ut Deo et ecclesie seruiatur, et Diuine laudis organa in ipsa horis singulis decantentur, sibi usurpant: propter que generatur grande scandalum proximorum qui ecclesie militant, prout debent, ac refrigescit in eis laudabile propositum, quod habebant.</p>
                    <p>Ne igitur culparum illorum efficiamur participes, ipsa praua interpretacione summota, ac tali consuetudine obseruata, statuimus declarando, et statuendo declaramus, ut illi tantum dicantur in ecclesia residentes, quoad premissos reditus qui distribuuntur, prout quotidie resident, seu sit bladum, seu uinum, siue sint pecunie, uel alia bona, qui in ecclesia sua cum fratribus aliis horis debitis pensum seruitutis nostre, uidelicet Matutinum, Laudes, Primam, Terciam, Sextam, Nonam, Uesperas, Completoriumque persoluerint: alioquin nihil percipiant ex ipsis reditibus, nisi prout seruierint ecclesie, iuxta ordinacionem nostram infra proxime annotatam.</p>
                    <p>Et ut hec constitucio inuiolabiliter obseruetur, uolumus, et sub excommunicacionis pena mandamus, ut infra duos menses, a die publicacionis presentis concilii computandos, omnes et singuli clerici ecclesiarum nostre prouincie, ubi sunt plures clerici ordinati, et tales sunt reditus, de quibus supra premisimus, hanc teneantur constitucionem sacramento firmare, et omnes eciam qui in posterum assumentur, antequam ad reditus admittantur.</p>
                    <p>Ubi uero in ecclesia reditus tales non sunt, diocesani locorum in synodis suis, quas eos contigerit celebrare, prouideant, prout secundum Deum melius poterunt, ne in ipsis ecclesiis horis canonicis officium negligatur.</p>
                    <p>Quod si maior de capitulo, uel ubi omnes sunt pares, qui proximo ipsis clericis preest, non fecerit hoc sacramentum prestari: sui beneficii periculo subiacebit, mulctandus per prouinciale concilium, seu superiorem ipsius, uel per alium qui hoc possit.</p>
                    <p>Proximum supra scriptum concilium, in quantum rite possumus, ordinare et declarare uolentes: statuimus ut infra duorum mensium spatium a die publicacionis huius concilii, ordinetur, quot et quantum habere debeat qui Matutino interfuerit, et aliis horis canonicis, ex reditibus, de quibus supra proximo concilio est premissum, ubi tales sunt reditus.</p>
                    <p>Et quia in specie dare in hoc doctrinam non possumus, cum alique ecclesie plus abundent, alie uero minus: prout postumus, prouidemus hoc modo, uidelicet, ut qui Matutino interfuerit, duplum eius habeat quod habebit qui erit in Missa; qui autem Tertie et Sexte, medietatem eius habeat quod ei fuerit datum in Missa; et idem in Nona seruetur, quod est in Tercia et Sexta premissum; qui autem in Uesperis et Completorio, tantum habeat quantum qui Misse interfuerit, secundum premissa.</p>
                    <p>Ut clare intelligas, suppone quod decem sint denarii distribuendi in dies pro quolibet canonico: de ipsis decem denariis dabis ei qui interfuerit Matutino denarios quatuor; qui Misse, duos; qui Tertie et Sexte, unum; et unum qui interfuerit None; et qui interfuerit Uesperis et Completorio, dabis duos denarios, ut dedisti in Missa.</p>
                    <p>Uerum quia nec sic est, secundum quod premissum est, ad plenum contra dolosos prouisum, qui uenire possent ad horas canonicas, non tamen hora debita, et in hora debita, non tamen starent quousque officium compleretur: contra eos statuimus, ut is dicatur Matutino interesse, qui ad ecclesiam uenerit, antequam Uenite cum hymno cantetur, cum hymnus dicitur: alias cum dicetur, Uenite, cum primo psalmo; ex quo hymnus tunc non cantatur; et steterit quousque Prima completa fuerit.</p>
                    <p>Qui Misse, antequam cantetur Kyrie eleison, et steterit quousque fuerit finita Missa.</p>
                    <p>Qui Tertie, Sexte, None, Uesperis, et Completorio, antequam psalmi incipiantur, et steterint quousque fuerint dicte hore perfecte.</p>
                    <p>Aliter nihil percipiant.</p>
                    <p>Quicumque autem contra fecerit, preter reatum periurii, teneatur ad duplum illius quod perceperit restituendum ecclesie, cui seruitium debitum est subtractum, conuertendum in ornamenta ipsius ecclesie.</p>
                    <p>In aliis autem ecclesiis, ubi reditus non sunt tales: locorum ordinarii, in quantum commode poterunt, remedium salubre adhibeant, ut ipsis seruiatur ecclesiis, prout decet.</p>
                    <p>Et ne per presentes aliqua fiat fraus, ordinamus quod campane horarum in nocte et die tantum pulsentur, quod omnes confratres se possint parare ad intrandum ecclesiam, nec incipiatur officium, antequam campana pulsare cessauerit.</p>
                    <p>Ut misericordia temperemus rigorem, statuimus et ordinamus, ut illi eciam residere dicantur, quoad suprascriptos reditus, dato quod non intersint horis Diuinis, qui solemnem medicinam receperint, per tres dies proxime subsequentes; et qui minucionem celebrauerit, per duos dies; et alii eciam, qui infirmitate grauati, absque lesione graui sue persone uenire non possunt; illi eciam qui dicta de causa exeunt.</p>
                    <p>Item uel illi ad superfluitatem corporis deponendam exeunt, dum tamen sic cito redeant, quod contra huius concilii, et suprascriptorum conciliorum mentem non notentur fecisse.</p>
                    <p>Et propterea uolumus, et mandamus: quod omnes iste tres constituciones iuramento firmentur, quod contra ipsas, uel earum aliquam, non committatur fraus uel dolus per eos.</p>
                </div>
                <div>
                    <head>Capitulum 6</head>
                    <p>Cognoscentes salubrem constitucionem generalis concilii Lugdunensis, que incipit, Quamquam usurarii manifesti, ac uolentes ipsam intra prouincie nostre terminos ab omnibus inuiolabiliter obseruari: statuimus quod nullus notarius nostre prouincie, alicuius usurarii testamentum conficiat, seu ubi conficiatur, intersit: nisi presbyter parochialis sit presens, cuius est parochianus testator: et ante omnia, si dictus presbyter postulauerit, quod forma fuerit dicti concilii obseruata.</p>
                    <p>Si quis autem notarius dicte prouincie contrarium scienter attentauerit, in ipsum per hanc nostram constitucionem excommunicacionis sentenciam promulgamus.</p>
                    <p>Et ne parochiales presbyteri, in tenore predicti concilii, aliquo decipiantur errore: uolumus et mandamus, quod omnes prefati presbyteri tenorem dicti concilii teneantur habere, et quod locorum ordinarii in episcopalibus synodis annuatim per singulas dioceses celebrandis, per se, uel per aliam personam sufficientem, dictum concilium suo clero exponant, et aperiant ita clare, quod nullus habeat iustam causam ignorandi ea que continentur in eo.</p>
                </div>
                <div>
                    <head>Capitulum 7</head>
                    <p>Cum iure Diuino et humano decime debeantur, et in signum uniuersalis dominii sibi ipsas Dominus reseruauerit: exaccionem ipsarum preterite non possumus nec debemus, absque animarum periculo nobis subiectarum, et ecclesiarum nostrarum lesione enormi.</p>
                    <p>Proinde statuimus, ut ecclesiarum prelati, et clerici uniuersi nostre prouincie, quibus debentur decime de consuetudine uel de iure, sint solliciti exigere decimas ab iis qui eis tenentur, ac diocesani ipsorum se pronos exhibeant absque damno more in monicionibus et coaccionibus inferendis: ut uidelicet, monicione premissa canonica, excommunicent decimas non soluentes; nec negligant nec retardent que in hoc casu fuerint facienda de iure.</p>
                    <p>Quod si aliquis contemnens decimas soluere, excommunicacionis fuerit ligatus sentencia, et eam per mensem sustinuerit animo indurato: contra ipsum contumacem, quoties diocesanus fuerit requisitus, teneatur inuocare cum effectu sollicite auxilium brachii secularis.</p>
                    <p>Si quis suffraganeorum nostrorum in execucione huius statuti fuerit negligens uel remissus: per suum metropolitanum, uel per concilium prouinciale subsequenti tempore celebrandum, durissime redarguatur, et eciam puniatur.</p>
                </div>
                <div>
                    <head>Capitulum 8</head>
                    <p>Ne ducatum prebeat cecus ceco, casus, in quibus uolumus solos adiri episcopos, per hanc nostram constitucionem ecclesiarum rectoribus nostre prouincie intimamus: districte eis sub excommunicacionis pena mandantes, ne de his se ullatenus intromittant, sed illos ad suum in his casibus diocesanum remittant, qui in his, uel eorum aliquo, eis uoluerint confiteri.</p>
                    <p>Casus autem sunt hi: uidelicet, cum quis petit absolui ab excommunicacione maiori lata, uel inducta ab homine, uel a iure: item incendio et crimine publico: sicut in blasphemante Deum, uel sanctos: item in uoto qualitercumque emisso: et cum illis, qui filios oppresserunt ex proposito, siue casu: et cum quibuslibet homicidis et sacrilegis, falsariis, uiolatoribus ecclesiarum et immunitatum ecclesiastice libertatis, et sortilegis: item cum iis qui cum brutis libidine polluuntur: item cum incestuosis et corruptoribus sanctimonialium: et in omni occupacione, usurpacione et detencione rei aliene, ubi cui restitucio fieri debeat non inueniri potest: item cum periuris, et clandestine matrimonium contrahentibus, ex quo matrimonio dubitacio oriatur, uel oriri possit: et in omnibus aliis criminibus, delictis et excessibus, in quibus de consuetudine generali uel speciali episcopis reseruatur confessio.</p>
                </div>
                <div>
                    <head>Capitulum 9</head>
                    <p>Quoniam quidam perdicionis filii libertatem ecclesie attributam nituntur infringere, quin immo esse assidue plura ordinentur remedia, semper tamen de malo prolabuntur in peius, ac in sua pertinacia durius confirmantur: oportet nos uigilanti studio intendere ad reprimendam ipsorum maliciam peruersorum.</p>
                    <p>Attendentes igitur, quod licet singuli qui statuta edita, et consuetudines introductas contra ecclesie libertatem seruari fecerunt, uel fecerint, quiue secundum eadem statuta, seu consuetudines, presumpserunt, uel presumpserint iudicare, necnon statutarii et scriptores statutorum ipsorum, potestates, consules, et rectores locorum, ubi de cetero huiusmodi statuta uel consuetudines introducte fuerint, edite uel seruate, maioris excommunicacionis sint ligati sentencia; hi tamen, ipsa excommunicacionis sentencia uilipensa, in ipsorum anime detrimentum, percepcioni sacramentorum, et participacioni fidelium se immiscent: hoc non ualentes tolerare uel dissimulare diutius, absque ecclesiarum nostre prouincie lesione enormi, uolumus et mandamus, ut annis singulis in natiuitate et paschate resurreccionis Domini, ac in solemnitate sanctorum omnium, coram fideli populo denuncietur publice in Missarum solemniis, omnes et singulos suprascriptos, in maioribus ecclesiis ciuitatum, castrorum, et aliorum locorum, ubi sunt conuentuales uel collegiate ecclesie nostre prouincie, maioris excommunicacionis uinculo fore ligatos.</p>
                    <p>Insuper monemus potestates et rectores, ancianos, consiliarios, et officiales, quibuscumque nominibus nuncupentur, ciuitatum, castrorum, et locorum prouincie nostre: quod ipsa statuta infra menses duos, a die publicacionis presentis concilii computandos, de capitulariis suis deleri faciant; et quoniam contemptu crescente, pena debet augeri: ad priuacionem omnium honorum, officiorum, graciarum, immunitatum, priuilegiorum omnium, ac insuper feudorum, et bonorum omnium aliorum, que ab ecclesiis nostre prouincie tenent, procedemus, prout crediderimus esse de iure: nisi ipsa statuta de suis capitularibus deleri fecerint, ut superius est premissum, infra terminum suprascriptum.</p>
                    <p>Quod si nec sic a tam nequam proposi tocurauerint resilire: a quocumque cuius intersit, denunciacione facta metropolitano, qui erit pro tempore, in sequenti prouinciali concilio, ante omnia teneantur in concilio presidentes, super hoc premissis aliis, cura sollicita prouidere.</p>
                </div>
                <div>
                    <head>Footnotes</head>
                    <p>[1] &quot;de quibus nihil ad presens uolumus immutari&quot; in parentheses in Ed.</p>
                </div>
            </div>
        </body>
    </text>
</root>
