<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Coutances</title>
                <recordID>0086</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1300-04-19</origDate>
                <dateNotes/>
                <origPlace>Coutances</origPlace>
                <diocese>Coutances</diocese>
                <province>Rouen</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 86</p>
                <p>Year: 1300</p>
                <p>Month: 4</p>
                <p>Day: 19</p>
                <p>Circa: None</p>
                <p>DatingNotes: None</p>
                <p>Place: Coutances</p>
                <p>Diocese: Coutances</p>
                <p>Province: Rouen</p>
                <p>CountryModern: France</p>
                <p>Latitude: 49.046111</p>
                <p>Longitude: -1.443889</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Avril, Statuts, V, 224-25</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Anno Domini Mo CCCo die martis post Quasimodo statuta et lecta in synodo que sequuntur fuerunt.</p>
                </div>
                <div>
                    <head>Capitulum 1</head>
                    <p>Licet canone sit salubriter inherendo statutum ne quis sacerdos interesse matrimoniis clandestinis presumat, per triennium, si contra fecerit, suspensionis sentenciam incursurus, et taliter contrahentes arbitrarie sint puniendi, quia tamen in huiusmodi canonis obseruacione quamplurimos uidimus sepius negligentes, immo uerius transgressores, penas non timentes predictas uiasque exquirentes et modos per quos ostensa sibi impedimenta deuitent, quandoque ad partes se transferunt alienas, ubi dicti impedimenti noticia non habetur, et ibidem matrimonia damnabiliter solemnizari procurant, nonnunquam de alienis partibus ignotos presbyteros, qui dicta celebrant matrimonia, ad illas partes adducunt, et illudere quantum in eis est ualeant canoni memorato, ex quibus animarum pericula prouenerunt, et in Ecclesia Dei graue scandalum est ortum.</p>
                    <p>Nos autem huiusmodi excessum et abusum detestatum propter excrescentem maliciam delinquentium uolentes, ut dignum est et ad nostrum spectat officium, pena grauiori punire, iurium inherentes uestigiis addendo statuimus ut nulla persona ecclesiastica uel secularis, cuiuscumque condicionis uel status existat, decetero matrimonia clandestina in ciuitate ista uel diocesi, bannis nondum factis per tres dies dominicos, ut antiquitus est statutum, nisi de licencia nostra aut officiariorum nostrorum, quibus damus potestatem dispensandi super hoc aliud concedatur, audeat solemnizare in facie Ecclesie, celebrare, uel eisdem interesse scienter, de istis partibus predictis matrimoniis solemnizandis, nec ad alias se transferre, personas extraneas occasione huiusmodi ad istas ciuitatem et diocesim adducere, aut in premissis, uel premissorum quolibet, opem, fauorem, consilium scienter et dolose impertiri quomodolibet presumat.</p>
                    <p>Quod si quis deinceps attentare presumpserit, et omnes et singulos taliter, ut premittitur delinquentes, ipso facto suspensionis in presbyteros, et excommunicacionis in ceteros, extunc prout exnunc proferimus in his scriptis,</p>
                    <p>iniungentes decanis et presbyteris ut nobis uel officiariis nostris infra quindenam a tempore notitie reuelent quicquid sciuerint de predictis, alias pena simili uel grauiori eosdem puniemus.</p>
                </div>
                <div>
                    <head>Capitulum 2</head>
                    <p>De falsariis.</p>
                    <p>Preterea quia uitium falsitatis his diebus multipliciter, proh dolor!, inoleuit, nam quidam se falsis nominibus nuncupantes, instrumenta, memoralia, et mandata impetrans contra alios et transire faciunt fraudulenter, quandoque alii falsa fabricantes sigilla, eis consignant litteras, per quas de facto excommunicant et absoluunt, per hec decipientes alios et semetipsos, alii diuersos alios modos excogitant et faciunt falsitates.</p>
                    <p>Nos tam pestilenti morbo remediare cupientes, statuimus ut nullus ecclesiasticus uel secularis, cuiuscumque condicionis aut status in posterum huiusmodi falsitatis vicia aut alia quecumque committere fraudulenter aut dolose audeat uel presumat, aut opem, consilium uel fauorem scienter commitentibus impartiri.</p>
                    <p>Quod si secus deinceps attentatum fuerit a quolibet uel presumptum, in agentes et consentientes, auxiliatores, consiliatores, fautores, fraudulentos, ipso facto excommunicacionis sentenciam extunc et exnunc proferimus in his scriptis: Decanis nostris et presbyteris iniungentes, etc. ut supra.</p>
                </div>
                <div>
                    <head>Capitulum 3</head>
                    <p>Quia accepimus quod in ecclesiis et capellis ubi ad honorem Dei et sanctorum a christifidelibus pro salute sua uigilie celebrantur, nonnulli sepe ueniunt, sub ouis specie lupum in mente gerentes, sollicitantes mulieres, eas rapere et corrumpere satagentes, quanquam ante faciem crucifixi, quod grauiter est ferendum, quantum in eis est, suam exequi libidinem non uerentes, per quod non solum Deum et Ecclesiam uilipendunt, et eciam scandalizant populum, fideles a sancto proposito retrahentes, et eciam sibi ipsis ingerentes damnacionem eternam.</p>
                    <p>Quocirca hac synodali monicione pro omnibus et ex causa monemus omnes et singulos, tam clericos quam laicos, ut tam flagiciosum delictum in locis predictis nostrarum ciuitatis uel eciam diocesis committere non audeant in futurum, nec committentibus consentire scienter, uel eis fraudulenter impartiri opem, consilium, uel fauorem, alioquin rapientes deinceps de dictis locis uiolenter mulieres iam dictas, et cum mulieribus sic raptis se eciam turpiter commiscentes, ipso facto in predictis casibus extunc et exnunc in his scriptis iniungentes decanis etc.</p>
                </div>
                <div>
                    <head>Capitulum 4</head>
                    <p>Item uolumus et precipimus precepta nostra per quamlibet parochiam sepius et solemniter publicari ne quis excusacionis uel ignorantie possit habere uelamen.</p>
                </div>
                <div>
                    <head>Explicit</head>
                    <p>Expliciunt precepta synodalia noua et uetera de diocesi Constantiensi.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
