<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Skara</title>
                <recordID>0570</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1290</origDate>
                <dateNotes/>
                <origPlace>Skara</origPlace>
                <diocese>Skara</diocese>
                <province>Uppsala</province>
                <country>Sweden</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 570</p>
                <p>Year: 1290</p>
                <p>Month: None</p>
                <p>Day: None</p>
                <p>Circa: Yes</p>
                <p>DatingNotes: 1278x1317</p>
                <p>Place: Skara</p>
                <p>Diocese: Skara</p>
                <p>Province: Uppsala</p>
                <p>CountryModern: Sweden</p>
                <p>Latitude: 58.383333</p>
                <p>Longitude: 13.433333</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Brynolf I Algotsson</p>
                <p>IssuingAuthorityAlt: None</p>
                <p>RegnalStart: 1278</p>
                <p>RegnalEnd: 1317</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Gummerus, Synodalstatuter, pp61-65</p>
                <p>EditionOther: None</p>
                <p>SourceNotes: https://books.google.com/books?id=kt8vAQAAMAAJ</p>
                <p>TranscriptionNotes: None</p>
                <p>BaseText: ['GoogleBooks', 'WebDownload']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: -as noted by Gummerus, Synodalstatuter, pp17 &amp; 61ff, show strong influence of those of Eudes de Sully (Kroon, Prastmotet, 33), seemingly via statutes of Corbie and Meaux;</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>In pulcriori parte altaris cum summa diligencia sub claue si fieri potest sanctum corpus domini custodiatur, precipitur eciam districte ut omnes ecclesie habeant pixides eburneas uel argenteas, in quibus corpus domini cum reuerencia obseruetur, nulli clerico permittatur ire ad altare nisi in superpellicio uel cappa clausa.</p>
                </div>
                <div>
                    <head>Capitulum 2</head>
                    <p>Nullus antequam matutinas et primam dixerit presumat aliqua necessitate missam celebrare.</p>
                </div>
                <div>
                    <head>Capitulum 3</head>
                    <p>Sacerdotes circa confessiones maximam adhibeant curam et cautelam, ut sibi diligenter inquirant peccata usitata singilatim, inusitata eciam non a longe per aliquam circumstanciam, sic tamen ut expertis detur materia confitendi.</p>
                    <p>Ad audiendam confessionem communiorem locum in ecclesia eligant sibi sacerdotes, ut ab omnibus communiter uideri possint.</p>
                    <p>Et in absconditis locis nullus recipiat confessionem, nisi in magna necessitate.</p>
                    <p>In confessione sacerdos habeat wltum humilem et oculos ad terram nec faciem respiciat confitentis, maxime causa mulierum, compacienter que dixerint in spiritu lenitatis et quibus pro posse persuadeat pluribus modis, ut integre confiteantur; aliter enim dicat nihil ad uitam eternam ualere.</p>
                </div>
                <div>
                    <head>Capitulum 4</head>
                    <p>Sacerdotes in confessione reseruent maioribus maiora peccata et manifesta, sicut homicidia, sacrilegia, peccata contra naturam, incestus et immissiones manus in clericos uel quoscunque religiosos, eciam si occultum sit, incendia, simonias et cetera omnia maiora peccata.</p>
                    <p>Hec omnia remittuntur ad episcopum uel ad maiores alios prelatos.</p>
                    <p>In dubiis consulat sacerdos episcopum aut sapientes uiros, quorum consilio rectificatus soluat aut liget.</p>
                </div>
                <div>
                    <head>Capitulum 5</head>
                    <p>Audita confessione semper sacerdos interroget confitentem, si abstinere uoluerit ab omni mortali peccato aliter eum non absoluat nec iniungat sibi penitenciam.</p>
                    <p>In iniungendis penitenciis caueat sibi sacerdos, quod secundum grauitatem culpe et possibilitatem confitendum eis qualitas penitencie imponatur.</p>
                    <p>Ualde sibi caueat sacerdos, ne altas penitencias, id est missas, elemosinas et huiusmodi priusquam ablata reddiderint; non enim dimittitur ablatum, nisi restituatur ablatum, Si restitui potest.</p>
                </div>
                <div>
                    <head>Capitulum 6</head>
                    <p>Sacerdotes frequenter moneant parochianos suos ad confessionem et precipue ab inicio quadragesime instanter precipiant uenire generaliter ad confessionem et exponant eis, quod dominus Innocencius papa constituit primus: Omnis utriusque sexus, cum ad discrecionis annos peruenerit, omnia peccata sua confiteatur proprio sacerdoti, et iniunctam penitenciam pro uiribus studeat obseruare, suscipiens ad minus pascha eucharistie sacramentum.</p>
                    <p>Alioquin uiuens ab ingressu ecclesie arceatur et moriens ecclesiastica careat sepultura, et hoc frequenter in ecclesiis pupplicent sacerdotes.</p>
                </div>
                <div>
                    <head>Capitulum 7</head>
                    <p>In confessione eciam sibi caueant ne inquirant nomina personarum, cum quibus peccauerint confitentes, sed circumstancias et quantitates.</p>
                </div>
                <div>
                    <head>Capitulum 8</head>
                    <p>Nullus ira, odio uel metu mortis audeat aliis reuelare confessionem signo uel uerbo, generaliter uel specialiter, et si reuelauerit, absque misericordia debet degradari et in claustrum artissimum recludi.</p>
                </div>
                <div>
                    <head>Capitulum 9</head>
                    <p>Omnes sacerdotes precipiant instituta ieiunia obseruare quatuor [1] temporum, uigiliarum et omnium sextarum feriarum, ex debito enim tenemur ad talia ieiunia.</p>
                </div>
                <div>
                    <head>Capitulum 10</head>
                    <p>Matrimonium omni honore et reuerencia celebretur et in facie ecclesie, non cum risu et ioco, ne contempnatur.</p>
                    <p>Antequam fiat, tribus dominicis diebus uel festiuis pupplicetur; et perquirat sacerdos sub pena excommunicacionis de legittimitate sponsi et sponse, qui debent coniugi, et ante hoc nullus audeat matrimonium celebrare.</p>
                    <p>Prohibeant frequenter laicis clerici ne fidem dent mutuo de contrahendo matrimonio, nisi coram sacerdote et in loco debito, id est, ante ianuas ecclesie in nupciis prohibeantur fieri sortilegia et maleficia, id est celantes consanguinitatem et alia impedimenta matrimonii.</p>
                </div>
                <div>
                    <head>Capitulum 11</head>
                    <p>Nullus sacerdos in casu dubio audeat perficere matrimonium inconsulto episcopo, uidelicet ad eum semper referat omnes matrimonii dubietates.</p>
                </div>
                <div>
                    <head>Capitulum 12</head>
                    <p>Prohibetur eciam districte sub pena excommunicacionis, ut nullus sacerdos aut cappellanus exigat aliquid ante benediccionem sponsalem pro matrimonio celebrando.</p>
                </div>
                <div>
                    <head>Capitulum 13</head>
                    <p>Cum reuerencia oleum sanctum deferatur ad infirmos, et eos ungant sacerdotes in locis debitis, id est, oculis, auribus, naribus, manibus et pedibus.</p>
                    <p>Ad hoc sacramentum extreme unccionis sacerdotes sepe moneant populum, non tantum diuites et senes, sed pauperes et iuuenes a XIIII annis; et doceant populum frequenter hoc sacramentum licite posse iterari et sepe recipi in qualibet magna infirmitate, unde metus est mortis, et post sumptum ad opus coniugale iterum licite posse reuerti et alia licite operari, cum quis ab infirmitate conualuerit.</p>
                </div>
                <div>
                    <head>Capitulum 14</head>
                    <p>Prohibetur eciam sacerdotibus, ne testamenta sua ordinent per manum laicalem, sed secundum iura canonica.</p>
                </div>
                <div>
                    <head>Capitulum 15</head>
                    <p>Redditus et possessiones ecclesie scribantur in missalibus, et prohibetur penitus sacerdotibus et parochianis, ne de hiis, que sunt ecclesie aut presbiteri, alienant ab ecclesia uel mutuent sibi, nisi per consilium episcopi, quia contrarium facientes excommunicati sunt ipso facto.</p>
                </div>
                <div>
                    <head>Capitulum 16</head>
                    <p>Prohibetur districte, ne corpus pro precio sepeliri differatur, sed post sepulturam, siquid latum fuerit, accipiatur.</p>
                </div>
                <div>
                    <head>Capitulum 17</head>
                    <p>Item, si sacerdos neglexerit requisitus tam baptizare infantem uel inungere infirmum, emendabit Episcopo tres marcas et tres actorum [2].</p>
                    <p>Impedimenta autem sunt quattuor, primum si uocatus est ad episcopum; secundum [3], si tunc uisitat alium infirmum; tercium, si ipse est infirmus; quartum, si tunc incipiat canonem.</p>
                    <p>Si autem rusticus dicit eum non impeditum, defendat se cum VI sacerdotibus.</p>
                    <p>Si unus petit baptismum et alius corpus Christi, prius est baptizandus.</p>
                    <p>Si autem unus petit corpus Christi et alius inungi, prius dandum est corpus Christi quam inunccio.</p>
                </div>
                <div>
                    <head>Capitulum 18</head>
                    <p>Item si hospes moritur in domo alicuius, domesticus debet dare de rebus mortui ...oram cum solido, si sacerdos uigilauerit; pro paupere mortuo peram uel baculum.</p>
                </div>
                <div>
                    <head>Capitulum 19</head>
                    <p>Item si quis seminauerit fundum in alia parochia situm, soluat totas decimas, ubi predia sunt sita; si uero seminauerit unum agrum, ibi soluat decimas sacerdoti; omnes autem decimas alias, ubi habet domicilium.</p>
                </div>
                <div>
                    <head>Capitulum 20</head>
                    <p>Item si quis habuerit in tota decima plaustrum quod est akerlaf, faciat decimas; si uero minus, soluat sacerdoti tiþakøp.</p>
                </div>
                <div>
                    <head>Capitulum 21</head>
                    <p>Item si quis non soluerit decimas ante pascha, suspendatur a corpore Christi, donec soluerit.</p>
                </div>
                <div>
                    <head>Capitulum 22</head>
                    <p>Item si quis sacerdos uel laicus interdixerit aliquem sine litteris episcopi et trina monicione, sit ipse interdictus tanto tempore sicut ille fuit quem interdixit.</p>
                </div>
                <div>
                    <head>Capitulum 23</head>
                    <p>Item presbiter delinquens et habitans in fundo ecclesie emendabit episcopo ius regium et eciam prouinciale, preter biiarbigninge, id est, lidh, garþa, aflator, apløghior, tiellrubruth, akernaam; de istis debet sacerdos purgari uel conuinci per nempdarium laicum et ad ter XVI solidos conuinci.</p>
                    <p>Episcopus recipiat ius regium.</p>
                    <p>Si uero conuincatur ad minus, recipiat prolocutor in omnibus aliis causis.</p>
                    <p>Clericus per clericos conuinci uel purgari debet, eciam si infringi contigerit regium iuramentum.</p>
                </div>
                <div>
                    <head>Capitulum 24</head>
                    <p>Presbiter, diaconus aut subdiaconus habitantes in bonis ecclesie si delinquerint, emendabunt episcopo ius regium et ius prouinciale.</p>
                    <p>Si autem delinquerint in bonis propriis uel alterius priuati, episcopo ius regium et prouincie suum, de omnibus autem clericis inferiorum ordinum recipiet rex suum, prouincia suum, actor suum.</p>
                </div>
                <div>
                    <head>Capitulum 25</head>
                    <p>Si quis leserit sacerdotem portantem corpus Christi ad infirmos, emendabit uitra legittimam emendam episcopo tres marcas, regi tres, leso tres [4].</p>
                </div>
                <div>
                    <head>Capitulum 26</head>
                    <p>Si familiares sacerdotis delinquerint in fundo ecclesie, emendabunt episcopo ius regium.</p>
                </div>
                <div>
                    <head>Capitulum 27</head>
                    <p>Si sacerdos non soluerit debitum, quod tenetur laico, die per officialem uel episcopum sibi prefixo, Episcopo II marcas et actori unam, qui tantum relaxabit de marca sua, quantum episcopus de qualibet sua.</p>
                </div>
                <div>
                    <head>Capitulum 28</head>
                    <p>Si quis obligatus in aliquo episcopo, Ecclesie uel curato, relicta ecclesia propria in fraudem alibi corpus Christi receperit, emendabit episcopo marcam, aliam regi, terciam prouincie.</p>
                </div>
                <div>
                    <head>Capitulum 29</head>
                    <p>Nolens dimittere concubinam suam nec uolens cum ea benedici potest interdici per presbiterum post trinam monicionem, et si hoc non fecerit, emendabit episcopo tres [5] marcas.</p>
                </div>
                <div>
                    <head>Capitulum 30</head>
                    <p>Si coniuges noluerint benedici contracto matrimonio, suspendantur a corpore Christi, et si alter uoluerit et alter negauerit, negans suspendatur.</p>
                </div>
                <div>
                    <head>Capitulum 31</head>
                    <p>Item agni et hedi non debent portari sacerdoti ante diem Iohannis baptiste, nec porcelli aut uituli antequam fuerint nouem noctium.</p>
                </div>
                <div>
                    <head>Capitulum 32</head>
                    <p>Si curatus promittit orare pro mortuo ad annum, si curatus moritur infra annum, lucrata est pecunia.</p>
                    <p>Attende homo, qui te fecit, de quo te fecit, qualiter te fecit, ad quid te fecit.</p>
                    <p>Deus est, qui te fecit, ut eum timeas.</p>
                    <p>De terra te fecit, ut non superbias, sed te cognoscas et humilis fias, qualiter te fecit: uere ad imaginem in natura, ad similitudinem in gracia, ut eum diligas, ad quid te fecit: ut ad finem debitum tendas, eterna queras et caduca respuas.</p>
                </div>
                <div>
                    <head>Footnotes</head>
                    <p>[1] IIII:r</p>
                    <p>[2] III:s [for tres, in both instances]</p>
                    <p>[3] 2:m</p>
                    <p>[4] III:s [for tres, in all three instances]</p>
                    <p>[5] III:s</p>
                </div>
            </div>
        </body>
    </text>
</root>
