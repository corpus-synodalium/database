<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Angers</title>
                <recordID>0909</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1328</origDate>
                <dateNotes/>
                <origPlace>Angers</origPlace>
                <diocese>Angers</diocese>
                <province>Tours</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 909</p>
                <p>Year: 1328</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: Saint Luke</p>
                <p>Place: Angers</p>
                <p>Diocese: Angers</p>
                <p>Province: Tours</p>
                <p>CountryModern: France</p>
                <p>Latitude: 47.473612</p>
                <p>Longitude: -0.554167</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Foulque de Mathefelon</p>
                <p>IssuingAuthorityAlt: None</p>
                <p>RegnalStart: 1324</p>
                <p>RegnalEnd: 1355</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: Paris, BnF fr 22354, p39-40</p>
                <p>SourceOther: None</p>
                <p>Edition: Arnauld, Statuts du diocese d'Angers (1680), pp127-30</p>
                <p>EditionOther: None</p>
                <p>SourceNotes: https://books.google.com/books?id=OcQPXFeqPScC (this is the 2nd edition; the first was published the same year, in Angers)</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>SAne rem cognoscentes non rectam fieri in hac Andegauensi Diocesi, quam estimauimus communi sanccione mederi, quoniam calumnias odimus, dolum, et tergiuersacionem auersamur:</p>
                    <p>Propterea existimauimus legitimis huiusmodi egere actus medelis.</p>
                    <p>Didicimus enim quod nonnulli Clerici Parochialium Ecclesiarum Andegauensis Diocesis, aut quiuis alii, de rotulis et registris in quibus nomina excommunicatorum conscribuntur, seu conscribi debent ac tenentur, propter fauorem, sordes, graciam, aut timorem scribere et inserere pretermittunt; aut scripta delent, subticent, seu non nominant; aut alio dolo, seu negligencia omittunt; aut ita cito legunt, quod non possunt audiri, ut sic propter censuram excommunicati non paciantur ruborem, et ita non timetur, immo potius uilescit ecclesiastica censura, nec excommunicati a communibus actibus excluduntur.</p>
                    <p>Quibus attentis nos uolentes eorum preuaricacionibus, uersutiis, ac malitiis obuiare, in presenti hac Synodo statuimus, ut quicumque nomen, seu nomina cuiuscumque excommunicati de registris seu rotulis, in quibus scripta sunt deleuerint, remouerint, seu cancellauerint, nisi prius de absolucione sibi constiterit; aut scriptum non legerit, seu aperte non nominauerit, aut scribere omiserit, ut premittitur, postquam sibi de excommunicacionis sentencia constiterit infra tres dies a tempore presentacionis sententie, si Rectori aut Capellano fuerit presentata; si Presbyteri fuerint, in ipsos sentenciam suspensionis in hoc scripto ferimus, et ex tunc decernimus, et uolumus incursuros, si dolum uel culpam adhibuerint in premissis, uel aliquo premissorum.</p>
                    <p>Et si Clericus, uel alias laicus fuerit qui circa premissa, uel aliquod premissorum dolum uel culpam, ut premittitur commiserit, in eos in hoc scripto excommunicacionis sentenciam promulgamus.</p>
                    <p>Cum in Statutis Synodalibus predecessorum nostrorum caueatur expresse, quod si qui excommunicati fuerint, et in excommunicacione perstiterint per duos menses, aut per annum, autoritate Concilii, quod uxor, et familia sunt Ecclesiastico suppositi interdicto, et licet tanto tempore plures in excommunicacionis sentencia perstiterint, ita quod familia est interdicto supposita Ecclesiastico: uolumus et mandamus, quod ad Ecclesiam et diuinum Officium non admittantur aliqui de familia, durante interdicto, quandiu Principalis Dominus fuerit excommunicacionis sentencia innodatus; nec similiter ad Ecclesiasticam sepulturam, nisi cum eis per nos duntaxat fuerit dispensatum.</p>
                    <p>Preterea interdicimus omnibus Archidiaconis, Archipresbyteris, et Decanis ne super interdicto ualeant dispensare, cum super hoc non est eis permissa facultas.</p>
                    <p>Preterea sunt nonnulli Rectores, Capellani, et Clerici Parochiales, qui moniciones autoritate iudicum Ordinariorum, et delegatorum, cum clausula prima, alioquin ipsos quos in his scriptis ex tunc, etc, directas execucioni debite demandandas, qui circa execucionem ipsarum interdum dolum et negligenciam committere non uerentur; interdum propter fauorem, sordes et graciam debitorum; et interdum in odium creditorum, que pessime deducantur in eorum preiudicium, et iacturam, et in periculum animarum ipsorum debitorum.</p>
                    <p>Ipsas uero moniciones exequi differunt, et morantur, asserentes debitorum copiam se non posse inuenire, qui, si mallent, de facili reperire ualerent; et interdum execucione facta earumdem eas differunt sigillare, asserentes, et credentes predictos debitores excommunicacionis sentenciam non posse incurrere, donec litere monicionum fuissent reddite sigillate.</p>
                    <p>Ex quorum dolo et negligencia creditoribus imminet damnum graue, et debitoribus periculum animarum, qui quamplurimum excommunicati discedunt, qui reuera excommunicacionis sentenciam incurrunt postquam est eis monicio facta, et nunciata, et mora adhibita in parendo mandatis ex parte ipsorum debitorum, quorum nomina omittunt inter excommunicatos registrare, innitentes eorum erroribus, et negligentiis crassis et supinis, qui taliter excommunicatos non reputant innodatos, donec litera fuerit sigillata.</p>
                    <p>Propter quod nos in presenti Synodo statuimus in ipsos Rectores, Capellanos et Clericos, aut alias literatos, qui circa moniciones predictas faciendas dolum et negligenciam commiserint in posterum, quibus fuerint presentate, aut qui factas, elapsa die qua moniciones fuerint facte et nunciate, distulerint sigillare requisiti, aut irregistrare inter excommunicatos elapsa supradicta die suspensionis et excommunicacionis sentenciam, ac in his scriptis promulgamus; et ipsos Rectores, et Capellanos suspensionis; Clericos, et literatos excommunicacionis sententie uolumus subiaceri.</p>
                    <p>Interdicimus omnibus Clericis parochialium Ecclesiarum, sub pena excommunicacionis, ne Procuratoris officium publice uel communiter exercere presumant; cum in predicto officio multas calumnias, dolos, et fraudes ipsos cognouerimus et repererimus commisisse.</p>
                    <p>Qui si contrarium facere presumpserint, ipsos priuari uolumus utroque officio perpetuo in diocesi Andegauensi, nec in aliqua Ecclesia parochiali, uel Curia esse ulterius admittendos.</p>
                    <p>Preterea sunt nonnulli, qui dant, et passant memorialia, et in eis contra debitores seu reos passantes fertur sentencia excommunicacionis seu suspensionis, si termino inter partes conuento, et in memorialibus contento deficerent debitores, uel rei in complendo uel soluendo quod in predictis memorialibus reddere et soluere promiserint: ita quod elapso termino excommunicati predicti passantes propter moram quam faciunt de reddendo et soluendo quod promiserint in termino constituto.</p>
                    <p>Iterum quia cognouimus, quod multi tales, et talia passantes, et non complentes modo et forma in predictis memorialibus contentis excommunicati sunt, nec predictam excommunicacionis sentenciam uerentur, et quidem post terminum satisfaciunt creditoribus quibus talia memorialia passauerunt, absolucionis beneficium impetrare non curant, sed in excommunicacione quandoque moriuntur, credentes quod postquam satisfecerint, uel memorialia receperint, non sit eis beneficium absolucionis necessarium.</p>
                    <p>Propter que uolumus, et mandamus quod iudices, et passatores memorialium predictorum recipiant iuramenta ab eis creditoribus, quibus dantur, et passantur memorialia, quod termino elapso portabunt, et exhibebunt Rectori Curato illius qui passauit ad registrandum ipsum inter alios excommunicatos, nisi ante terminum graciam uel dilacionem longiorem termino concesserit debitori.</p>
                    <p>Et uolumus quod Notarii qui scripserint dicta memorialia de iuramento faciant et de modo.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
