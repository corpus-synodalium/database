<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Turin</title>
                <recordID>0197</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1270-04</origDate>
                <dateNotes/>
                <origPlace>Turin</origPlace>
                <diocese>Turin</diocese>
                <province>Milan</province>
                <country>Italy</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 197</p>
                <p>Year: 1270</p>
                <p>Month: 4</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Turin</p>
                <p>Diocese: Turin</p>
                <p>Province: Milan</p>
                <p>CountryModern: Italy</p>
                <p>Latitude: 45.066667</p>
                <p>Longitude: 7.7</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Goffredo di Montanaro</p>
                <p>IssuingAuthorityAlt: None</p>
                <p>RegnalStart: 1264</p>
                <p>RegnalEnd: 1294</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Briacca, Decreti sinodali Torinesi, 137-52</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['Library Scan', 'Hard Copy Scan']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>In nomine Domini, amen.</p>
                    <p>Anno dominice natiuitatis eiusdem millesimo CCLXXÂ°, indiccione terciadecima, in Taurino, uidelicet in ecclesia sancti Saluatoris [1] de donno, die merchurii XIIII menssis madii, presentibus testibus inferius nominatis, in plena et generali sinodo in eadem ecclesia more solito congregata, uenerabilis pater dominus Gaufridus, miseracione diuina episcopus Taurinensis diocesis, precepit michi Berthono de Tondonico notario infrascripto ut autenticarem et in formam publicam reddigerem, ita quod amodo hoc nouum exemplum [2] vim et efficaciam publici instrumenti obtineat, quasdam constituciones sinodales, in eadem sinodo publice coram clero Taurinensis diocesis lectas et publicatas.</p>
                    <p>Tenor quarum talis est.  Proemium. [3]</p>
                    <p>Quoniam, ut ait Sapiens, ubi non est [4] sepes [5], dirripietur possessio, lectissimum est clericis uolentibus preciosam hereditatem celestis regni habere, in quam intratur per mondiciam hominis, ubicumque custodire illesam, sepe, illi circumdare discipline.</p>
                    <p>Nequaquam igitur superfluunt mere obseruantie sinodales, que non solum ad spiritualis uite concordiam, decorem et custodiam suffragantur, uerum eciam in pluribus inter diuinas leges ac sanctorum patrum precedentium paginam inducuntur: et has potissime explicare opportet, ne per caliginem ignorantie transgressionis foueam incidatur.</p>
                    <p>Si quis autem grauem reputat sarcinam huiusmodi statutorum, hoc apud se cogitet quod dicit apostolus in epistola ad ebreos: omnis disciplina in presenti non est gaudiosa, sed [6] meroris [7]: fructum autem sacratissimum iustitie exercitatis [8] per eum asserit in futurum, quare uera confessio est; tam intelligentie quam memorie expedit ut statutorum ueritas ad ceteros titulos reducatur.</p>
                    <p>Et primo, que ad mondiciam et honestatem pertinent ordinentur clericorum.</p>
                    <p>Secundo, que spectant ad laudem, cultum et honorificenciam creatoris.</p>
                    <p>Tercio, que spectant ad populi gubernacionem et regimen animarum.  Titulus primus [9]</p>
                    <p>De mondicia et honestate clericorum [10].</p>
                </div>
                <div>
                    <head>Capitulum A1</head>
                    <p>Obsecramus in Domino Ieshu Christo clericos uniuersos et singulos ut mondiciam mentis et corporis obseruent; et hoc, ut melius et sine scandalo populi obseruent, in uirtute hobedientie districte precipimus, quatenus nullus prelatus uel clericus publice seu notorie concubinam in domibus ecclesie uel alibi teneat.</p>
                    <p>Contrafacientem uero in LX. solidis uiannensium condemnamus, de mandato nostro pauperibus errogandis.</p>
                </div>
                <div>
                    <head>Capitulum A2</head>
                    <p>Item nolumus [11] quod aliquis clericus mulierem aliquam suspectam, cuiuscumque condicionis sit, secum teneat ad morandum.</p>
                </div>
                <div>
                    <head>Capitulum A3</head>
                    <p>Item nolumus quod aliquis clericus filios proprios in domibus ecclesie teneat, uel ad ecclesiasticum dicendum officium ipsos assumat, nec ad suum seruitium uel ad ministerium altaris modo aliquo admittat, seu per ciuitatem uel uillam secum ducat.</p>
                    <p>Contrafacientem in LX. solidis uiannensium condemnamus, ut supra pauperibus errogandis.</p>
                </div>
                <div>
                    <head>Capitulum A4</head>
                    <p>Item quemcumque [12] contra statuta ecclesie sue legittima et maxime iuramento firmata uenientem, in C. solidis uiannensium condempnamus, grauius puniendum [13], si culpe qualitas id requirit; et qui nobis fidem fecerit de commisso, ipsius pene habeat quartam partem.</p>
                </div>
                <div>
                    <head>Capitulum A5</head>
                    <p>Item quicumque clericus blasfemiam contra Deum aut Uirginem beatam siue sanctos eius publice dixerit, in X. solidis uiannensium condempnamus, ut supra.</p>
                </div>
                <div>
                    <head>Capitulum A6</head>
                    <p>Item ordinamus quod uniuersi et singuli clerici coronam et tonsuram defferant congruentem, nec comam nutriant ullo modo; similiter apparentem infulam [14] de die uel in die minime defferant.</p>
                </div>
                <div>
                    <head>Capitulum A7</head>
                    <p>Item [15] quod uestes longas et clausas, ut decet, cum manicis clausis portent in publico, colore rubro uel uiride minime colloratas.</p>
                </div>
                <div>
                    <head>Capitulum A8</head>
                    <p>Item statuimus quod omnes clerici in dignitatibus, personatibus seu beneficiis curam animarum tenentibus [16] constituti ueniant ad sinodum cum capis clausis seu suppeliciis: capas uero clausas uel suppelicia habitum esse uolumus clericorum in diuinis officiis exercendis.</p>
                </div>
                <div>
                    <head>Capitulum A9</head>
                    <p>Item quod ad conuiuia inhonesta non uadant, nec tabernas intrent, nisi causa neccessitatis interuenerit, seu tabernas in domibus ecclesie teneant, cum sit indecens et absurdius.</p>
                </div>
                <div>
                    <head>Capitulum A10</head>
                    <p>Item quod homines uel mulieres seculares domos intra ambitum ecclesiarum ad fictum non teneant, nec aliquis clericus illas eis conducat.</p>
                    <p>Contra hoc facientes, fictum admittant [17] et totidem de suo reddere compellantur.</p>
                </div>
                <div>
                    <head>Capitulum A11</head>
                    <p>Item quod nullus clericus ad aleas uel tasillos ludat in publico, uel ludis inhonestis se immisceat, nec arma mortalia secum ferat, nisi eum causa racionabilis excusaret; nec anulum ferat, nisi dignitas uel euidens neccessitas id requirat.</p>
                </div>
                <div>
                    <head>Capitulum A12</head>
                    <p>Item ordinamus districte quod nullus clericus negocia secularia exerceat ullo modo, et maxime uictualia [18] emendo, ut carius illa uendat; nec procurator existat in negotiis laicorum, nec ad usuram mutuet [19].</p>
                    <p>Contrafacientes reseruamus in nostro arbitrio puniendos.</p>
                </div>
                <div>
                    <head>Capitulum A13</head>
                    <p>Item clericis omnibus prohibemus omnimodam uenacionem, nisi causa neccessitatis, utillitatis uel recreacionis [20] hoc faciant, et tunc sine clamore et cum modestia procedant.</p>
                </div>
                <div>
                    <head>Capitulum A14</head>
                    <p>Item quod monaci solitarii in prioratibus non ponantur, uerum quia laus in honorificencia debita creatori non exhibitur, nisi debite ad ordines, dignitates, personatus uel alia ecclesiastica beneficia curam animarum habencia ascendatur, ac in eisdem posthac [21] pensum [22] Deo debite seruatur.</p>
                </div>
                <div>
                    <head>Capitulum A15</head>
                    <p>Idcircho primo statuimus ut filii sacerdotum et alii illegiptime nati, absque [23] preuia dispensacione, ad sacros ordines non ascendant, nec ad dignitates, personatus uel alia ecclesiastica beneficia cum cura uel sine cura absque dispensacione aliquatenus non promoueantur; et qui promoti sunt sine dispensacione et promouebuntur de cetero, ab officio et beneficio sint suspensi, nisi sint monaci uel canonici regulares, sicut eis a iure conceditur.</p>
                </div>
                <div>
                    <head>Capitulum A16</head>
                    <p>Item quod abbates, archipresbiteri, plebani uel alii curam animarum habentes annexam, qui presbiteri non sunt, fiant presbiteri infra annum; alioquin abbates abbatiis, archipresbiteri archipresbiteratibus, plebani plebanatibus et alii aliis beneficiis curam animarum habentibus ex tunc ipso iure sint priuati.</p>
                </div>
                <div>
                    <head>Capitulum A17</head>
                    <p>Item statuimus quod omnes clerici cuiuscumque condicionis uel nominis [24] censeantur, qui obtinuerunt beneficia curam animarum habencia, in illis deseruiant per se ipsos et non per uicarios in ordine illo, quem ipsius beneficii [25] cura requirit, nisi forte dignitati uel prebende alicuius illud beneficium sit annexum, uel nisi in seruicio Romane ecclesie uel in nostro esset, uel causa studiorum seu alia legittima de nostri licencia essent absentes.</p>
                    <p>Et qui ad predicta peragenda non uenerint cum effectu infra spatium duorum mensium, extunc illis beneficiis sint priuati.</p>
                </div>
                <div>
                    <head>Capitulum A18</head>
                    <p>Item statuimus quod omnes clerici, qui obtinent canonicam dignitatem seu aliud beneficium in ecclesia cathedrali siue in aliis conuentualibus ecclesiis, in eisdem deseruiant per se ipsos et non per uicarios in ordine illo, quem ipsa dignitas uel ipsum beneficium requirit.</p>
                    <p>Et nisi predicti ad illum peragendum uenerint infra spatium trium menssium cum effectu, predictis beneficiis, canonicis dignitatibus sint priuati, nisi essent in seruicio Romane ecclesie, ut supra.</p>
                </div>
                <div>
                    <head>Capitulum A19</head>
                    <p>Item quicumque habet duas dignitates, personatus uel duo alia beneficia curam animarum habencia, prima sit ipso iure priuatus; et si illud retinere contempserit, eciam alio spolietur, nisi super hoc dispensacionem habuerit uel aliud sibi concedatur a iure.</p>
                </div>
                <div>
                    <head>Capitulum A20</head>
                    <p>Item quod non [26] amplius suscipientur in monasteriis et aliis ecclesiis quam qui se regere de bonis ecclesie absque penuria possint; qui autem recepti fuerint, illo beneficio sint priuati.</p>
                </div>
                <div>
                    <head>Capitulum A21</head>
                    <p>Item statuimus ut presbiteri in ecclesiis primum locum, diachoni secundum, subdiaconi tertium et sic de aliis ordinatis obtineant, eciam si posterius admittantur, nisi essent aliquorum dignitati aliqui prefferendi.</p>
                </div>
                <div>
                    <head>Capitulum A22</head>
                    <p>Item quod [27] nullus clericus [28] aliquem sacerdotem ignotum ad missam populo dicendam [29] admittat, nisi super hoc a nobis habuerit literas speciales.   Titulus secundus. [30]</p>
                    <p>De laude, culto et honorificencia creatoris. [31]</p>
                </div>
                <div>
                    <head>Capitulum B1</head>
                    <p>Item preceptum generalis concilii c. Dolentes [32] referimus esse de celebracione missarum ad memoriam redducentes, uolumus firmiter obseruari.</p>
                </div>
                <div>
                    <head>Capitulum B2</head>
                    <p>Item quod sacerdotes et clerici beneficiati diuinum officium nocturnum pariterque diurnum, hoc est septem horas canonicas, quantum eis Deus dederit, studiose cellebrent et deuote, non sinchopa continua undique transcurrendo.</p>
                </div>
                <div>
                    <head>Capitulum B3</head>
                    <p>Item uolumus quod in omnibus ecclesiis conuentualibus canonici, presbiteri et clerici eiusdem ecclesie in eadem ecclesia septem horas canonicas omni die Domino soluant [33] ac una missa in eisdem ecclesiis ad minus die qualibet cellebretur.</p>
                </div>
                <div>
                    <head>Capitulum B4</head>
                    <p>Item cum felix sit ille sacerdos, qui digne unam missam semel in die possit reddere creatori, precipimus uniuersis et singulis sacerdotibus, ut plures missas quam unam [34], nisi in casibus a iure datis, non [35] presumant [36] aliquatenus decantare, nec plura officia intermisceant in eadem.</p>
                </div>
                <div>
                    <head>Capitulum B5</head>
                    <p>Item nullus sacerdos, antequam matutinas canonicas et primam dixerit, presumat, nisi in die natali Domini, missam neccessitate aliqua aliquatenus cellebrare.</p>
                </div>
                <div>
                    <head>Capitulum B6</head>
                    <p>Item quod in altari, in quo tabula mota fuerit, uel enormiter fracta, sacerdos aliquis non cellebret scienter, donec altare consolidetur et iterum consacretur.</p>
                    <p>Hoc idem intelligimus de altari portabili uel tabula, que infra [37] capellam ligneam [38] ponitur et de calice fracto.</p>
                </div>
                <div>
                    <head>Capitulum B7</head>
                    <p>Item prouideant sacerdotes quod piscinas uel [39] purificatoria [40] decencia habeant iuxta altaria ablucionibus liberum cursum exhibencia, nec sine opertorio relinquantur.</p>
                </div>
                <div>
                    <head>Capitulum B8</head>
                    <p>Item quod nullus audeat obligare, uendere uel aliter alienare calices, libros uel aliqua alia diuino cultui [41] deputata, siue eciam possessionem ecclesie, nisi de licencia nostra hoc faciat et meliora prospiciat; et si quis contrafecerit, ecclesiam indempnem restituat et totidem de suo in utilitatem ipsius imperciatur.</p>
                </div>
                <div>
                    <head>Capitulum B9</head>
                    <p>Item quod nullus alterius parochialis ecclesie [42] diebus dominicis uel aliis sollempnibus oblaciones recipiat, que suis parochialibus sacerdotibus [43] dari debeant.</p>
                    <p>Et qui contrafecerit [44], illud parochiali sacerdoti restituere in quadruplum [45] teneatur.</p>
                </div>
                <div>
                    <head>Capitulum B10</head>
                    <p>Item quod nullus presbiter audeat aliquem communicare uel ad ecclesiasticam sepulturam recipere, nisi primo satisfecerit de decima et primicia ecclesie illi uel rectori, cui eadem decima et primicia debet solui.</p>
                    <p>Si quis contrafecerit, de predictis satisfacere compellatur et insuper in XL. solidis condempnamus ipsum pauperibus errogandis [46]: et istud statutum sepe publicetur in ecclesia.</p>
                </div>
                <div>
                    <head>Capitulum B11</head>
                    <p>Item precipimus prelatis uniuersis et singulis, ne permittant aliquos suo populo predicare, nisi sint Fratres Minores uel Predicatores uel alii famosi religiosi litterati discreti, habentes licenciam predicandi ab apostolica sede [47], uel nisi nostram habeant literas speciales.</p>
                </div>
                <div>
                    <head>Capitulum B12</head>
                    <p>Item quod nullus presumat aliquem questorem, cuiuscumque ordinis uel religionis existat, in ecclesia sua recipere ad collectam aliquam faciendam, nisi nostris literis sit munitus: et secundum literarum cursum benigne et caritatiue ipsum recipiat, niti predicando uel alia faciendo uellit transigere metas suas.</p>
                    <p>Nec aliqua sanctuaria uel [48] reliquias permittantur [49] ostendi populo quoquo modo, nisi in nostris expresse literis diceretur.</p>
                </div>
                <div>
                    <head>Capitulum B13</head>
                    <p>Item nullus sacerdos ira uel odio uel eciam metu mortis in aliquo audeat reuellare et que sibi sunt in penitencia confessata.</p>
                    <p>Si ergo uerbo generaliter uel specialiter dicendo [50] ego scio qualis es tu: et si reuellauerit, absque mora degradetur.  Titulus tertius [51]</p>
                    <p>De populi gubernacione et regimine animarum [52].</p>
                </div>
                <div>
                    <head>Capitulum C1</head>
                    <p>Circha populi gubernacionem, gubernacio populi [53] potissime circha tria consistit, scilicet predicacionem, correccionem et sacramentorum exhibicionem.</p>
                    <p>Ideo primo rogamus et obsecramus in Domino Ieshu Christo omnes prelatos et presbiteros ut populum eis commissum studeant uerbo sancte predicacionis, ortacionis, nec non sancte conuersacionis exemplo pro uiribus reffrenare.</p>
                    <p>Item secundum, sillicet correccionem, ne sanguis populi de nostris manibus requiratur, uolumus ut pastores uniuersi celleriter ac studiose [54] uigillent.</p>
                    <p>Circha subditorum correccionem ad vicia populi extirpanda et ut hoc prouide fiat, precipimus quatenus testes, qui uocantur sinodales uel publici, duo uel tres, quatuor uel sex siue [55] plures boni testimonii uiri digni secundum magnitudinem [56] terrarum uel parochiarum a prelatis ecclesiarum per parochias ordinentur, qui iurati diligenter inquirant [57] super matrimoniis illegiptime contractis et super heresi, incantacionibus [58] et diuinacionibus [59], uel si sciuerint aliquos in quarto gradu consanguinitatis aut affinitatis uel infra, aut alias illegiptime coniunctos, seu aliquos hereticos, incantatores uel diuinos in parochiis, in quibus ellecti fuerint ad hos [60] inquirendos, poterunt inuenire, prelato ecclesie, quam cito poterunt, denuntient.</p>
                    <p>Ad quod, si neccesse fuerit, supradicti testes per censsuram aliquam uel per rectorem parochie compellantur.</p>
                </div>
                <div>
                    <head>Capitulum C2</head>
                    <p>Rectores seu sacerdotes parochiales dicta testium memoratorum diligenter conscripta et sigillata nobis teneantur mittere intra menssem post recepcionem ipsorum; quod si non fecerint, transgressores [61] reseruamus nostro arbitrio puniendos.</p>
                </div>
                <div>
                    <head>Capitulum C3</head>
                    <p>Item quod testes supradicti sinodales uel publici iuramento suo teneantur inquirere bona fide si qui sint alienas uxores tenentes, uel uxores aliquorum, que morentur cum aliis publice uiris, cum illis in [62] adulterio persistentes.</p>
                    <p>Qui testes teneantur presbitero illius parochie denunciare illud continuo uel rectori qui, cum per testes illos sibi constiterit, predictos adulteros nominatim [63] excommunicet [64], si crimen publicum fuerit monicione tamen premissa.</p>
                </div>
                <div>
                    <head>Capitulum C4</head>
                    <p>Item statuimus ut, cum matrimonium fuerit cellebrandum, in ecclesiis per prelatos uel rectores earum publice proponatur competenti tempore prefinito, ut ille [65], qui uoluerit et ualuerit, legiptimum opponat impedimentum.</p>
                    <p>Et ipsi prelati uel rectores et nichilominus inuestigent, si aliquod impedimentum obsistat.</p>
                    <p>Cum autem apparuerit approbabilis coniectura contra copulam contrahendam, contractus interdicatur expresse, donec quid fieri debeat super eo et manifestis constiterit documentis.</p>
                    <p>Sane si parochialis sacerdos tales coniuncciones [66] prohibere contempserit, aut quilibet regularis, qui eis presumpserit interesse uel aliter coniunctos benedicere, illum [67] in XL. solidis uiannensium pro qualibet uice [68] condempnamus pauperibus errogandis, grauius puniendus, si culpe qualitas hoc exposcat, et hoc statim sollempniter in ecclesiis et frequenter publicetur.</p>
                </div>
                <div>
                    <head>Capitulum C5</head>
                    <p>Circha sacramenti exhibicionem uolumus hunc morem teneri ab omnibus et seruari, et primo de baptismo agamus.</p>
                    <p>Ordinamus ut baptismus cum honore et reuerencia cellebretur et cum magna cautella, maxime in distinccione uerborum ac prolacione, in [69] quibus tota uirtus sacramenti consistit et salus eciam puerorum, sillicet N. [70], ego baptizo [71] te in nomine Patris et Filii et Spiritus sancti, amen.</p>
                    <p>Et in romano siue uulgari sub eadem forma doceat frequenter sacerdos laicos debere pueros baptizare in neccessitate, mulieres eciam, patrem et matrem pueri in necessitate et periculo maxime; ad leuam puerorum de sacro fonte tres ad plus patrini recipiantur.</p>
                </div>
                <div>
                    <head>Capitulum C6</head>
                    <p>Circha [72] sacramentum penitentie et eucaristie exhibicionem districte ordinamus ut omnes prelati perquirant et sciant [73] an [74] quilibet subditus [75] ad minus semel in anno confiteatur, nec alii communionem tradant in paschate uel tradi permittant, nisi prius de confessione sibi facta uel alteri de licencia sua bahenti potestatem super hoc habuerint ueritatem, nec eciam aliquis in paschate alterius parochianos ad communionem admittat, nisi de superioris [76] uel proprii sacerdotis licencia speciali.</p>
                </div>
                <div>
                    <head>Capitulum C7</head>
                    <p>Item cum sacerdos primo uocatur ad infirmum, secum non defferat corpus Christi, nisi infirmus a longe staret, sed primo studeat dilligenter confessionem audire et absolucionis beneficium impertiri, et post poterit [77] ad illum [78] corpus Christi conuenientius ministrare.</p>
                </div>
                <div>
                    <head>Capitulum C8</head>
                    <p>Item precipimus presbiteris uniuersis quod, quum ad infirmos in extremis laborantes uocantur, siue de die, siue de nocte, illuc studeant ire quam citius poterunt competenter, ne infirmi eorum pigricia sine penitencia moriantur.</p>
                </div>
                <div>
                    <head>Capitulum C9</head>
                    <p>Item frequenter presbiteri moneant laicos ad confessionem et precipue in principio quadragessime instanter precipiant et generaliter omnes ad confessionem uenire, ac caueant [79] ne personarum inquirant nomina, cum quibus peccatores eis confessi fuerint se peccasse, sed circumstancias et qualitates tantummodo peccatorum.</p>
                </div>
                <div>
                    <head>Capitulum C10</head>
                    <p>Item statuimus quod clerici libros ecclesiasticos studeant habere bonos et correctos [80], maxime missalia, ipsaque nitida teneant, que cotidie altaribus apponuntur.</p>
                </div>
                <div>
                    <head>Capitulum C11</head>
                    <p>Item uolumus ut presbiteri nobis reddant [81] in scriptis omnes laicos de parochia sua, qui semel in anno noluerint confiteri et non communicauerint: quod de clericis uolumus specialiter obseruari.</p>
                </div>
                <div>
                    <head>Capitulum C12</head>
                    <p>Item sacerdotes canonem misse [82] studeant corde tenus addiscere ac ipsum de bona litera faciant scribi [83] plene et integre, nec non deuote Domino specialiter totis uiribus adherendo.</p>
                </div>
                <div>
                    <head>Capitulum C13</head>
                    <p>Item sacerdotes ostiam non ostendant, nisi prius totaliter dixerint ista uerba Hoc enim corpus Christi et attendant quod ostia sit integra et quod integrum habeat circulum, et quod uinum non sit accetosum, immo purum [84] et sanum sit, id est sine fecibus; nec [85] aliqua obmittant, ac modicam aque quantitatem apponant in calice [86], ut sillicet duas gutas uel tres ad plus, si poterunt facere competenter.</p>
                </div>
                <div>
                    <head>Capitulum C14</head>
                    <p>Item quod calices firmos habeant, pulchros, integros, argenteos uel stanneos, et pathenas integras et nitidas omnimodo habere procurent, ac calices ipsos in pala munda inuoluant.  Item post [87] cellebracionem misse in loco nitido reponant, super altare nullatenus [88] dimittentes.</p>
                </div>
                <div>
                    <head>Capitulum C15</head>
                    <p>Item ampullas pro uino et aqua ad ministerium altaris pulchras habeant et nitidas, ut magis poterunt.</p>
                </div>
                <div>
                    <head>Capitulum C16</head>
                    <p>Item districte precipimus uniuersis prelatis seu sacerdotibus, quatenus nulli usurario uel raptori communionem tradant [89], uel ad sepulturam ecclesiasticam admittant [90], nisi prius de restitucionibus faciendis secundum facultates ipsius habeant pignoraticiam uel fideiussoriam caucionem.</p>
                </div>
                <div>
                    <head>Capitulum C17</head>
                    <p>Item reuerendissimum corpus Christi, crisma et oleoum infirmorum sub clauibus teneantur, et maxime corpus Christi deuote et reuerentissime reponatur, ne possit ad illud temeraria manus extendi ad aliqua neffanda uel orribilia exercenda; et si aliquis clericus aliquid predictorum traderet ad aliquas [91] temerarias manus [92] ad [93] aliqua orribilia exercenda, ipsum excommunicacionis uinculo innodamus.</p>
                </div>
                <div>
                    <head>Capitulum C18</head>
                    <p>Item quod sacerdotes frequenter parochianos suos moneant ut quotienscumque ostiam in ecclesia ostendunt uel per parochias ad infirmos portant, flexis genibus, iunctis manibus, nudatis capitibus studeant reuereri [94] ac deuote orare, cum sit candor lucis eterne.</p>
                </div>
                <div>
                    <head>Capitulum C19</head>
                    <p>Item cum corpus Christi portatur ad infirmum, uolumus ministrum cum capa uel suppelicio indutum procedere lumenque in publico defferente ac tintinabulum, ut in reuerencia habeatur. Qui autem predictum corpus Christi, cum portatur ad infirmum uel reportatur usque ad ecclesiam sociauerint, omnibus uere penitentibus et confessis uiginti dies de iniuncta sibi penitencia relaxamus.</p>
                </div>
                <div>
                    <head>Capitulum C20</head>
                    <p>Item quod eucaristia, que pro infirmo reseruatur, de quindena in quindenam ad minus renouetur.</p>
                </div>
                <div>
                    <head>Capitulum C21</head>
                    <p>Item cum preceptum sit quod uasa ministerii, uestes ministrorum, nec non ipsa corporalia munda et nitida conseruentur, uolumus et precipimus preceptum canonicum inuiolabiliter obseruari.  Item stole, manipuli et cingula integra et decencia conseruentur et principaliter gubernentur [95].</p>
                </div>
                <div>
                    <head>Capitulum C22</head>
                    <p>Item [96] quod seruientes in ecclesia, maxime ad altare, suppeliciis et capis clausis rotondisque, sicut conuenit, induantur; linteamina altaris sepe abluantur et pale ob reuerenciam et presenciam Saluatoris nostri et totius curie celestis, que cum ipso presens est quotiens misse diuinum officium [97] cellebratur.</p>
                </div>
                <div>
                    <head>Capitulum C23</head>
                    <p>Item cum in ecclesia Deus specialiter [98] honoretur, quia domus Dei est, domus oracionis et [99] adoracionis locus, et preceptum sit quod oratoria munda sint et nitida conseruentur, firmiter uolumus obseruari, ne arche uel lebetes uel suppellectilia aliqua in ecclesii adseruentur [100], nisi propter hostiles incursus aut incendia repentina seu alias neccessitates urgentes [101] ad [102] eas opporteat habere reflugium; sic tamen, ut neccessitate cessante, ad loca pristina reportentur.</p>
                </div>
                <div>
                    <head>Capitulum C24</head>
                    <p>Item uolumus quod omnes clerici omnia [103] ieiunia et sanctam maiorem quadragessimam, quatuor tempora [104], nec non et alias uigilias per ecclesiam constitutas ieiunent, uolentes, ut populum sibi commissum [105] iubeant et moneant, quatenus ieiunia supradicta studeant adimplere totaliter et obseruare.</p>
                </div>
                <div>
                    <head>Capitulum C25</head>
                    <p>Quia hodie multi clerici, immo pro maiori parte, canonum et [106] constitucionum sancte matris ecclesie transgressores, Christum aborrere uidentur et [107] ecclesiasticam disciplinam, idcircho penam in nostris statutis apponimus, ut quos amor uel timor creatoris a peccato non reuocat, saltem timore pene cogantur per uiam incedere discipline, uolentes ut clerici et seculares existentes habeant quartam partem de pena accusacionum, quam meruerint transgressores.</p>
                </div>
                <div>
                    <head>Capitulum C26</head>
                    <p>Item clerici choreas uel ludos seu inhonesta conuiuia fieri in ecclesia ullatenus non permittant. Interfuerunt testes rogati dominus Martinus capellanus dicti domini episcopi, Petrus Botacius et Iohannes de Archidiacono.</p>
                </div>
                <div>
                    <head>Footnotes</head>
                    <p>[1] footnote b: Salutoris ms</p>
                    <p>[2] Âhoc nouum exemplumÂ in brackets.</p>
                    <p>[3] ÂProemiumÂ in brackets.</p>
                    <p>[4] ÂestÂ in brackets.</p>
                    <p>[5] footnote c: ipes ms</p>
                    <p>[6] ÂsedÂ in brackets.</p>
                    <p>[7] footnote d: inerorum ms.</p>
                    <p>[8] footnote e: excitatis ms.</p>
                    <p>[9] ÂTitulus primusÂ in brackets.</p>
                    <p>[10] ÂDe mondicia et honestate clericorumÂ in brackets.</p>
                    <p>[11] footnote f: uolumus ms.</p>
                    <p>[12] footnote g: quincumque ms.</p>
                    <p>[13] footnote h: puniendus ms.</p>
                    <p>[14] footnote i: insulam ms.</p>
                    <p>[15] footnote k: de uestibus longis et clausis cum manicis clausis aggiunta marginale di altra mano.</p>
                    <p>[16] footnote l: seu add. ms</p>
                    <p>[17] footnote m: admittant ms.</p>
                    <p>[18] footnote n: uitualia ms.</p>
                    <p>[19] footnote o: mutuent ms.</p>
                    <p>[20] footnote p: ecetraccionis ms.</p>
                    <p>[21] footnote q: post per has ms.</p>
                    <p>[22] footnote r: censum ms.</p>
                    <p>[23] ÂabsqueÂ in brackets.</p>
                    <p>[24] footnote s: nomine ms.</p>
                    <p>[25] footnote t: et add. ms.</p>
                    <p>[26] ÂnonÂ in brackets.</p>
                    <p>[27] ÂquodÂ in brackets.</p>
                    <p>[28] ÂclericusÂ in brackets.</p>
                    <p>[29] footnote u: non add. ms.</p>
                    <p>[30] ÂTitulus secundusÂ in brackets.</p>
                    <p>[31] ÂDe laude, culto et honorificencia creatorisÂ in brackets.</p>
                    <p>[32] footnote v: Dolendos ms.</p>
                    <p>[33] footnote w: saluant ms.</p>
                    <p>[34] footnote x: una ms.</p>
                    <p>[35] ÂnonÂ in brackets</p>
                    <p>[36] footnote i: presumat ms.</p>
                    <p>[37] footnote z: intra ms.</p>
                    <p>[38] footnote aa: lignea ms.</p>
                    <p>[39] ÂuelÂ in brackets.</p>
                    <p>[40] footnote bb: pontificatoria ms.</p>
                    <p>[41] footnote cc: cultu ms.</p>
                    <p>[42] ÂecclesieÂ in brackets.</p>
                    <p>[43] ÂsacerdotibusÂ in brackets.</p>
                    <p>[44] footnote dd: fecerit ms.</p>
                    <p>[45] footnote ee: quaduplum ms.</p>
                    <p>[46] footnote ff: pena Ãaggiunta marginale di altra manoÃ.</p>
                    <p>[47] footnote gg: apostolice sedis ms De non permittendo questoribus portare reliquias sine licencia domini episcopi Ãaggiunta marginale di altra manoÃ.</p>
                    <p>[48] ÂuelÂ in brackets.</p>
                    <p>[49] footnote hh: permittantur ms.</p>
                    <p>[50] ÂdicendoÂ in brackets.</p>
                    <p>[51] ÂTitulus tertiusÂ in brackets.</p>
                    <p>[52] ÂDe populi gubernacione et regimine animarumÂ in brackets.</p>
                    <p>[53] footnote ii: magnotudinem ms.</p>
                    <p>[54] footnote kk: instudiose ms.</p>
                    <p>[55] ÂsiueÂ in brackets.</p>
                    <p>[56] foonote ll: magnotudienm ms.</p>
                    <p>[57] footnote mm: inquirunt ms.</p>
                    <p>[58] footnote nn: incantatoribus ms.</p>
                    <p>[59] footnote oo: diuinis ms.</p>
                    <p>[60] footnote pp: hoc ms.</p>
                    <p>[61] footnote qq: transgressionis ms.</p>
                    <p>[62] ÂinÂ in brackets.</p>
                    <p>[63] footnote rr: nominatim add. ms.</p>
                    <p>[64] footnote ss: excommunicent ms.</p>
                    <p>[65] footnote tt: illum ms.</p>
                    <p>[66] footnote uu: coniecciones ms.</p>
                    <p>[67] ÂillumÂ in brackets.</p>
                    <p>[68] ÂuiceÂ in brackets.</p>
                    <p>[69] ÂinÂ in brackets.</p>
                    <p>[70] ÂN.Â in brackets.</p>
                    <p>[71] footnote vv: batizo ms.</p>
                    <p>[72] footnote ww: Circa ms.</p>
                    <p>[73] footnote xx: sancciant ms.</p>
                    <p>[74] footnote ii: ante ms.</p>
                    <p>[75] footnote zz: seductus ms.</p>
                    <p>[76] footnote aaa: superiori ms.</p>
                    <p>[77] footnote bbb: poterint ms.</p>
                    <p>[78] ÂillumÂ in brackets.</p>
                    <p>[79] Âomnes ad confessionem uenire, ac caueantÂ in brackets.</p>
                    <p>[80] ÂcorrectosÂ in brackets.</p>
                    <p>[81] footnote ccc: reddeant ms.</p>
                    <p>[82] footnote ddd: nouem missas ms.</p>
                    <p>[83] footnote eee: inscribi ms.</p>
                    <p>[84] Âimmo purumÂ in brackets.</p>
                    <p>[85] footnote fff: ne ms.</p>
                    <p>[86] Âin caliceÂ in brackets.</p>
                    <p>[87] ÂpostÂ in brackets.</p>
                    <p>[88] footnote ggg: ullatenus ms.</p>
                    <p>[89] footnote hhh: tradat ms.</p>
                    <p>[90] footnote iii: admittat ms.</p>
                    <p>[91] footnote kkk: arlias ms.</p>
                    <p>[92] Âtemerarias manusÂ in brackets.</p>
                    <p>[93] footnote lll: uel ms.</p>
                    <p>[94] footnote mmm: reuerti ms.</p>
                    <p>[95] footnote nnn: gubernantur ms.</p>
                    <p>[96] footnote ooo: de stola, manipulo et cingulo aggiunta marginale di altra mano.</p>
                    <p>[97] ÂofficiumÂ in brackets.</p>
                    <p>[98] footnote ppp: spiritualiter ms.</p>
                    <p>[99] Âoracionis etÂ in brackets.</p>
                    <p>[100] footnote qqq: administrentur ms.</p>
                    <p>[101] footnote rrr: ingentes ms.</p>
                    <p>[102] footnote sss: aut ms.</p>
                    <p>[103] footnote ttt: omnes ms.</p>
                    <p>[104] footnote uuu: temporalia ms.</p>
                    <p>[105] footnote vvv: populo sibi commisso ms.</p>
                    <p>[106] ÂetÂ in brackets.</p>
                    <p>[107] ÂetÂ in brackets.</p>
                </div>
            </div>
        </body>
    </text>
</root>
