<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Noyon</title>
                <recordID>0281</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1344</origDate>
                <dateNotes/>
                <origPlace>Noyon</origPlace>
                <diocese>Noyon</diocese>
                <province>Reims</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 281</p>
                <p>Year: 1344</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Noyon</p>
                <p>Diocese: Noyon</p>
                <p>Province: Reims</p>
                <p>CountryModern: France</p>
                <p>Latitude: 49.581667</p>
                <p>Longitude: 2.999722</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Gousset, APER II, 589-96</p>
                <p>EditionOther: None</p>
                <p>SourceNotes: https://books.google.com/books?id=L9U-AAAAcAAJ</p>
                <p>TranscriptionNotes: None</p>
                <p>BaseText: WebDownload</p>
                <p>OCR: Yes</p>
                <p>Transcription: Reviewed </p>
                <p>GeneralNotes: concerned with internal church matters</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Uniuersis presentes litteras inspectaris Ioannes permissione diuina Remensis archiepiscopus, Petras Suessionensis, Hago Laudunensis, Ioannes Ambianensis, Ioannes Tornacensis, Raimnndus Morinensis, Robertus Siluanectensis, eadem permissione episcopi Remensis prouincie suffraganei personaliter, una cam aliorum suffraganeorum Remensis prouincie absentium, et cathedralium ecclesiarum procuratoribus, in concilio prouinciali apud Nouiodunum, pro reformandis moribus in clero, et grauaminibus eidem illatis multipliciter reparandis, celebrato, aliis omnibus qui potuerunt et debuerunt concitari ad hoc euocatis, salutem in Domino.</p>
                </div>
                <div>
                    <head>Capitulum 1</head>
                    <p>De impedientibus iurisdiccionem ecclesiasticam.</p>
                    <p>Cum ad nostrum iam pluries auditam peruenerit, ex querimoniali relacione plurimorum, quod nonnulli, tam domini temporales quam eorum iudices et ministri seculares, pluresquealii pacisturbatores, non solum contra iura, sed et sedis apostolica legatorum, conciliorumque prouincialium ordinaciones et statuta, nec non contra prohibiciones et inhibiciones predictorum iurium ac ordinacionum et statutorum, damnabiliter in suarum periculum animarum, Dei timore postposito, multipliciter delinquentes, penas in eisdem iuribus, ordinacionibus et statutis appositas sepius incurrere, easdemque animo indurato diutius sustinere non uerentes, quamplures pressuras, iniurias, oppressiones, grauamina, trangressiones et offensas uiris ecclesiasticis, non solum in eorum bonis, sed et in personis propriis, necnon turbaciones et impedimenta multiplicia et diuersa contra libertatem et iuridiccionem ecclesiasticam inferre, seu inferri facere per suos satellites et ministros non formidant: uidelicet faciendo per eorum uillas et castra publice proclamari, ne aliquis ipsorum subditorum ac burgensium sub certis penis se obliget coram iudicibus ecclesiasticis, seu deputatis ab eis, uel per litteras suarum curiarum, aut citari faciat alterum coram ipsis; nec non inhibendo, ac eciam inhiberi faciendo curatis in eorum terris seu dominio temporali constitutis, ac eciam notariis et tabellionibus et commissariis aliis dictarum curiarum, sub penis grauibus tam corporum quam bonorum, ne litteras dictarum curiarum recipiant, sigillent, seu alias quomodolibet exequantur, quodque predicti tabelliones seu notarii, et alii commissarii in terra, dominio seu districtu predictorum dominorum temporalium, seu iudicum secularium, suas non faciant audiciones, informaciones, uel inquisitas, et ne suum officium exerceant in locis supra dictis; ac plures de dictis tabellionibus, et notariis, ac commissariis suas audiciones, informaciones, uel inquisitas ibidem, prout licet, facientes, propter hoc carceri mancipando, grauesque minas et iniurias tales eisdem inferendo, quod eos iusto metu ductos recedere oportuit, et opportet predictis suis audicionibus, informacionibus, et inquisitis non incoeptis, uel saltem imperfectis; ac eciam plures de dictis curatis, tabellionibus, et notariis, et commissariis, ac litterarum dictarum curiarum portitoribus, interdum carceri mancipando, mutilando, grauiter uerberando, uiliterque tractando, et, quod est horribilius, aliquos morti tradendo, bona ipsorum saisiendo, capiendo, dissipando, deuastando, seu capientium uel eorum dominorum usibus applicando, occasione premissorum; nonnullosque dictorum curatorum, tabellionum, notariorum, ac commissariorum, et portitorum litterarum, ad emendas racione premissorum eisdem faciendas, compellendo; plures litteras et registra dictarum curiarum a curatis et eorum portitoribus uiolenter extorquendo, dilacerando, ac eciam in locis publicis, et coram pluribus assistantibus comburendo; nonnullosque presbyteros, clericos, et uiros ecclesiasticos pro delictis et excessibus per eos eisdem impositis coram se trahendo, carceri maneipando, et eosdem in premissis casibus, ac eciam in contractibus, et aliis factis et accionibus personaliter respondere compellendo; et eosdem clericos ad emendas pecuniarum condemnando; seu eisdem eciam peregrinaciones, seu alias penas iniungendo, uel eosdem de facto banniendo; necnon eos coram se purgari faciendo, bonaque mobilia dictorum clericorum de domibus eorumdem, uel in quibus moram trahunt, eiiciendo, ac eciam eosdem aliquando de dictis domibus expellendo; necnon predictos clericos pro excessibus uel delictis eisdem impositis, pro quibus fuerunt a iudicibus suis puniti canonice, seu eciam absoluti, pro libitu temerarie uoluntatis capiendo, incarcerando, et de facto compellendo ad emendas supra dictas; dictosque clericos extra legem ponendo more suo; qui dicendus potius est abusus, ut sic sub pretextu sue praue consuetudinis, que magis dicenda est corruptela, talibus sic extra legem positis iniuriantes, uel ipsos, occidentes seu eciam mutilantes, nullatenus uel modicum puniantur; ac easdem emendas ab ipsis uiolenter, tam per capcionem et detencionem corporum et bonorum suorum quam per alias uias obliquas et uarias, extorquendo; pluresque personas debita sua petentes, seu ius suum alias in predictis curiis ecclesiasticis debite prosequentes, et interdum contra suos aduersarios sentenciam excommunicacionis racionabiliter impetrantes, per capcionem corporum et bonorum eorumdem, compellendo ut desistant a suis processibus antedictis; et quod est nequius, ut predictos suos aduersarios ad eorum instanciam excommunicatos, ut prefertur, absolui faciant et procurent, suis uidelicet propriis sumptibus et expensis.</p>
                    <p>Que premissa omnia et singula non solum in ecclesie iniuriam, sed et titius libertatis ac iuridiccionis ecclesiastice detrimentum, scandalum, opprobrium, iniuriam, uituperium, atque damoum cedere dignoscuntur; licet igitur in premissis casibus, uel saltem eorum aliquibus, non solum per iura, sed eitam constituciones et statuta legatorum sedis apostolice, concillorumque prouincialium a nostris predecessoribus super iis seu eorum aliquibus editorum, de remdiis aliquibus aliqualiter sit prouisum: quia tamen crescente malicia crescere debet pena; dignumque fore reputator, ut quos Dei timor a malo non reuocat, saltem eos coerceat seueritas ecclesiastice discipline: nam tanto grauiora sunt peccata, quanto diutius infelicem animam detinent alligatam; [1] hinc est quod nos indemnitatibus ecclesiasticis succurrere, malignamtiumque peruersitates, temerariosque ipsorum abusus et nefandos sub loris iustitie, prout possumus, refrenare, ac supradictis pressuris, iniurus, oppressionibus, grauaminibus, transgressionibus et offensis de salubribus remediis, prout ex debito tenemur officii, prouidere cupientes: deliberacione super huiusmodi in hoc sacro presenti concilio habita pleniori, de totius ipsius predicti concilii prouidencia unanimi et concordi, statuimus, decernimus et ordinamus, ut quandocumque premissa grauamina, uel aliquod eorum, per aliquem dominum temporalem, seu iudicem secularem, aut eorum seruientes uel ministros, seu ab ipsis dominis aut iudicibus deputatos, perpetrari contigerit seu committi, et hoc iudici ordinario loci, uel decano rurali, seu curato parochie manifestum fuerit per euidenciam facti, seu de hoc eisdem, uel alteri eorumdem, per iuramentum partis, si fuerit fide digna, cum unius testis adminiculo, uel fame publice, uel alias constiterit competenter; quod tunc iuxta formam et tenorem constitucionis concilii prouincialis, tempore bone memorie domini Roberti quondam Remensis archiepiscopi, apud Siluanectum anno Domini millesimo trecentesimo decimo septimo, contra bonorum clericorum et locorum ecclesiasticorum occupatores celebrati, cessetur a diuinis; et nihilominus nisi predicta grauamina, seu grauamen, sic commissa, uel commissum, infra octo dies dicti rei, siue reus, reuocauerint et annullauerint, seu reuocauerit cum effectu, ac eciam emendam condignam fecerint, uel fecerint realiter et de facto, illos, uel illum, qui illa, uel illud, perpetrauerint, seu perpetrauerit, et n eisdem dantes sibi consilium, uel fauorem, auctoritate presentis concilii decernimus et uolumus incurrere sentenciam excommunicacionis ipso facto: ad cuius sententie excommunicacionis publicacionem iuxta dictam constitucionem concilii Siluanectensis procedatur, altero mandato nullatenus expectato.</p>
                    <p>Ceterum quia tancia delicta remanere non debent impunita, uolumus, ac eciam ordinamus dictos reos personaliter fore citandos ad certam diem competentem, quam ordinarios loci iuxta personarum qualitatem et locorum distanciam duxerit arbitrandum, pro tantis et talibus excessibus correccionem debitam secundum eorum demerita recepturos, et quod iustum fuerit repensuros.</p>
                </div>
                <div>
                    <head>Capitulum 2</head>
                    <p>De citacionibus ecclesiasticis.</p>
                    <p>Uerum, quia propter austeritatem ac inordinatam potenciam aliquorum de dominis temporalibus, ac iudicibus secularibus antedictis, nuntii dictarum curiarum iam ex factis preteritis perterriti, dubitantes uerisimiliter de futuris, terras seu districtus eorumdem, pro personis aliquibus, et presertim pro dictis dominis ac iudicibus, seu eorum seruientibus uel ministris citandis, intrare non sunt ausi, propter metum proprii corporis seu membrorum: nos uolentes contra talem morbum pestiferum, prout est nobis possibile, de salubri remedio prouidere, statuimus, ac eciam auctoritate dicti concilii ordinamus, predictas citaciones ad personas dictorum reorum, si commode ualeant apprehendi, alioquin ad eorum domicilia, seu publice in ecclesia parochiali dicti loci, dum tamen secure et absque periculo possit ibidem accessus haberi, fore faciendas: alioquin, uidelicet ubi nuntii dictarum curiarum tute uel secure ad predictos reos, seu eorum domicilia siue loca, seu ad ecclesias antedictas non possent accedere uel auderent, auctoritate qua supra, decernimus statuentes, dictas citaciones et omnes processus inde secuturos cum debito temporis interuallo publice fieri in consistorio seu curia ordinarii dicti loci: et publice in ecclesiis parochialibus ciuitatis, uel in ecclesiis cathedralibus fiant citaciones supra dicte; uel ad ualuas ecclesiarum cathedralium, seu alio loco eminenti et patenti cedule seu littere citacionis publice affigantur, ut sic uisibiliter possint dicte citaciones et processus ad citatorum noticiam peruenire.</p>
                    <p>Uolentes eas et processus inde secuturos in hoc casu tantam efficaciam obtinere, sicut si persone proprie dictorum reorum forent personaliter apprehense.</p>
                    <p>Statuentes ulterius, ut si dicti rei predicta grauamina non reuocauerint cum effectu, sed per quindecim dies a tempore cessacionis predicte sic indicte contra tales dictum cessum sustinuerint, absque hoc quod predicta grauamina sic illata, ut prefertur, fuerint per ipsum inferentem totaliter reuocata, ac eciam damnorum restitucio et emenda propter hoc condigna realiter facta iudici, et ecclesie, ac eciam parti lese, quod predictus cessus auctoritate presentis concilii taliter aggrauetur, quod in loco siue locis, in quibus sic cessabitur, corpora quorunicumque defunctorum non tradantur, nec eciam corpora talium delinquentium, eciamsi fuerint absoluti in predictis locis uel aliis Remensis prouincie, nisi de licencia et assensu diocesani loci ubi dicta grauamina perpetrata extiterint, ecclesiastice sepulture; corpora uero clericorum, qui causam seu occasionem in premissis non dederint, sine pulsacione campanarum et aliis solemnitatibus cum silencio tumulentur; nec eciam in predictis locis, in quibus dictus cessus obseruabitur, solemnizentur matrimonia, nec mulieres ad purificacionem post partum admittantur.</p>
                    <p>Quod si domini temporales in quorum dominio, terra, seu districtu dicta grauamina, uel eorum alterum illata extiterint, uel illatum, ad reparacionem dicti grauaminis per eos, seu eorum iudices, siue seruientes, aut ministros sic illati, ut prefertur, damnorum restitucionem et emendam competentem propter hoc realiter faciendam infra quindecim dies a tempore cessacionis taliter, ut dicitur, aggrauate, non fecerint, seu predictam cessacionem per dictos quindecim dies a tempore cessacionis taliter, ut dicitur, aggrauate, non fecerint, seu predictam cessacionem per dictos quindecim dies sustinuerint animo indurato: statuimus, et hoc sacro approbante concilio, concorditer ordinamus, quod eorum terra, quam in diocesi in qua dictum grauamen extiterit perpetratum obtinebunt, ecclesiastico supponatur interdicto, donec eos ad predicti grauaminis reparacionem, ac realem damnorum restitucionem, emendamque condignam iudici ordinario dicti loci, ecclesie, et parti lese legitime constiterit peruenisse.</p>
                    <p>Salua tamen in omnibus constitucione Alma Mater.</p>
                    <p>Predictis sic delinquentibus penas alias, tam a iure quam a sedis apostolica legatorum et conciliorum prouincialium constitucionibus contra tales appositas et eciam promulgatas, nihilominus incursuris; et eos qui predictas excommunicacionis sentencias incurrerint, faciant ordinarii per suas ciuitates et dioceses excommunicatos publice nunciari.</p>
                </div>
                <div>
                    <head>Capitulum 3</head>
                    <p>Ut persona ecclesiastice diffidaciones non faciant.</p>
                    <p>Insuper ordinamus quod persone ecclesiastice diffidaciones non faciant, praua consuetudine, quam quidam allegant, non obstante; quod si contrarium fecerint, ipsos incurrere decernimus sentenciam excommunicacionis ipso lacto. Diffidantes et Bupra dictas ecclesiasticas personas, ac eciam iam factas diffidaciones proseqnentes , eciam si laici fuerint, eamdem sentenciam uolumus incurrere similiter ipso facto.</p>
                </div>
                <div>
                    <head>Capitulum 4</head>
                    <p>Ut diuinum officium in omnibus ecclesiis fiat secundum usum Cathedralis.</p>
                    <p>Item, hoc sacro approbante concilio, uolumus et ordinamus quod per singulas ecclesias cuiuscumque ciuitatis et diocesis, tam collegiatas quam alias, ordinarius seu usus diuini officii in modo officiandi, qui in ecclesiis cathedralibus obseruari consueuit et teneri, inuiolabiliter obseruetur.</p>
                </div>
                <div>
                    <head>Capitulum 5</head>
                    <p>De impedientibus ne clerici uendant uel emant, uel eorum terne colantur.</p>
                    <p>Item, quia aliqui domini temporales, multoties occasione quesita, inhibent suis iusticiabilibus, et defendunt ne quidquam uendant clericis et ecclesiasticis personis, nec aliquid emant ab ipsis, et ne aliqui terras eorum colant, seu aliter eis communicent, propter quod de iure sentenciam excommunicacionis incurrunt ipso facto; precipimus ipsos sic excommunicatos publice nunciari.</p>
                </div>
                <div>
                    <head>Capitulum 6</head>
                    <p>De captis clericis sine pecunia restitituendis.</p>
                    <p>Item, iudices seculares qui pro detencione clericorum ab ipsorum ordinariis pro dictorum restitucione canonice fuerint requisiti, si dictos clericos recepta pecunia seu alias maliciose abire permiserint, dictis ordinariis restitucione non facta, excommunicacioni subiaceant ipso facto.</p>
                </div>
                <div>
                    <head>Capitulum 7</head>
                    <p>Ne ab histrionibus idololatriis fiant.</p>
                    <p>Item, sicut audiuimus in multis ciuitatibus et uillis nostre Remensis prouincie, ioculatores seu histriones de nouo candelas cereas tanquam res sacras deferunt, et nituntur processionaliter deportare; populum, dictas candelas tanquam res sacras adorantem ad idololatriam inducendo: quod de cetero fieri prohibemus, iniungentes districte locorum ordinariis quatenus dictos histriones et eorum fautores taliter puniant et compellant, quod desistant ab idololatriis suis supradictis et eisdem similibus, et quod cedat celeris in exemplum.</p>
                </div>
                <div>
                    <head>Capitulum 8</head>
                    <p>Ut clerici impositas a laicis iudicibus penas non peragant.</p>
                    <p>Item, uolumus et ordinamus quod clerici iniunctas peregrinaciones, seu penas alias, a iudicibus laicis sponte peragentes, seu qui pecuniarum emendas pro excessibus eisdem impositas sponte persoluerint, grauissime puniantur.</p>
                </div>
                <div>
                    <head>Capitulum 9</head>
                    <p>De decimis persoluendis.</p>
                    <p>Item, mendicantes, curati, et alii proponentes, uerbum Dei, populum moneant exhortentur, informent, et inducant ad decimas persoluendas: intimantes eisdem, quod nisi dictas decimas fideliter persoluerint, interdicetur eis ingressus ecclesie, et carebunt ecclesiastica sepultura.</p>
                    <p>Et licet dicti mendicantes in suis sermonibus de iure hoc facere teneantur, uolumus tamen quod quotiescumque ipsos predicare contigerit, hoc faciant sine fraude; aliter non habeant potestatem absoluendi a peccatis in casibus episcopis reseruatis, et maxime non habeant potestatem absoluendi dictas decimas retinentes; sed eamdem potestatem singulis diocesanis specialiter reseruamus.</p>
                </div>
                <div>
                    <head>Capitulum 10</head>
                    <p>Ut capitula prebeant prelatis instrumenta et uicissim.</p>
                    <p>Insuper cum facultas probacionum non debeat angustiari, decernentes ordinamus, quod capitula composiciones inter prelatos et ipsos, ac eciam priuilegia, seu alia instrumenta, cum necessitas exegerit, ipsis prelatis, uel pro causis eorumdem, exhibeant sine fraude; et e contra prelati capitulis faciant pari forma.</p>
                </div>
                <div>
                    <head>Capitulum 11</head>
                    <p>De honestate clericorum.</p>
                    <p>Item, auctoritate presentis concilii statuimus, iniungentes omnibus decanis, et capitulis, et aliis iudicibus ecclesiasticis, in uirtute sancte obedientie, quatenus canonicos et clericos sibi subditos moneant, ut incedant cum tonsura et habitu congruo et decenti, eosdem per subtraccionem distribucionum, et aliter, ad hoc canonice compellentes.</p>
                </div>
                <div>
                    <head>Capitulum 12</head>
                    <p>Ne miracula predicentur ordinario inconsulto.</p>
                    <p>Item, inhibemus omnibus presbyteris, et aliis personis ecclesiasticis, ne miracula que de nouo dicunt obuenire, in suis locis uel ecclesiis solemnizent in publico, ordinario suo super hoc inconsulto.</p>
                </div>
                <div>
                    <head>Capitulum 13</head>
                    <p>Ut clericis captis uestis et tonsure clericales non auferantur.</p>
                    <p>Item, quia nonnulli domini temporales, et iudices eorumdem, necnon seruientes et ministri, cum clericos quoscumque de facto pro aliquibus excessibus sibi impositis capiunt aut detinent, uestes aut tonsuras clericales auferunt, aut utrumque, crines eorum radendo, aut radi faciendo, uestibusque radiatis dictos clericos induendo; ipsos omnes et singulos, cum eorum fautoribus, auxilium, consilium uel fauorem prestantibus in premissis, uolumus sentenciam excommunicacionis incurrere ipso facto.</p>
                </div>
                <div>
                    <head>Capitulum 14</head>
                    <p>Ut laici se clericos non fingant.</p>
                    <p>Item, laici se fingentes clericos fraudulenter, et tonsuram clericalem sua propria auctoritate assumentes, excommunicacionis sentenciam cum suis participibus incurrant ipso facto.</p>
                </div>
                <div>
                    <head>Capitulum 15</head>
                    <p>De excommunicatis fraudem facientibus ut absoluantur.</p>
                    <p>Item, cum, sicut intelleximus, quidam domini temporales, eorum iudices, et laicalem iusticiam exercentes constitucioni Siluanectensi fraudem facientes, cum quandoque clericos seu eorum bona mobilia detinent, pro sua temeraria uoluntate, ante octauum diem illos reddunt seu abire permittunt, dicta bona dissaisiunt siue reddunt, ut sic ecclesiarum curati, absque ordinarii mandato, organa diuina laudis resumant, et excommunicacionis sentenciam dicantur euitasse, quam post octo dies incurrerent ipso facto: resumptis diuine laudis organis, iterum dictos clericos, capiunt seu eorum bona saisiunt, capiunt et arrestant, pro causis eisdem pro quibus ipsos et ipsa primo tenuerant: quod in elusionem dicte constitucionis faciunt atque fraudem; statuentes igitur decernimus, quod qui perpetrauerint tales fraudes, incurrant sentenciam excommunicacionis ipso facto.</p>
                </div>
                <div>
                    <head>Capitulum 16</head>
                    <p>De excessibus promotorum curiarum ecclesiasticarum.</p>
                    <p>Ceterum, quia quamplurimorum de predictis dominis temporalibus, ac iudicibus secularibus, grauem querimoniam recepimus, continentem quod nonnulli predictarum curiarum ecclesiasticarum promotores ac procuratores, ad excessus eorum homines, subditos, et burgenses, uaria et diuersa crimina, et excessus coloribus fictis exquisitos eisdem imponentes, non solum in corporibus propriis, et cum graui scandalo eorumdem, damnificant et fatigant, sed et grauissimis sumptibus et expensis: nobis supplicantes ut uellemus super his prouidere de remedio opporlnno.</p>
                    <p>Nos uero attendentes iuri non fore consonum, quod inde nascantur iniurie unde iura debent prouenire: statuimus decernentes, quod de cetero nullus procurator seu promotor ad excessus aliquem ex officio citari faciat, uel procedat contra eum super aliquo crimine uel excessu, et presertim tali racione cuius fama ipsius citati possit in posterum denigrari, siue scandalum contra eum suboriri; nisi uisibiliter uideatur eisdem quod iustam causam habeant contra tales procedendi: super quo tamen eorum consciencias oneramus.</p>
                    <p>Et de hoc cum ad dictum officium assumentur, per iuramentum astringentur; nec tunc eciam ultra primam citacionem procedatur per eosdem, ordinario dicti loci inconsulto.</p>
                </div>
                <div>
                    <head>Capitulum 17</head>
                    <p>De moderandis impensis que a procuratoribus fiunt.</p>
                    <p>Item, cum procuratorum auaritie cecitas et uorago, pro nonnullis iniustis, uilibus et minimis causis, per immoderatam multiplicacionem sumptuum et expensarum, multoties facultates exhauriant simplicium et miserabilium personarum, sumptus et expensas lupina crudelitate diuersis fallaciis cumulantes: nos dictorum procuratorum calliditatibus, prout est nobis possibile, obuiare cupientes, iniungimus omnibus ordinariis iudicibus, quatenus ipsi prouideant diligenter precauendo ne dicti procuratores curiarum, ac eciam litterarum portitores, sumptus et expensas immoderatos faciant, ut est dictum; sed ipsi ordinarii taliter prouideant more patrum, quod ipsorum subditi maliciosis cupiditatibus talium indebite non grauentur.</p>
                    <p>Iniungentes eciam auctoritate presentis concilii, ac districte precipientes omnibus officiariis et alias iuridiccionem ecclesiasticam exercentibus, necnon decanis ruralibus et curatis predicte Remensis prouincie, quatenus nostram presentem constitucionem diligenter, prout ad eorum quemlibet pertinuerit, exequantur et obseruent; et eam per ecclesias et loca suarum iuridiccionum publicari faciant, et a suis subditis inuiolabiliter exequi ac eciam obseruari.</p>
                    <p>In quorum omnium et singulorum testimonium et munimen, litteris presentibus nostra sigilla sunt appensa.</p>
                </div>
                <div>
                    <head>Explicit</head>
                    <p>Datum apud Nouiomum anno Domini MCCCXLIV, uigesima sexta die mensis Iulii, uidelicet feria secunda post festum beate Marie Magdalene, continuata de die in diem a feria sexta precedente.</p>
                </div>
                <div>
                    <head>Footnotes</head>
                    <p>[1] 'nam tanto grauiora sunt peccata, quanto diutius infelicem animam detinent alligatam;' in parenthesis.</p>
                    <p>[2]</p>
                    <p>[]</p>
                </div>
            </div>
        </body>
    </text>
</root>
