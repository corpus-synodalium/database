<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Autun</title>
                <recordID>0141</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1300-11-11</origDate>
                <dateNotes/>
                <origPlace>Autun</origPlace>
                <diocese>Autun</diocese>
                <province>Lyons</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 141</p>
                <p>Year: 1300</p>
                <p>Month: 11</p>
                <p>Day: 11</p>
                <p>Circa: None</p>
                <p>DatingNotes: None</p>
                <p>Place: Autun</p>
                <p>Diocese: Autun</p>
                <p>Province: Lyons</p>
                <p>CountryModern: France</p>
                <p>Latitude: 46.951667</p>
                <p>Longitude: 4.299444</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Barthelemy</p>
                <p>IssuingAuthorityAlt: None</p>
                <p>RegnalStart: 1298</p>
                <p>RegnalEnd: 1308</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Martene, Thes, IV, coll. 490-91</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Incipiunt addiciones facte per dominum Bartholomeum Eduensem episcopum constitucionibus in synodo hiemali celebrato a dicto domino episcopo, anno Domini millesimo trecentesimo.</p>
                </div>
                <div>
                    <head>Capitulum 1</head>
                    <p>CUm clandestina matrimonia fuerint inter aliquos contrahenda, sacerdotes in ecclesiis publice proponant competenti termino prestituto, ut infra illum qui uoluerit legitimum impedimentum proponat, ex quo datur intelligi quod antequam per uerba de presenti inter uolentes contrahere matrimonium contrahatur, debent banna proponi in ecclesiis publice per presbyteros, ut moris est.</p>
                </div>
                <div>
                    <head>Capitulum 2</head>
                    <p>Prohibemus ne alique persone matrimonium inter se contrahant per uerba de presenti, bannis non precedentibus publice in ecclesiis, nisi in facie ecclesie quando debet nupcialis benediccio celebrari.</p>
                </div>
                <div>
                    <head>Capitulum 3</head>
                    <p>Inhibemus eciam, ne aliquis sacerdos, uel alius, talibus matrimoniis per uerba de presenti aliter quam dictum est contrahendis interesse presumat, uel prebere consilium uel assensum.</p>
                    <p>Poterunt tamen uolentes contrahere per uerba de futuro, matrimonialiter consentire, scilicet promissionem facere de matrimonio, si sancta consenserit ecclesia, contrahendo, et hoc tamen non fiat nisi in presencia sacerdotis.</p>
                </div>
                <div>
                    <head>Capitulum 4</head>
                    <p>Qui uero contra inhibicionem nostram fecerit, tam contrahentes modo prohibito, quam illi qui intererint, uel ad hoc dabunt consilium uel assensum, ecclesiastico supponantur interdicto, alias nihilominus iuxta nostrum arbitrium puniendi.</p>
                    <p>Sacerdotes uero qui non precedentibus bannis contrahentes ad benediccionem nupcialem admiserint sine nostro speciali mandato, siue regulares, siue seculares fuerint, ecclesiastico subiaceant interdicto: nihilominus ab officio et beneficio deponantur.</p>
                    <p>Illi uero qui huiusmodi benediccioni presentes fuerint, et consensum dederint uel assensum, ecclesiastico subiaceant interdicto.</p>
                </div>
                <div>
                    <head>Capitulum 5</head>
                    <p>Prohibemus eciam insuper ut nullum sacerdos matrimonium contrahentem sine nostra licencia ad benediccionem recipiat nupcialem, si in dicto matrimonio uel circa illud aliquod dubium fuerit: qui contra fecerit, ipso facto subiaceat ecclesiastico interdicto.</p>
                </div>
                <div>
                    <head>Capitulum 6</head>
                    <p>Monemus in generali tam clericos quam laicos, ne in domibus suis uel eciam alienis teneant concubinas, uel mulieres de quibus sinistra suspicio uel scandalum oriatur: alioquin clerici ab officio sint suspensi, et laici ecclesiastico interdicto sint suppositi ipso facto, preter penam a iure uel a constitucionibus legatorum sedis apostolice seu constitucionibus synodalibus contra tales statutas, quas nihilominus incurrent.</p>
                    <p>Inhibemus et monemus insuper sub pena excommunicacionis ne sacerdotes et alie persone ecclesiastice in sacris ordinibus constitute ullas omnino mulieres in domibus suis, nisi tales teneant, contra quas naturale fedus nihil seui criminis suspicari permittat.</p>
                </div>
                <div>
                    <head>Capitulum 7</head>
                    <p>Inhibemus et monemus, ne quis cuiuscumque status et condicionis aut dignitatis existat, propter factum uel occasione ecclesiastice persone homines ecclesie aut bona ipsorum hominum capiat, saisiat, uel arrestet a casu a iure non concesso: alioquin si predo requisitus predicta non restituerit, extunc in loco ubi predo uel preda fuerint cessetur penitus a diuinis: et predo nihilominus incurrat in excommunicacionis sentenciam ipso facto: et si preda ad locum alium transferatur, primus locus nihilominus remaneat interdictus, donec a nobis uel ab officio nostro amotum fuerit interdictum.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
