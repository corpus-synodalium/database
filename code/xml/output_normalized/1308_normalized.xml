<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Chateau-Gontier</title>
                <recordID>1308</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1320</origDate>
                <dateNotes/>
                <origPlace>Château-Gontier</origPlace>
                <diocese>Tours</diocese>
                <province>Tours</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1308</p>
                <p>Year: 1320</p>
                <p>Month: None</p>
                <p>Day: None</p>
                <p>Circa: Yes</p>
                <p>DatingNotes: Avril follows Travers in dating this to c. 1320; Peltier, Dictionnaire universel, 808-809, follows Maan in suggesting incorrectly that these were originally issued at Saumur in 1300</p>
                <p>Place: Château-Gontier</p>
                <p>Diocese: Tours</p>
                <p>Province: Tours</p>
                <p>CountryModern: France</p>
                <p>Latitude: 47.8286</p>
                <p>Longitude: -0.7028</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Avril, Tours, 334-47</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: Yes</p>
                <p>Transcription: Reviewed </p>
                <p>GeneralNotes: Often joined together with 1336 canons in earlier editions</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Ad decus et decorem Ecclesie totius prouincie Turonensis cuius lactis dulcedine alimur, naturaliter cogimur et totis cordis uisceribus compellimur iniurias repellere et iura ipsius, prout est nobis possibile, obseruare intacta, nostrorum predecessorum uestigiis inherentes, nonnulla que pro honestate et utilitate Ecclesie a sanctis retro patribus sunt statuta summarie recitantes, Iesu Christi nomine primitus inuocato, uocatis suffraganeis nostris et aliis qui fuerant euocandi et presentibus qui uoluerunt et potuerunt interesse, cum consensu dictorum suffraganeorum nostrorum et deliberacione totius sacrosancti concilii, statuta que sequuntur duximus statuenda seu eciam innouanda.</p>
                </div>
                <div>
                    <head>Capitulum 1</head>
                    <p>De perturbantibus iurisdiccionem ecclesiasticam et ecclesiasticas libertates.</p>
                    <p>Exigit peruersorum improbitas ut qui penarum timore impositarum libertates et iurisdicciones6 ecclesiasticas usurpare, diminuere et iudicium ecclesiasticum impedire seu perturbare non uerentur, penarum aliarum adieccione terreantur.</p>
                    <p>Cum igitur in concilio Salmuri quod incipit: In nomine Dei.</p>
                    <p>Amen.</p>
                    <p>Nos Gaufridus etc., contra impedientes iurisdiccionem ecclesiasticam, in capitulo Preterea declarate salubriter et statute fuerunt certe pene, nos declarando statuimus et statuendo declaramus quod banna, inhibiciones, comminaciones et quascumque damnificaciones ipsis litigantibus uel litigare uolentibus in curia ecclesiastica, uel propinquis eorum clam uel palam directe uel indirecte, et alias quomodolibet inferendas, et generaliter omnes alios modos quibus iurisdiccionem ecclesiasticam contigerit impediri sub fine in uerbis uariis coloribus que sunt in dicto concilio intelligimus comprehendi, que uerba ita debere accipi et declarari promulgamus, cuius concilii penas ad infringentes et uiolantes consuetudines antiquas libertates Ecclesiarum prouincie Turonensis duximus extendendas (2) Ne iudices seculares de sententiis excommunicacionis, an iuste uel iniuste late fuerint, se non intromittent.</p>
                    <p>Item cum pridem recolende memorie dominus Simon, quondam legatus in Francia in suo generali concilio Bituris celebrato, prouide duxerit statuendume.</p>
                    <p>Quod si quis temporalem iurisdiccionem exercens, de excommunicacionis, suspensionis, uel interdicti sententiis uidelicet an iuste uel iniuste late essent, aut aliis mere ecclesiasticis seu spiritualibus causis decisionem seu cognicionem presumeret usurpare per diocesanos locorum auctoritate dicti concilii desistere moneretur, et nisi competenter monitus desisteret ad hoc cum per censuram ecclesiasticam compellerent ordinarii memorati.</p>
                    <p>Nos, statutum huiusmodi, quod male fuit hactenus obseruatum, uolentes iuris execucione supplere, omnes et singulos qui iurisdiccionem temporalem exercent et in posterum exercebunt, presentis concilii auctoritate monemus Ut quicquid usurpare presumpserint hactenus de predictis id studeant effectualiter reuocare et a talibus abstineant in futurum.</p>
                    <p>Omnes autem illos ex eisdem, qui post mensem a publicacione presentis concilii numerandum, predictarum cognicionem et decisionem presumpserint usurpare, auctoritate presentis concilii excommunicacionis sentenciam incurrere, statuimus ipso facto.</p>
                </div>
                <div>
                    <head>Capitulum 3</head>
                    <p>Ne pro rebus clericorum et ecclesiarum parrochiarum coustume uel pedagia exigantur.</p>
                    <p>Porro cum iuris sit prouisione statutum quod pro rebus ecclesiasticarum personarum pedagia nullatenus exigantur et in prouinciali concilio Nannetis pridem celebrato prouide fuerit prohibitum: ne pro rebus clericorum aut quarumcumque ecclesiasticarum personarum quas non mercimonii causa per terram duci faciunt uel per aquam quisquam pedagia exigat uel costumas aut exacciones alias quocumque nomine censeantur, statutumque fuerit in eodem, quod si aliquise a locorum ordinariis in generali canonica monicione premissa ut a predictis desistat contra hoc attentare presumpserit, excommunicacionis sentenciam incurrat ipso facto, contra quod concilium cognouimus multas fraudes hactenus esse commissas.</p>
                    <p>Nos uolentes prohibicionem et statutum prefati concilii perpetuis temporibus obseruari dictum concilium, prohibiciones et statuta huiusmodi, auctoritate presentis concilii innouamus clericos quoscumque et personas ecclesiasticas, qui uina et blada et alias res de suis rebus patrimonialibus hereditariis seu beneficialibus collecta, habita et percepta causa uendendi, ut pecuniam inde habitam in suos usus conuertant, non causa negocionis exercende, uel ipsa per terram duci faciunt uel per aquam intelligimus et debere intelligi declaramus hoc non facere mercimonii causa; taleque commercium esse clericis et personis ecclesiasticis licitum et liberum a pedagiorum et costumarum exaccione quacumque.</p>
                    <p>Et ut omnis fraus in predictis, quatenus fieri poterit, euitetur, prohibiciones, statuta, penas et sentenciam prefati concilii illos qui, a ductoribus et uectoribus rerum predictarum quas prefati clerici et persone ecclesiastice taliter duci faciunt per terram uel per aquam pro ipsarum rerum ueccione et uendicione et duccione earumdem exigunt pedagia uel costumas, presentis auctoritate concilii comprehendere declaramus, non obstantibus consuetudinibus et usu contrariis, si qui sint, qui dicendi sunt potius abusus et eciam corruptela.</p>
                </div>
                <div>
                    <head>Capitulum 4</head>
                    <p>De cessione.</p>
                    <p>Item, prohibemus districte ne, sicut alias nostram prouinciam uisitantes comperimus pluries esse factum, aliqui aliquos aduersarios suos maxime illum seu illos qui contra ipsum uel suos familiares, consanguineos uel affines in foro ecclesiastico suas iusticias prosequuntur, per aliquem seu aliquos priuilegiatos, qui contra eos nihil habebant questionis, maliciose seu uexacionis causa uirtute priuilegiorum predictorum maxime ad remota seu diuersa loca deinceps citari seu uexari faciant seu procurant indebite quouis modo,et ne talibus priuilegiatis contra personas huiusmodi fraudulentas, seu fictas uexacionis causa deinceps faciant cessiones, in omnes autem et singulos qui post mensem a tempore publicacionis presentis concilii predicta aut eorum aliquod maliciose etd fraudulenter de cetero presumpserint attentare, auctoritate presentis concilii, sentenciam excommunicacionis promulgamus.</p>
                </div>
                <div>
                    <head>Capitulum 5</head>
                    <p>De percutientibus episcopos, abbates et abbatissas suos, uel ipsorum domos incendentibus [1].</p>
                    <p>Item, cum in prouinciali concilio Redonis celebrato statutum extiterit quod: Si quis in hoc genus sacrilegii incederit quod in episcopum, abbatem uel abbatissam manus iniecerit, uel in domos eorum ignem immiserit, si clericus fuerit, omni beneficio ecclesiastico tam obtento quam obtinendo, ipso facto sine spe restitucionis sit priuatus.</p>
                    <p>Si uero laicus aliquid attentauerit de predictis, eius liberi usque ad gradum tertium a suscepcione prime tonsure et omnium ordinum ac quolibet beneficio ecclesiastico habeantur per totam prouinciam Turonensem penitus alieni, cuiusmodi concilium a nonnullis in hac parte male fuit sepius intellectum, nos, ad omnem ambiguitatem tollendam quantum ad penas predictas incurrendas, in casu in quo clericus secularis uel alius episcopi subditus in episcopum, religiosus in abbatem, monialis in abbatissam et proprias domos eorumdem attentauerint, predicta non aliter intelligimus, et debere intelligi declaramus.</p>
                </div>
                <div>
                    <head>Capitulum 6</head>
                    <p>De raptoribus et predonibus bonorum et rerum ecclesiasticarum personarum.</p>
                    <p>Cum dudum concilio Castri Gonterii fuerit prouida deliberacione statutum quod barones et milites, balliui, potestates personeque alie seculares, si post moniciones et inhibiciones legitimas per locorum ordinarios, uel de eorum mandato eis factas, ecclesias, prioratus, domosue aut possessiones uel res alias ecclesiasticas indebite occuparent, seu inuaderent, aut in religiosorum domibus ponerent comestores ipso facto essent excommunicacionis sententie uinculo innodati.</p>
                    <p>Et in alio prouinciali concilio postmodum Redonis celebrato statutum huiusmodi fuerit innouatum, addito ut loca ad que bona taliter occupata deferrentur et in quibus detinerentur, supponeret diocesanus episcopus, prout et quando uideret expedire, ecclesiastico interdicto, eciam in concilio memorato, bona ecclesiastica intelligenda esse in hoc casu non solum bona propria clericorum, uerum eciam deposita, commodata et ab eis conducta et precario concessa, et quorum eedem persone haberent possessionem aut detencionem quamcumque et que in eorum seruicio caperentur, necnon et si personarum ecclesiasticarum occasione, et in ipsorum preiudicium uel contemptum eorum homines et bona ipsorum hominum qui sub iurisdiccione temporali consisterent ecclesie caperentur uel inuaderentur, hac appelacione uoluit dictum concilium contineri.</p>
                    <p>Et quia facientes et consentientes par pena constringit receptatores et defensores inuasorum, raptorum et malefactorum huiusmodi de quibus supra fit mencio eisdem penis quibus et ipsos maleficos et eo ipso quod eosdem receptarent aut defenderent uoluit et precepit dictum concilium subiacere, nos statuta conciliorum huiusmodi sacri presentis approbacione concilii innouamus, et quoniam rerum et negociorum experiencia nos instruxit quod persone seculares superius declarate huiusmodi abusibus non contente ad capciones et incarceraciones clericorum et personarum ecclesiasticarum quod peius est dampnabiliter manus laxant, statuimus et eciam ordinamus quod si qua potestas secularis, cuiuscunque preeminentie status aut condicionis existat, per se uel per submissam personam bona huiusmodi ceperit et occupauerit, captaue et occupata detinuerit, personam ecclesiasticam imprisionare et incarcere presumpserit uel incarceratam seu imprisionatam detinere iusserit, dominus temporalis sub cuius districtu et dominio temporali delicta et excessus huiusmodi commissi fuerint et eciam perpetrati, et locorum ad quos huiusmodi personas ecclesiasticas et bona transferri contigerit, si presens fuerit in diocesi ubi delictum huiusmodi fuerit perpetratum et tute et commode possit adiri, uel si absens fuerit, balliuus uel senescallus aut locum tenens ipsorum aut alterius eorumdem, uel si commode et tute nequeant inueniri, publice et in generali in ecclesia cathedrali ex parte ordinarii loci sub quo huiusmodi delicta fuerint perpetrata, super premissis restitucio requiratur et nisi infra octo dies a tempore requisicionis huiusmodi numerandos, personas ecclesiasticas huiusmodi sic captas et detentas restituant ordinariis eorumdem, bonaque superius declarata sic capta, occupata et inuasa plene reddant et restituant et super hoc emendam faciant ecclesiis lesis competentem, ciuitatem, castellaniam, castrum, uillam in quibus delicta huiusmodi perpetrata fuerint et commissa et ad quas persone ecclesiastice et bona huiusmodi translata fuerint, quandiu detinebuntur ibidem et donec personas ecclesiasticas et bona sic capta et detenta restituerint et super hoc emendam fecerint competentem ex tunc ecclesiastico supponimus interdicto, penis tam in conciliis supradictis quam aliis iuribus contra tales appositis in suo robore duraturis.</p>
                </div>
                <div>
                    <head>Capitulum 7</head>
                    <p>De immunitate Ecclesie.</p>
                    <p>Quia uero scandalosum est, et quam plurimum contrarium racioni ut in Dei Ecclesia ad quam pro securitate homines consueuerunt recurrere, et in qua sunt deuote oraciones faciende alicui iniuria seu uiolencia inferatur et a suis maleuolis diffidatur tumultus uel impetus excitentur, omnes et singulos quemquam in Dei Ecclesia seu in cimiterio existentem iniuriose percutientes aut animo maliuolo diffidantes, tumultum seu impetum ex quibus oriatur scandalum, aut diuinum officium perturbetur, et in ipsis uel eorum aliquo facientes eiusdem auctoritate concilii, sentencia excommunicacionis percellimus ipso facto.</p>
                </div>
                <div>
                    <head>Capitulum 8</head>
                    <p>De impedientibus oblaciones.</p>
                    <p>Ceterum quia ex plurimorum conquestione didicimus quod nonnulli odio contra rectores ecclesiarum concepto, ex quibusdam excogitatis machinacionibus et conspiracionibus pro iuribus Ecclesie minuendis, quandoque clam quam palam et publice parochianis ecclesiarum et aliis ad ecclesias peregrinacionis causa et deuocionis accedentibus, inhibent ne oblaciones debitas et consuetas reddant, quandoque ut alibi eas faciant quam ubi consueuerunt et tenentur offere, seu ex deuocione ordinauerunt per minas et alias machinaciones inducunt, nos talibus machinacionibus et prohibicionibus illicitis, ut tenemur, obuiare uolentes, presentis auctoritate concilii inhibemus, ne maliciose oblaciones debite uel alias ex deuocione fidelium faciende, ubi ab antiquo fieri consueuerunt, aut alias exh deuocione fidelium fuerit ordinatum offerantur, et fraudulenter inducentes ut alibi et alia opera fiant quam hactenus consueuerunt fieri, et, ut predicitur, ex deuocione fidelium fuerit ordinatum, eorum complices et consortes, et ad hoc sollicitantes eosdem clam uel palam, sentenciam excommunicacionis incurrere uolumus ipso facto.</p>
                </div>
                <div>
                    <head>Capitulum 9</head>
                    <p>De publicacione conciliorum.</p>
                    <p>Preterea ne quis a penis in presenti concilio statutis pretextu ignorantie se ualeat excusare, statuimus et ordinamus quod rectores ecclesiarum quarumlibet prouincie Turonensis statuta in presenti concilio ordinata perpetuo anno quolibet, prima die dominica in Aduentu Domini, die dominica post festum Epiphanie Domini, prima die dominica in Quadragesima, dominica in Passione, dominica post Pentecosten Domini, dominica post festum Assumpcionis beate Marie Uirginis, per se uel per alium in suis ecclesiis publicent, populo congregato et lingua materna sufficienter exponant, dum ibideme officia diuina contigerit celebrari, pena si defecerint in premissis contra eos arbitrio ordinarii imponenda.</p>
                </div>
                <div>
                    <head>Capitulum 10</head>
                    <p>Que dominice excipiuntur in concessione celebrandi in capellis [2].</p>
                    <p>Item, auctoritate presentis concilii, statuimus et eciam ordinamus quod quotiescumque per aliquem episcopum, alicui nobili uel alie persone seculari celebrandi diuina officia in suis domibus seu capellis licenciam contingerit impartiri quod ille sex dies, dominica prima in Aduentu Domini, dominica post festum Epiphanie, prima dominica in Quadragesima, dominica in Passione, dominica post Pentecosten Domini, dominica post festum Assumpcionis beate Marie Uirginis, ab ista concessione generali sint excepte, in quibus sex diebus per nullum poterit in dictis capellis seu domibus celebrari, nisi per rectorem parochialis ecclesie uel eius capellanum, uel alium de mandato rectoris eiusdem qui in ipsorum nobilium et aliorum presencia, premissa capitula tenebuntur publicare, dum diuina dictis diebus inibi celebrabunt, ne uelamento alicuius ignorantie super hoc se ualeant excusare, et concessa ad presens indulgencia quantum ad hos sex dies restringatur.</p>
                </div>
                <div>
                    <head>Capitulum 11</head>
                    <p>De publicandis precedentium conciliorum quibusdam capitulis [3].</p>
                    <p>Item ordinamus et districte precipimus quod singuli episcopi prouincie Turonensis ea de conciliis prouincialibus a predecessoribus nostris hactenus editis que pro securitate subditorum uiderint publicanda maxime penalia et specialiter capitulum : Item precipimus potestates etc. dudum editum in concilio Turonensi incipiente Ad honorem in singulis parochialibus ecclesiis sue ciuitatis et diocesis et alibi ubi et quando uiderint opportunum faciant sine more dispendio publicari et lingua materna exponi ne laici et alii simplices homines penas in eis contentas periculose incurrant, et ne ob hoc se ualeant pretextu ignorantie excusare.</p>
                </div>
                <div>
                    <head>Capitulum 12</head>
                    <p>Facultas absoluendi a censuris in sua diocesi a concilio datur episcopis [4].</p>
                    <p>Item, in omnibus autem casibus in quibus excommunicacionum, suspensionum uel interdicti sentencias duximus in presenti concilio promulgandas cuilibet episcopo in sua ciuitate et diocesi absoluendi ab huiusmodi suspensionis et excommunicacionis sententiis et interpicti huiusmodi relaxandi in forma Ecclesie auctoritate presentis concilii concedimus potestatem.</p>
                </div>
                <div>
                    <head>Footnotes</head>
                    <p>[1] remoued &lt;&gt;</p>
                    <p>[2] remoued &lt;&gt;</p>
                    <p>[3] remoued &lt;&gt;</p>
                    <p>[4] remoued &lt;&gt;</p>
                </div>
            </div>
        </body>
    </text>
</root>
