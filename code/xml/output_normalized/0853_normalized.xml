<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Nicosia</title>
                <recordID>0853</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1320</origDate>
                <dateNotes/>
                <origPlace>Nicosia</origPlace>
                <diocese>Nicosia</diocese>
                <province>Nicosia</province>
                <country>Cyprus</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 853</p>
                <p>Year: 1320</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: part of Synodicum Nicosiense, compiled ca. 1340 with some later additions</p>
                <p>Place: Nicosia</p>
                <p>Diocese: Nicosia</p>
                <p>Province: Nicosia</p>
                <p>CountryModern: Cyprus</p>
                <p>Latitude: 35.166667</p>
                <p>Longitude: 33.366667</p>
                <p>PlaceNotes: Raised to Archbishopric in 1197</p>
                <p>Classification: Diocesan</p>
                <p>IssuingAuthority: Giovanni del Conti</p>
                <p>IssuingAuthorityAlt: None</p>
                <p>RegnalStart: 1312</p>
                <p>RegnalEnd: 1332</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Schabel, Synodicum Nicosiense, 226-35</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Data Capture</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Constituciones Ioannis archiepiscopi Nicosiensis Anno MCCCXX.</p>
                    <p>In nomine Domini, amen.</p>
                    <p>Infra scripte sunt constituciones et ordinaciones facte per reuerendum in Christo patrem et dominum, dominum fratrem Ioannem, archiepiscopum Nicosiensem, super emendacione et correccione ac reformacione maioris ecclesie Nicosiensis, ipsius capituli, ac clericorum Nicosiensium.</p>
                    <p>Proemium.</p>
                    <p>Quia pastoralis cure solicitudo esse debet, et ad hoc illam Deus preordinauit, ut euellat, dissipet, plantet, et edificet, et nos, frater Ioannes, archiepiscopus predictus, ex debito nobis incumbentis officii nostram matricem ecclesiam Nicosiensem uisitauerimus secundum modum et formam ecclesiasticarum tradicionum, et inuenerimus nonnulla emendacione ac eradicacione digna, nonnulla egere reformacione, et aliqua ibi necessario fore edificanda seu plantanda, quantum cum Deo possumus uolentes ea emendare, corrigere, edificare, seu plantare.</p>
                </div>
                <div>
                    <head>Capitulum 1</head>
                    <p>Ut assisii et alii beneficiati quotidie per se officium celebrent in ecclesia.</p>
                    <p>Ordinamus, statuimus, et mandamus quod omnes assisii et alii beneficiati in dicta ecclesia continue debeant horis consuetis ad dictam ecclesiam accedere ad officium celebrandum per se tantum, et non per hebdomadas, et ad seruiendum in ordine suo.</p>
                    <p>Contra facientes autem pena duplici eius que ante consueuit solui debeant de facto mulctari, nisi infirmitate excusarentur.</p>
                </div>
                <div>
                    <head>Capitulum 2</head>
                    <p>De punctacione deficientium.</p>
                    <p>Item, ordinamus et mandamus quod omnes canonici percipientes prebendam debeant interesse Diuino officio diebus singulis, nisi iusta de causa excusarentur, de qua eorum consciencias oneramus.</p>
                    <p>Et tunc clericos suos, quos tenent et debent tenere, mittere teneantur.</p>
                    <p>Alias autem, si contra fecerint, pena denariorum sex puniantur et punctentur sicut ceteri, et pro eorum clericis ipsorum domini teneantur.</p>
                </div>
                <div>
                    <head>Capitulum 3</head>
                    <p>De habitu intra ecclesiam portando.</p>
                    <p>Item, precipimus et mandamus quod canonici omnes et assisii et alii beneficiati dicte ecclesie nullo modo debeant intrare ecclesiam nisi habitu honesto induti, uidelicet in hieme: canonici capis, et assisii et alii beneficiati capis; in estate: superpellicio siue cotta, et canonici cum almutiis.</p>
                    <p>Et in hoc nullam excusacionem seu excepcionem pretendant, pena duorum bisanciorum canonici, et unius bisantii assisii.</p>
                </div>
                <div>
                    <head>Capitulum 4</head>
                    <p>De habitu extra ecclesiam.</p>
                    <p>Item, precipimus ut tam canonici quam alii clerici beneficiati, siue maioris ecclesie siue nostre diocesis, in habitu corporis et statu mentis et Deo et hominibus studeant placere, ut nec in supersticiosis uestibus aut tonsura intuentium, quorum forma et exemplum esse debent, offendant aspectum, scilicet ut nullus extra domum suam portet guarnachiam deante scissam, seu apertam per terram, nec maspillos de argento seu auro, nisi de panno tantum aut osse, nec capillos habeant descendentes ultra extremitatem ultimam auris.</p>
                    <p>Et qui post octo dies a die presentis monicionis inuentus fuerit in tali habitu prohibito, pena duorum solidorum pro uice qualibet puniatur.</p>
                </div>
                <div>
                    <head>Capitulum 5</head>
                    <p>De anniuersariis pro defunctis solemniter celebrandis.</p>
                    <p>Item, statuimus et ordinamus quod anniuersaria que pro defunctis celebrantur debeant solemniter celebrari ad hoc ut uiuentes inducantur exemplo pro defunctis oblaciones offerre, cum [3] salubris sit cogitacio pro defunctis exorare. [4]</p>
                    <p>Deficientes autem et contra facientes per illum qui regit chorum debent ad hoc moneri.</p>
                    <p>Quod si se non correxerit seu emendauerit, parte sibi de anniuersario contingenti priuatus sit ipso facto, et aliud tantumdem perdat.</p>
                </div>
                <div>
                    <head>Capitulum 6</head>
                    <p>De Missa pro defunctis.</p>
                    <p>Item, quod, sicut scriptum est, omnes morimur, et alibi, quia pro obeuntibus Deus placandus est sacerdotum oblacionibus aut carorum eleemosinis, ideo statuimus et ordinamus quod continue in dicta ecclesia maiori, post Missam de beata Maria uirgine, dicatur Missa pro defunctis in altari beati Martini per illos per quos consueuit fieri.</p>
                </div>
                <div>
                    <head>Capitulum 7</head>
                    <p>Ut exeuntes de choro punctentur.</p>
                    <p>Item, quia multi sunt de assisiis et aliis beneficiatis qui seipsos decipiunt et aliis detrahendi de eis prebent exemplum, exeuntes chorum quasi uolentes Missam celebrare et non celebrant, uolentes huic morbo salubri remedio prouidere, uolumus quod ille qui punctat defectus in ecclesia punctet omnes exeuntes de choro, et ille qui est in sacristia punctet omnes celebrantes Missam, ita quod si punctatus in choro non reperiatur punctatus in sacristia, pena dupli sicut de aliis defectibus puniatur.</p>
                </div>
                <div>
                    <head>Capitulum 8</head>
                    <p>Ut in choro cessent profana colloquia.</p>
                    <p>Et quod scriptum est, [5] Decet domum Domini sanctitudo, et [6] Domus mea domus oracionis uocabitur, sicque in ea debet esse quieta conuersacio, Deo grata, inspicientibus placida, que considerantes non solum instruat, sed reficiat [7].</p>
                    <p>Idcirco uolumus et mandamus quod cessent in choro uana et multo fortius feda et profana colloquia et confabulaciones quelibet, siue inter se clericos siue ipsi clerici cum aliis.</p>
                    <p>Qui autem contra fecerit, secreto accusatori stabimus, et pena XII denariorum uice qualibet punietur.</p>
                </div>
                <div>
                    <head>Capitulum 9</head>
                    <p>Ut inducantur confitentes in morte relinquere aliquid pro fabrica ecclesie.</p>
                    <p>Quia ecclesiam fraudere sacrilegii instar obtinet, et lucrum unius alii in damnum uerti non debet, monemus omnes et singulos confessores deputatos et deputandos per magistrum capellanum, et ipsum magistmm capellanum, quod decedentes inducant ad relinquendum ecclesie nostre de bonis suis ad opus ecclesie, et quod in hoc fraudem non committant in faciendo sibi relinqui seu tacite dari.</p>
                    <p>Ad quam fraudem expellendam et euitandam, uolumus et mandamus de omni eo quod tali confessori relictum, seu aliter datum fuerit, medietatem esse debere dicte ecclesie Nicosiensi, et dicte ecclesie ad restitucionem teneri, nisi tandumdem dicte ecclesie fuerit per dictum testatorem relictum.</p>
                    <p>Quod si quis repertus fuerit fraudem committere occultando tacite datum, in duplo eius quod acceperit puniatur.</p>
                </div>
                <div>
                    <head>Capitulum 10</head>
                    <p>Ut pro confessione, baptismo, extrema unccione, nihil petatur.</p>
                    <p>Item, statuimus ad hoc ut pauperes non retrahantur a confessione suorum peccatorum ob uerecundiam, quia non habent aliquid posse dari, quod sacerdotes deputati ad confessiones audiendas nil ab ipsis penitentibus et confiteri uolentibus in festiuitatibus anni principalibus percipiant, eciamsi sponte offeratur.</p>
                    <p>Quod si secus factum fuerit, eidem a quo percepit quadruplum tanquam male ablatum restituere teneatur.</p>
                    <p>Idem in baptismo, nisi offeratur in altari a dictis confitentibus et nomine baptizatorum.</p>
                    <p>In extrema unccione nil petatur, sed si sponte offeratur, licite possit percipere.</p>
                </div>
                <div>
                    <head>Capitulum 11</head>
                    <p>Ut qui uenerunt ad exequias stent usque ad finem sepulture.</p>
                    <p>Et quia non uidetur uenisse nisi qui usque ad finem steterit, idcirco monemus et hortamur quod omnes clerici qui uenerint ad obsequias alicuius defuncti usquequo corpus traditum fuerit sepulture stare debeant, et quod ille qui habuerit soluere clericis pro ipsa processione soluere debeat in fine sepulture.</p>
                    <p>Et non reperto usque ad finem sepulture nil dare debeat, pena dupli eius quod soluerit sibi imminenti.</p>
                </div>
                <div>
                    <head>Capitulum 12</head>
                    <p>De iis qui fraudant suffragia defunctorum.</p>
                    <p>Cum grauius sit illos fraudare qui eorum suffragio indigent, idcirco cum defuncti suffragia uiuorum expectent, monemus ac eciam mandamus quod nullus assisius recipere debeat pecuniam pro Missis defunctorum, nisi pro quot crediderit uere se posse Missam celebrare.</p>
                    <p>Contra facientes autem Diuinum expectent iudicium, et nihilo minus nostro arbitrio puniantur.</p>
                </div>
                <div>
                    <head>Capitulum 13</head>
                    <p>Ut clerici existentes in choro respondeant Missam celebranti.</p>
                    <p>Item, statuimus, uolumus, et mandamus ut clerici omnes in choro existentes sursum corda ad Deum dicantur habere, tam canonici quam clerici alii existentes in choro respondere debeant sacerdoti celebranti Missam dum celebrat, et ei qui cantat primo in choro, seu locum cantoris tenet.</p>
                    <p>Contra facientes autem punctentur, sicut de aliis defectibus, et pena quatuor denariorum pro uice qualibet puniantur.</p>
                </div>
                <div>
                    <head>Capitulum 14</head>
                    <p>Ut omnes canonici clericos suos teneant.</p>
                    <p>Item, ordinamus et mandamus quod canonici omnes, tam personales quam alii, suos clericos tenere debeant sicut fuit alias constitutum, dummodo tales teneant qui alias in dicta ecclesia non sint beneficiati nec intitulati, seu aliquid certum pensum de ecclesia seu pro ipsa percipiant.</p>
                    <p>Contra facientes autem in tantum de suo beneficio puniantur in quantum clerici quos tenere deberent possent commode sustentari.</p>
                </div>
                <div>
                    <head>Capitulum 15</head>
                    <p>Ut punctator legaliter officium exerceat.</p>
                    <p>Item, monemus illum qui habet seu habebit in futurum punctare legaliter suum officium exercere, si Dei et nostram indignacionem uitare uoluerit.</p>
                </div>
                <div>
                    <head>Capitulum 16</head>
                    <p>De lusoribus ad azardum.</p>
                    <p>Item, monemus omnes et singulos clericos, cuiuscumque condicionis et status, fugere tabernas, loca inhonesta, et ludum azardi.</p>
                    <p>Contra facientes autem nostro arbitrio puniantur.</p>
                </div>
                <div>
                    <head>Capitulum 17</head>
                    <p>Ut clerici abstineant a mercimoniis.</p>
                    <p>Item, quia Dominus uendentes et ementes de templo eiectis, et [1] nemo militans Deo implicat se negotiis secularibus, [2] idcirco monemus omnes et singulos clericos abstinere a mercimoniis et a negociacionibus seu lucris illicitis nisi que pro uita tantum ipsorum suffecerint.</p>
                    <p>Contra facientes autem pena canonica puniantur.</p>
                </div>
                <div>
                    <head>Capitulum 18</head>
                    <p>Ut seruientes ecclesie adsint hora congrua.</p>
                    <p>Item, ordinamus quod tam sacerdotes, quam diaconi, et subdiaconi, et alii clerici qui per hebdomadas seruire debent, interesse debeant ad celebrandum et seruiendum in sua hebdomada in hora congrua.</p>
                    <p>Quod si repertus non fuerit, alius pro eo seruire debeat in ordine absentis, et habeat et habere debeat a tali absente VI denarios, nisi iusta causa fuerit impeditus, quam ante horam Misse decano debeat notificare.</p>
                </div>
                <div>
                    <head>Capitulum 19</head>
                    <p>Ut sacerdos in seruiendo diaconis preponatur.</p>
                    <p>Item, quod quoties Missa celebratur in ecclesia, et aliqui defecerint qui deberent sacerdoti in altari diaconi seu subdiaconi loco seruire, ita quod aliquis sacerdos haberet tunc substitui, quod non celebret sacerdos in officio subdiaconatus, nisi fuerit sacerdos qui deberet seruire loco diaconi, aliter sacerdos semper in seruiendo diaconibus preponatur.</p>
                    <p>Qui contra fecerit, renuendo celebrare post sacerdotem puniatur in VI denariis, nisi aliquis ex subdiaconibus seu aliis diaconibus fuerit in ecclesia supradicta.</p>
                    <p>Lecte et publicate et pronunciate fuerunt predicte constituciones in maiori ecclesia Nicosiensi, presentibus, audientibus, et intelligentibus canonicis, assisiis, et clericis ecclesie predicte, ad predictas constituciones audiendas de mandato supradicti domini archiepiscopi uocatis, et in ipsa ecclesia specialiter congregatis.</p>
                    <p>Quas quidem constituciones dictus dominus archiepiscopus mandauit inuiolabiliter obseruari, et exinde confici presens publicum instrumentum, in presencia uenerabilis uiri domini Guillelmi de Ancio, canonici plebis sancte Marie ciuitatis eiusdem, dicti domini archiepiscopi officialis, religiosorum uiromm fratrum Benedicti de Burgo sancti sepulchri et Iacobi de Urbeueteri, ordinis fratrum Predicatorum, sociorum domini archiepiscopi supradicti, ac sapientium uirorum dominorum Iacobi de Ancona iuris utriusque periti, et Michelis de Ancio, medicine artis professoris, testium et sociorum assistentium domino archiepiscopo supradicto.</p>
                    <p>Anno Domini a Natiuitate eiusdem MCCCXX, Indiccione III, tempore domini Ioannis pape XXII, die septima mensis Aprilis.</p>
                    <p>Et ego Theodinellus magistri Bernardi de Aquasparta, imperiali autoritate iudex ordinarius atque notarius, et predicti reuerendi in Christo patris et domini, domini fratris Ioannis, archiepiscopi Nicosiensis, familiaris, et scriba publicus, predictas constituciones de mandato dicti domini archiepiscopi legi et publicaui, et in hanc publicam formam redigens, meo solito signo signaui.</p>
                </div>
                <div>
                    <head>Footnotes</head>
                    <p>[1] mg: 2 Tim. 2</p>
                    <p>[2] nemo...secularibus in quotacion marks.</p>
                    <p>[3] mg: Mat. 12.3</p>
                    <p>[4] salubris to end of sentence in quotacion marks.</p>
                    <p>[5] mg: Psal. 92</p>
                    <p>[6] mg: Luc. 19</p>
                    <p>[7] Parts of this sentence in quotacion marks.</p>
                </div>
            </div>
        </body>
    </text>
</root>
