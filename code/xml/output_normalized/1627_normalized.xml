<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Lucca</title>
                <recordID>1627</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1414-09-16</origDate>
                <dateNotes/>
                <origPlace>Lucca</origPlace>
                <diocese>Lucca</diocese>
                <province>[Holy See]</province>
                <country>Italy</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1627</p>
                <p>Year: 1414</p>
                <p>Month: 9</p>
                <p>Day: 16</p>
                <p>Circa: None</p>
                <p>DatingNotes: None</p>
                <p>Place: Lucca</p>
                <p>Diocese: Lucca</p>
                <p>Province: [Holy See]</p>
                <p>CountryModern: Italy</p>
                <p>Latitude: 43.85</p>
                <p>Longitude: 10.5</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Nicolo Guinigi</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Dinelli, Sinodi, 127-31</p>
                <p>EditionOther: None</p>
                <p>SourceNotes: https://books.google.com/books?id=5lVfAAAAcAAJ</p>
                <p>TranscriptionNotes: None</p>
                <p>BaseText: ['GoogleBooks', 'WebDownload']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>In nomine Domini amen.</p>
                    <p>Infrascripte sunt constituciones, et constitucionum addiciones, et seu reformaciones facte edite et reformate per reuerendum in Christo Patrem et dominum dominum Nicolaum Dei et Apostolice sedis gracia episcopum lucanum de consilio uenerabilium fratrum suorum canonicorum eius ecclesie lecte publicate et approbate in generali synodo clericorum lucanornm ciuitatis et diocesis conuocata et congregata de ipsius domini episcopi mandato die XVI septembris anno Natiuitatis Domini MCCCCXIV indit. VIII secundum consuetudinem ciuitatis lucane Pontificatus Domini Iohannis Pape XXIII anno quinto.</p>
                    <p>Nos Nicolaus Dei et Apostolice sedis gracia episcopus lucanus de consilio fratrum nostrorum canonicorum nostre ecclesie lucane sacra approbante synodo supradicta facimus, et ordinamus infrascriptas constituciones, et addiciones, seu reformaciones pro statu felici cleri, et personarum ecclesiasticarum nostre ciuitatis, et diocesis, uidelicet.</p>
                    <p>Et primo addimus trigesimo capitulo suprascriptarum constitucionum, in quo inhibetur clericis lucane ciuitatis, et diocesis, uel ibi moram trahentibus, quod nullam admittant, uel teneant concubinam, seu mulierem suspectam.</p>
                    <p>Quod si contingat aliquam teneri, uel admitti contra mentem dicte constitucionis, et nostram, quod absit, et ipsu talis mulier, donec esset de familia clerici predicti, uel ab eo admissa, iuerit ad festa secularium, uel ad alia quecumque, seu ad loca, in quibus fuerit aliqua congregacio, seu eciam in quibuscumque locis publicis, uel in ecclesiis ornata, uel induta honorabilibus uestimentis, uel compta, aut parata quoquomodo, unde per oblocucionem, uel alio quouis modo scandalum tacite, uel occulte inter clericos, uel laicos oriatur, uel quod administrauerit aliquid in ecclesia publice in presencia aliquorum clericorum, uel laicorum, talis retinens, uel admittens talem mulierem ultra penam in dicta constitucione contentam pro admissione, qualibet uice, qua talis mulier in predictis casibus contrafecerit, condemnetur per nostrum uicarium in libris quinquaginta, et ultra ad nostrum arbitrium secundum qualitatem excessus ipse clericis eam admittens, uel retinens pro concubina, uel sub alio quouis colore.</p>
                    <p>Item addimus capitulo XXXI dictarum constitucionum factarum ad compescendos clericos, quod non ludant, prout in dicta constitucione continetur, per quam addicionem inhibemus similiter, ne aliquis de predictis clericis, uel personis ecclesiasticis ludant ad cartas, seu naibos, uel eciam ad pilam, seu pallam quoquo modo sub eadem pena, et ultra ad nostrum arbitrium, tam in predictis casibus, quam in aliis quibuscumque in dicta nostra constitucione contentis inspecta qualitate delicti, persone, loci, et temporis.</p>
                    <p>Item addimus capitulo XXXII dictarum constitucionum, inhibentes clericis delacionem armorum, quod deferentes arma contra formam dicte constitucionis incidat maiorem penam, quam in dicto capitulo contineatur, uel eciam minorem secundum nostrum, uel iudicantis arbitrium, considerata qualitate persone, delicti, et loci, atque temporis, nec prosit alicui allegacio inimiciciarum eciam capitalium ad excusacionem delicti, nisi quatemus iudicanti uidebitur.</p>
                    <p>Item addimus XXXIII capitulo disponenti, quod quilibet clericus portet habitum, tonsuram, et uestes suo ordini congruentes.</p>
                    <p>Quod qui contrafecerit qualibet uice puniatur, si fuerit in dignitate constitutus in libris decem, quicumque uero alius in libris quinque denarii lucani, et ultra ad nostrum arbitrium in utroque casu secundum qualitatem persone, et deformitatem habitus.</p>
                    <p>Item addimus LX capitulo per quod inhibetur, ut nullus presbyter celebret nisi unam missam in die qualibet, quod eciam indutus uestibus sacerdotalibus aptis ad celebracionem missarum debeat quilibet missam celebrare uolens stare ante altare deuote, et confessionem facere incipiendo, et finiendo illam ante altare, ut fidelium deuocio augeatur, et ea tota finita adscendere ad altare.</p>
                    <p>Contrafacientes, uel omittentes seruare predicta condemnentur in libris quinque, et ultra ad nostrum arbitrium qualibet uice.</p>
                    <p>Item addimus LXXXV capitulo disponenti de forma caucionis prestande ab usurariis ad illa uerba, uidelicet, exprimi faciendo, existencia circa medium illius paragraphi, si uero usurarius, sic uidelicet.</p>
                    <p>Quod eciam in sua caucione committere debeat taxacionem quantitatis usurarum per ipsum extortarum ordinario diocesano, et confessori suo, qui debeant examinare tempus, in quo usurarum caucionem faciens exercuit fenus, et qualitatem loci, et persone, et quantitatis mutuatarum, et improbitatem extorsionis.</p>
                    <p>Item addimus Capitulo, quod quicumque clericus, prelatus, uel persona ecclesiastica commiserit aliquod scandalum, aut seminauerit zizanie discordias, uel inimicicias inter clericos, uel laicos, unde scandalum uel inimicitie exorte fuerint, uel potuerint uerisimiliter exoriri, secundum declaracionem nostram, uel nostri uicarii generalis condemnetur in libris quinquaginta, et ultra ad arbitrium nostrum considerato scandalo, et qualitate personarum, et loci.</p>
                    <p>Considerantes quod onus in plures diuisum facilius supportatur, et quod non decet unum exurire, et alium ebrium esse, ut portet onus suum quisque, statuimus et ordinamus consentiente synodo supradicta, quod cappelle seu cappellanie, et altaria fraternite, et opere cuiusque ecclesie nostre ciuitatis, et diocesis, et quecumque loca ecclesiastica, siue pia, et eorum rectores, operarii, administratores, uicarii, uel qualiscumque nominibus appellentur tam loca ipsa, quam administratores eorum, uel eis annexi, aut quoquomodo sequentes eas, uel ea, aut dependentes, uel dependencia ab eis, que non fuerint extimate, seu taxate de per se in extimis, uel in libris imposicionum, uel collectarum, que facte fuerint, seu fierent in futurum in clero lucane ciuitatis, et diocesis, teneantur, et debeant contribuere ad omnia et singula onera, collectas impositas, et expensas occurrentes, et que quomodolibet, et quomodocumque prouenerint ipsis matricibus ecclesiis undecumque et quomodocumque, nunc, et in futurum sub quouis nomine, uel facto, iure, uel imposicione pro rata tantum suarum facultatum, reddituum prouentuum, et bonorum, et ad ipsas contribuciones adstringi, et compelli possint, et debeant ipsa loca, cappellanie, opere, et fraternite, et eorum, earumque administratores, rectores, et operarii, et alii gerentes negocia earum quibuscumqne nominibus censeantur, per censuram ecclesiasticam, pignorum capcionem, fructuum et prouentuum sequestracionem, et omnibus iuris remediis, eciam manu militari.</p>
                    <p>Quod si inter eos dissensio aliqua oriretur super diuisionem et contribucionem huiusmodi, per nos, uel nostrum uicarium summarie sine aliquo ritu iudiciario terminetur.</p>
                    <p>Ad aures nostras querula lamentacione peruenit, quod nonnulli salutis sue immemores sacrilego ausu assumunt, et sibi appropriant oblaciones que ueniunt in ecclesias a fidelibus ex suis deuocionibus, et extinguunt candelas, et usurpant, que ad clericos pertinent, et expectant, reducentes hec in exemplum aliis, et in consuetudinem, potius corruptelam, quam abolere uolentes, prout decens est tamquam res pestifera iuri diuino et humano contraria, hac saluberrima lege sancimus, quod nulla persona clericus, uel laicus, seu ecclesiastica, uel secularis cuiuscumque status, gradus, et condicionis existat, quocunque nomine nuncupetur, audeat, uel presumat tollere exportare assumere uel ... nullo exquisito colore publice, uel occulte aliquas oblaciones, que portarent, uel fierent in aliqua ecclesia, uel apud aliquam ecclesiam lucane ciuitatis, et diocesis largirentur, uel offerrentur, tam pro uiuis, quam pro defunctis, uel eciam ad aliquod altare in pecunia cera, candelis, pane, pannis, uel aliis quibuscumque rebus cuiuscumque speciei, et qualitatis existerent absque licencia expressa, et commissione rectoris, uel commendatarii, aut iconimi, ubi rector non esset, seu nostro uicario, ubi predicti alii cessarent.</p>
                    <p>Uel eciam aliquid dicere, facere, uel demonstrare quoquomodo, aut impedimentum aliquod parare quominus perueniant ad rectorem ecclesie illius, ubi offerentur.</p>
                    <p>Quicumque uero contrafecerit, uel attentauerit aliquid contra predicta, uel aliquid eorum, ipso facto sentenciam excomunicacionis incurrat, cui ipsum, et ipsos contrafacientes uolumus subiacere, a qua absolui non possint, nisi a nobis, uel uicario nostro generali, aut cui duxerimus committendum, uel nisi a superioribus ... auctoritatem habentibus de iure.</p>
                    <p>Temerarie presumpcioni nonnullorum laicorum, qui ecclesias appellant suas, cum digni essent abiici a sacro, et comunione fidelium, obuiare uolentes, statuimus, quod nulla persona, locus, uel collegium, seu uniuersitas eciam sub colore, uel nomine operariorum, uel fraternite absque deliberacione consensu et uoluntate nostri, uel uicarii nostri generalis, aut rectoris alicuius ecclesie nostre ciuitatis, et diocesis lucane [1] audeat, uel presumat sepelire, uel sepeliri facere aliquod corpus mortuum, uel cadauer in aliqua huiusmodi ecclesia, uel cimiterio alicuius huiusmodi ecclesie, uel aliquas pecunias pro sepulturis mortuorum petere, exigere, uel extorquere.</p>
                    <p>Qui uero in aliquo casuum dictorum contrafecerit, ipsum, et ipsos contrafacientes ex nunc prout ex tunc excomunicacionis sententie innodamus, et ad restitucionem pecunie, quam exegerit, rectori talis ecclesie compellatur, conuertendam in reparacionem ecclesie, uel canonice, seu in aliam utilitatem ecclesie huiusmodi, prout nobis, uel nostro uicario, aut talis ecclesie rectori melius uisum fuerit, et utilius ipsi.</p>
                    <p>Acta sunt hec omnia et singula cum consensu capituli nostre ecclesie ad hec nobiscum conuenientis, synodo clericorum nostre ciuitatis et diocesis presente, et audiente, et intelligente predicta in aula maiori nostri episcopalis palatii congregatis, et existentibus nobis et dicto capitulo, presentibus aliis pluribus clericis, et laicis testibus, ad predicta uocatis anno Natiuitatis Domini MCCCCXIV indiccione VIII die Dominica XVI septembris pontificatus Domini Iohannis Pape XXIII anno V.</p>
                </div>
                <div>
                    <head>Footnotes</head>
                    <p>[1] Ed. lucacane</p>
                </div>
            </div>
        </body>
    </text>
</root>
