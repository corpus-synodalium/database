<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Angers</title>
                <recordID>0830</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1298</origDate>
                <dateNotes/>
                <origPlace>Angers</origPlace>
                <diocese>Angers</diocese>
                <province>Tours</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 830</p>
                <p>Year: 1298</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: Pentecostal synod</p>
                <p>Place: Angers</p>
                <p>Diocese: Angers</p>
                <p>Province: Tours</p>
                <p>CountryModern: France</p>
                <p>Latitude: 47.473612</p>
                <p>Longitude: -0.554167</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Guillaume le Maire</p>
                <p>IssuingAuthorityAlt: Guillermus Major</p>
                <p>RegnalStart: 1291</p>
                <p>RegnalEnd: 1317</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Avril, Statuts, III, 186-95</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Idem Guillermus in synodo Penthecostes anno Domini millesimo CCmo nonagesimo octauo.</p>
                </div>
                <div>
                    <head>Capitulum 1</head>
                    <p>Ut fiat relacio utrum incestuosi sint manifesti uel non.</p>
                    <p>Precipimus uniuersis rectoribus nostre diocesis Andegauensis et capellanis ecclesias regentibus ut, cum ad nos de suis parrochiis incestuosos destinauerint, nobis insinuare studeant utrum crimen huiusmodi in eorum parrochiis notorium seu manifestum existat, ut tunc manifesta crimina delinquentium huiusmodi manifeste puniantur, prout sacre precipiunt sancciones.</p>
                </div>
                <div>
                    <head>Capitulum 2</head>
                    <p>Monachi houcias et clochas non ferant.</p>
                    <p>Ne religiosi defferent houcias siue clochas.</p>
                    <p>Sane cum nuper in concilio prouinciali apud Salmurum celebrato prouida deliberacione fuerit inhibitum ne abbates, monachi, priores et alii religiosi, qui secundum suorum instituta maiorum capas clausas de panno nigro deferre tenentur, houcias et clochas deferre presument, quod alias non absque graui scandalo et regularis discipline et diuine Maiestatis offensa faciebant, statutumque fuit in eodem concilio et preceptum quod contrarium facientes per locorum ordinarios graui animaduersione punirentur.</p>
                    <p>Et nos, post publicacionem huius concilii in nostra synodo factam, quamplures transgressores concilii huius inuenerimus, monemus in presenti synodo, una monicione pro omnibus, omnes et singulos abbates, priores et alios religiosos, et maxime regulares nostre diocesis, ut ipsi concilii huius definicioni [1] cum effectu parentes, de cetero houcias uel clochas nullatenus deferre presumant, alioquin in contrarium facientes, eorum exigente contumacia et inobediencia, suspensionis sentenciam ex tunc ut ex nunc promulgamus.</p>
                </div>
                <div>
                    <head>Capitulum 3</head>
                    <p>Quod littere non sigillentur nisi passate fuerint per principales et quod subditi ad loca remota inferioribus non trahantur, et de iuramento notariorum et procuratorum.</p>
                    <p>Cum ex frequenti et assidua plurimorum conquestione, nostris auribus tocies inculcata, accepimus quod nonnulli iudices ordinarii ecclesiastici nostre diocesis Andegauensis, commodis temporalibus inhiantes, per territoria sua cursores et quasi exploratores transmittunt, aut ire faciunt et permittunt, qui communiter litteras super contractibus aliquocies illicitis, chartas et testamenta transeunt, ad quorum relacionem predicti iudices, seu sigillatores eorum, predictas litteras, contractus, chartas, et testamenta, indifferenter et adeo curialiter et benigne sigillent, ac si in eorum presencia facte et ab ipsismet passate fuissent, contra tenorem concilii dudum apud Salmurium celebrati et in uituperium iurisdiccionis et clauium sancte Matris Ecclesie et scandalum plurimorum; quodque eciam quamplures ipsorum iudicum in suis curiis confouere dicuntur procuratores, et, ut loquamur uerius, gencium comestores qui, per uillas et burgos, mercata, tabernas et uicos discurrentes, querunt quem deuorent, homines ad litigandum incitant, lites redimunt, cum hominibus placitare nolentibus in curiis eorumdem de quota litis paciscuntur, et pro expensis habendis causas ducendas assumunt, et homines citari ad ipsorum iudicum loca remociora procurant, et sic homines, maxime simplices et pauperes, grauibus dampnis et iniuriis afficiunt et affligunt, excoriant et expoliant bonis suis, et in excommunicacionum sentenciis huiusmodi calumpniis et uexacionibus tales miseros procurantes inuoluunt [2], eosdem a gremio sancte Matris Ecclesie et communione fidelium, et frequentius sine iusta causa, eliminari faciunt et excludi.</p>
                    <p>Nos talium malignorum fraudibus, exquisitis maliciis et calumpniosis machinacionibus obuiare ac subditorum nostrorum tranquillitati, nostre sollicite prouisionis remedio, prout nobis ministratur desuper, prouidere uolentes, uenerabilibus et discretis uiris Normanno Andegauensi, Galfrido Transligerensi archidiaconis, ac Rogerio de Sancto Quintino, gerenti uices uiri uenerabilis Roberti, archidiaconi Transmeduanensio, necnon Galfrido de Burgolio, Hugone de Salmuro, Iohanne de Fixa et Mauricio Andegauensi archipresbiteris, et Nicolao dicto Porchier et Simone Gras et Moul, gerentibus uices Stephani archipresbiteri de Ludio, ac Matheo de Credonio, Iacobo de Candeio, Petro de inter Sertam et Meduanam et Oliuerio de Camiliaco decanis, et Andrea Galteri, gerenti uices decani de Maugia, ob hoc et causas alias uocatis, et presentibus coram nobis Andegaui, in camera nostra, die ueneris in crastino synodi Penthecostes et ipsorum super hoc accedente consensu, ita duximus statuendum quod sigillatores predictorum archidiaconorum, archipresbiterorum et decanorum de cetero aliquas litteras super quibusuis contractibus confectas, chartas siue testamenta nullatenus sigillare presumant, nisi predicti archidiaconi, archipresbiteri et decani, eorum officiarii seu sigillatores predicti ipsas passauerint, uel nisi esset aliqua specialis littera, ad quam specialiter transeundam inter certas partes alicui notariorum suorum specialiter committent uices suas, quodque eciam prefati archidiaconi, archipresbiteri et decani, et eorum officiarii seu sigillatores predicti, per modum citacionis seu diei assignacionis, ad locum remociorem nullum subditorum suorum trahant, aut trahi faciant seu permittant, nisi de parcium processerit uoluntate, necnon eciam quod notarios et procuratores, eorum curias frequentantes, iurare faciant quod homines ad litigandum nullatemus excitabunt, lites non rediment, de quota litis non paciscantur cum aliquo, nec pro expensis habendis causas ducendas assumant, que premissa in curia nostra precipimus obseruari.</p>
                </div>
                <div>
                    <head>Footnotes</head>
                    <p>[1] Originalli [definicioni].</p>
                    <p>[2] Originalli [inuoluunt].</p>
                </div>
            </div>
        </body>
    </text>
</root>
