<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Avignon</title>
                <recordID>1894</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1209</origDate>
                <dateNotes/>
                <origPlace>Avignon</origPlace>
                <diocese>Avignon</diocese>
                <province>Aix-en-Provence</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Legatine</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1894</p>
                <p>Year: 1209</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Avignon</p>
                <p>Diocese: Avignon</p>
                <p>Province: Aix-en-Provence</p>
                <p>CountryModern: France</p>
                <p>Latitude: 43.95</p>
                <p>Longitude: 4.817</p>
                <p>PlaceNotes: None</p>
                <p>Classification: Legatine</p>
                <p>IssuingAuthority: Hugues Raymond</p>
                <p>IssuingAuthorityAlt: None</p>
                <p>RegnalStart: 1202</p>
                <p>RegnalEnd: 1223</p>
                <p>Delegated: None</p>
                <p>ClassificationNotes: Bishop of Riez and Apostolic Legate (from 1208-1213)</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Mansi 22, 783-794</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>IN nomine Domini, anno Incarnacionis eiusdem millesimo ducentesimo nono, pontificatus domni Innocentii pape III. anno XII. octauo Id. Septembris.</p>
                    <p>Hec que sequuntur, statuta fuerunt apud Auenionem in concilio generali sub Hugone Regiensi episcopo, et Milone domni pape notario, apostolice sedis legatis, presentibus Uiennensi, Arelatensi, Ebredunensi, et Aquensi Archiepiscopis, et episcopis uiginti numero, necnon et multis abbatibus, et aliis ecclesiarum rectoribus.</p>
                    <p>Cum in Prouincie partibus refrigescente charitate adeo abundauerit malicia, quod fere omnes indigene in profundum uenerit uiciorum: ut presentibus et futuris temporibus Prouiocialium malitiis occurratur, innouare antiquos et nouos eciam canones sancta synodus promulgare decreuit: ea potissimum racione inducta, quod morbis insuetis adhibere conuenit excogitata remedia, et antidota insueta; et uulnera que leuia fomenta non sentiunt, mordicatiuis seu uexatiuis remediis curari decet.</p>
                </div>
                <div>
                    <head>Capitulum 1</head>
                    <p>Quia igitur propter formidandum et puniendam negligenciam prelatorum, qui existentes mercenarii potius quam pastores, se murum pro domo Isrel non oppoununt, nec populis sue gubernacioni commissis euangelizant euangelicam disciplinam, in his partibus diuerse ac damnatissime hereses pullularunt: presentis comprobacione concilii duximus statuendum, ut in sua diocesi quilibet episcopus frequentius et diligentius solito fidem predicet orthodoxam; et cum expedierit, per alias honestas et discretas personas faciat predicari.</p>
                    <p>In eo tamen et diligens et cautus predicator existat, ut adulteria, fornicaciones, periuria, usuras, odia, aggressiones, et cetera mortalia vicia adeo uerbo detestetur et opere, quod exinde honestas, pax, patiencia, et iusticia, et cetere inserantur uirtutes.</p>
                </div>
                <div>
                    <head>Capitulum 2</head>
                    <p>Quia omnes non obediunt in Euangelio, ad supplementum gladii spiritualis, materialis auxilium sepius ab ecclesia imploratur: decernimus, quod quilibet episcopus ciues suos, comites, castellanos, milites, et alios parochianos suos, de quibus uiderit expedire, per censuram ecclesiasticam, si opus fuerit, iurare compellat, sicut illi de Montepessulano iurauerunt, precipue circa exterminandos hereticos excommunicatos, perdurantes in sua pertinacia peculiariter puniendos: Iudeos a publica seu priuata administracione priuandos, et quod nunquam ad suum ministerium in domibus propriis permittantur habere Christianos.</p>
                    <p>Et in eo presertim dicti nobiles et alii adstringantur, quod coram suo iudice, siue sit ordinarius seu delegatus, de se conquirentibus exhibeant iustitie complementum.</p>
                    <p>Et ut plenius episcopus exterminare ualeat de sua diocesi hereticam prauitatem: in singulis parochiis suis tam in ciuitate, quam extra, sacerdotem unum, et duos uel tres bone opinionis laicos, uel plures si opus fuerit, iuramenti religione adstringat; quod si quos ibi repererint hereticos, credentes, fautores, uel receptatores eorum, ipsi episcopo, et consulibus ciuitatum, et dominis locorum, seu baiulis eorumdem, cum omni studeant festinancia intimare, ut eos puniant secundum canonicas et legitimas sancciones, nihilominus bona ipsorum omnia confiscantes.</p>
                    <p>Si autem in ho obsequio diuino prefati consules, et alii, ab episcopis requisiti, fuerint negligentes, uel eciam contemptores: ipsorum persone excommunicentur specialiter, et terre interdicto ecclesiastico supponantur.</p>
                    <p>Et ut ipsis efficacius det uexacio intellectum: si qua castra, uel possessiones, tales ab ecclesia noscuntur habere: propter ingratitudinem et indeuocionem suam, ad ipsam redeant pleno iure.</p>
                    <p>Illud precipue non duximus dimittendum, quod defensores, receptatores, et hereticorum fautores, cum ipsis hereticis pari uolumus pena feriri.</p>
                </div>
                <div>
                    <head>Capitulum 3</head>
                    <p>Licet ad exstirpandum usurarum uitium utriusque conueniat pagina testamenti, et nihilominus super hoc canonica plurima emanauerint instituta: quia tamen pretermissis aliis negotiis, multi quasi licite usuras exercent, ad detestacionem uitii memorati, aliquid duximus apponendum: ut uidelicet festiuis diebus et solemnibus, et maxime cum synodus celebratur, usurarii omnes, siue suo, siue alieno nomine crimen illud exerceant, generaliter excommunicacionis uinculo innodentur.</p>
                    <p>Si uero fuerint publici, aut de crimini illo conuicti: si post trinam admonicionem satisfacere noluerint, nominatim eadem feriantur censura, et insuper infligantur eisdem pene contra usurarios in Lateranensi concilio constitute: scilicet, ut eorum non recipiantur oblaciones, nec, si in illo peccato decesserint, ecclesiasticam habeant sepulturam.</p>
                </div>
                <div>
                    <head>Capitulum 4</head>
                    <p>De Iudeis usurariis illud statuit concilium, ut per excommunicacionis sentenciam in Christianos, qui eis in commerciis, seu alio modo participauerint, ab usurarum exaccionibus compescantur; et secundum constitucionem domni Innocentii pape III. ad remittendas easdem compellantur.</p>
                    <p>Quibus eciam prohibemus, et iubemus, per episcopos pena simili prohiberi, de diebus Dominicis et solemnibus publice laborare presumant; nec carnibus, abstinentie diebus, uescantur.</p>
                </div>
                <div>
                    <head>Capitulum 5</head>
                    <p>Ad noticiam huius sancte synodi multiplici querela peruenit, quod laici, et cetere persone, que de mandato Dominico ad prestacionem decimarum et primiciarum tenentur, eas in graue animarum suarum preiudicium non dandas penitus contendunt, in erroris sui fauorem alii dissuetudinem, alii prescripcionem temporis allegantes.</p>
                    <p>Cum igitur decime ac primitie adeo debite sint, ut sine uoluntate eorum quibus debentur, absque mortali peccato non ualeant retineri: uolumus, et precipimus, ut tam laici, quam alie persone, de bonis omnibus sibi collatis a Deo, non deductis expensis, ad solucionem ipsarum per ecclesiasticam censuram compellantur, prescripcione aliqua, titulo, seu consuetudine, non obstante.</p>
                    <p>Prohibemus insuper, ne episcopus, aut alia persona ecclesiastica, alicui laico colleccionem decimarum perpetuo concedat habendam; nec laici, si eis concessum fuerit, ex huiusmodi concessione aliquod ius sibi ualeant uendicare.</p>
                    <p>Ad hec Uallem de Tretis, que ut acephala in nullius diocesi asseritur instituta, domino episcopo Regiensi apostolice sedis legato ad custodiam decernimus specialiter assignandam, qui spirituali, et eciam si oportuerit materiali gladio, expellat ex ipsa hereticam prauitatem, et fidelibus, qui fuerint ibi pro tempore, sicut debuerint, ecclesiastica ministret sacramenta, donec summus pontifex aliud de ipsa dixerit exponendum.</p>
                    <p>Saluis priuilegiis Romanorum pontificum.</p>
                </div>
                <div>
                    <head>Capitulum 6</head>
                    <p>Onera importabilia, et deprimentes fasciculos, quantum cum Deo possumus, attenuare uolentes: iubemus ut tam ecclesiastice persone, quam seculares, a pedagiis, quidagiis, salinariis, et aliis indebitis exaccionibus, per excommunicacionis sentenciam in personas, et interdictum terrarum, penitus desistere compellantur: nisi forte regum, uel imperatorum concessione probauerint se habere.</p>
                    <p>Prohibemus insuper, ut nullus propter pedagia, uel alias indebitas exacciones, excommunicatus ab episcopo, uel alia persona ecclesiastica, reconcilietur ecclesie, nisi quidquid a tempore late sententie probabitur extorsisse, cum integritate restituat, et distribuat secundum reconciliantis arbitrium.</p>
                </div>
                <div>
                    <head>Capitulum 7</head>
                    <p>Cum ecclesia Dei, et ecclesiastice persone beneficium in domo Domini habeant, siue sint expertes illius que secundum canonica et civilia iura ab angariis et parangariis, et prorsus ab omnibus indebitis exaccionibus censentur immunes, a laicis, diuina reuerencia et timore abiectis, ancillate, et sub tributo importabili constitute: sub anathematis districcione modis omnibus prohibemus, ut albergarias, procuraciones, exacciones, seu tallias aliquas ab ipsis de cetero laici exigant, uel extorquere presumant: immo tam ecclesias et domos religiosas, quam et nominatas personas, in plenissima libertate conseruent.</p>
                    <p>Ita uidelicet, quod episcopis, uel aliis earum rectoribus defunctis, ipsas nullo modo audeant spoliare, nec se administracioni earum, seu custodie, nisi forte rogati ab episcopo, uel capitulo, occasione alicuius consuetudinis, seu aliqua alia, immiscere: sed omnia cum integritate qualibet defunctorum successoribus reseruentur.</p>
                </div>
                <div>
                    <head>Capitulum 8</head>
                    <p>Inhibemus ne eleccioni episcopi, uel alterius rectoris ecclesie faciende, per se, uel impedimentum adhibeant, quo minus eleccio canonice ac libere celebretur.</p>
                    <p>Illud autem tanquam abominabile ac preposterum, districcione qualibet prohibemus: ne uidelicet ab ecclesiis seu religiosis domibus ab ecclesiasticis personis, sicut in quibusdam locis hucusque presumptum audiuimus, uicesimam partem annuorum redituum in posterum racione murorum, uel aliqua occasione, laici extorquere contendant.</p>
                </div>
                <div>
                    <head>Capitulum 9</head>
                    <p>Propter abominaciones quas uidimus et intelligimus ab illis, qui ecclesias incastellando, domos Domini conuertunt in speluncam latronum, aliquid seuerius constituimus contra huiusmodi presumptores: sub anathematis pena districtissime inhibentes, ne quis ulterius, nisi forte ad repellendam instanciam paganorum, aliquam ecclesiam incastellare presumat et attentet; immo incastellatas, uidelicet totam incastellaturam, et quidquid infra cimiterium edificatum est, ad arbitrium diocesanorum episcoporum quam celerius poterunt ad diruendum iubemus, preter illam uel illas quas ad tuicionem parochianorum episcopos uisum fuerit reseruari: que perpetuo possideantur ab eis, uel aliis personis ecclesiasticis teneantur.</p>
                    <p>Si forte aliquis temerarius et uiolentus detentor, ecclesiam incastellatam ad mandatum sui episcopi noluit diruere, uel ei noluerit tradere possidendam: nominatim excommunicacionis uinculo percellatur, et interdicti sentencia supponatur tota terra ipsius.</p>
                </div>
                <div>
                    <head>Capitulum 10</head>
                    <p>Sicut peccatis exigentibus multo tempore sumus experti, propter guerram, seu baronum et ciuitatum discordiam, tam persone quam terre ipsorum, in exterminium et direpcionem trahuntur.</p>
                    <p>Ad cuius iacture remedium, pacem et concordiam eciam inuitis predicari et seminari oportet.</p>
                    <p>Iubemus ergo, ut ciues, et ciuitatum rectores, comites, barones, castellani, milites, et alii, qui ab episcopis ad hoc idonei uidebuntur, ad pacem seu treugam faciendam pariter et seruandam, necnon et ut strate publice seruentur secure, ab episcopis, si forte fuerint difficiles, per ecclesiasticam [1] districcionem cogantur: et interim, quousque pacem iurauerint, sint a pacis beneficio alieni.</p>
                    <p>Et quoniam triplex suniculus difficilius rumpitur: precipimus, ut ad pacem faciendam firmiter et seruandam, episcopi sibi mutuum auxilium studeant exhibere, sicut in capitulo felicis recordacionis domni Alexandri pape tertii plenius continetur.</p>
                    <p>Quia uero per Aragones, Brabanzones, Basclones, Ruptarios, seu quocunque alio nomine censeantur, multotiens discordia et perturbacio et rapina generantur in terris: de ipsis ad memoriam reuocamus, quod ab eodem dicto Alexandro contra ipsos noscitur constitutum, ut uidelicet, sicut heretici, et [2] ante alios excommunicentur, et ab omnibus fidelibus expugnentur ubique locorum.</p>
                    <p>Qui autem illos tenuerit, aut in terra sua esse permiserit, censura simili percellatur.</p>
                </div>
                <div>
                    <head>Capitulum 11</head>
                    <p>Inter ceteras querelass que ad hanc synodum perlate fuerunt, illam seuerius puniendam et corrigendam censemus: uidelicet, quod archiepiscopi, episcopi, et ecclesiarum prelati, siue ordinarii sunt, siue iudices delegati, tepidi sunt nimium et remissi ad iusticiam coram se querelantibus faciendam propter quod quanta possumus et conuenit racione censemus, ut causas, que in conspectu ipsorum proposite fuerint, quam diligentius et festinantius poterunt, studeant terminare: cogantque subditos suos in iudicio seruare illud idem.</p>
                </div>
                <div>
                    <head>Capitulum 12</head>
                    <p>Intelleximus eciam, quod sentencias tam excommunicacionis, quam interdicti, sine congrua satisfaccione relaxant.</p>
                    <p>In quo casu illam districcionem precipimus inuiolabiliter obseruari, quam domnus Innocentius papa III. in quadam sua decretali noscitur expressisse: hoc est, ut si quis quia datum damnum noluit emendare, fuerit excommunicacionis uinculo astrictus, preter iuratorium caucionem, ante faciat de damno dato emendam, quam eius sentencia relaxetur.</p>
                    <p>Si uero excommunicacionis sentencia feratur in aliquem, qui citatus ad iudicium uenire contempsit: ad eam relaxandam sufficit, si, quod iuri pareat, prestiterit iuramentum.</p>
                    <p>Et quia interdum huiusmodi iudices a malo non reuocat amor Dei, nec ecclesiastica disciplina: negligentes et contemptores huiusmodi ad restituendum damnum passis duximus condemnandos.</p>
                </div>
                <div>
                    <head>Capitulum 13</head>
                    <p>Contra publice periuros, seu conuictos de periurio, et eos qui pertinaciter in excommunicacione per sex menses permanserint, pro eo quod faciles sunt homines ad periuria, et ad censuram ecclesiasticam contemnendam, specialem et nouum canonem promulgamus: scilicet, ut nulli episcoporum liceat huiusmodi anathematizos absoluere, sed ad sedem apostolicam, sicut sacrilegi et incendiarii, absoluendi mittantur.</p>
                    <p>Periuris uero, propter aliam satisfaccionem, dictam sedem in presencia uisitare iniungatur.</p>
                    <p>Si forte clerici fuerint, in utroque casu ab officio et beneficio ecclesiastico repellantur: ad quorum neutrum restitui ualeant, nisi per summum pontificem, uel ipsius legatum.</p>
                </div>
                <div>
                    <head>Capitulum 14</head>
                    <p>Quorumdam monachorum, et aliorum, siue sint religiose, siue alie quecunque persone, prouisio indiscreta, qui ecclesias ad presentacionem ipsorum pertinentes, ex certa sciencia quandoque faciunt ultra tempus a canone indultum uacare, nos Lateranensem constitucionem innouare compellit: in qua noscitur constitutum, quod nisi a monachis, et aliis personis, infra sex menses, ad uacantes ecclesias episcopis idonee fuerint persone presentate, postmodum appellacione remota, liceat in illis ordinare rectores, qui precesse nouerint et prodesse: ita tamen, quod ex hoc nullum patronis in posterum preiudicium generetur.</p>
                </div>
                <div>
                    <head>Capitulum 15</head>
                    <p>Ad hec, episcopis, abbatibus, prepositis, et ceteris religiosis, prioribus, conuentus insinuat synodalis, et sub attestacione diuini iudicii districte iniungit, ut subditis suis professi licenciam habende proprietatis non tribuant, cum eciam hoc Romano pontifici non liceat, sicut domnus Innocentius papa tertius, in quadam sua constitucione testatur.</p>
                </div>
                <div>
                    <head>Capitulum 16</head>
                    <p>Ut raptorum, uiolatorum pacis, et eorum, qui in stratis publicis aggressuram committunt, necnon qui captos homines ad redempcionem compellunt, nimium gressanti malitie occurratur: antiqua innouantes statuta, decernimus, ut in quacumque diocesi prefatas iniquitates dicti malefactores deprehensi fuerint exercere, ab episcopo illius loci anathematis districcioni subdantur: ipsum alii circumadiacentes episcopi, quousque passis iniuriam plene satisfactum fuerit, teneantur uiriliter adiuuare, sentenciam quam in delinquentem tulerit obseruantes, et auxilium ei manu militari eciam, si opus fuerit, impendentes.</p>
                    <p>Quod si quis episcoporum contempserit, ad resarciendum damnum passis iniuriam teneatur.</p>
                </div>
                <div>
                    <head>Capitulum 17</head>
                    <p>Statuimus, ut in sanctorum uigiliis in ecclesiis historice saltaciones, obscoeni motus, seu choree non fiant, nec dicantur amatoria carmina, uel cantilene ibidem; ex quibus preter id quod aliquotiens auditorum animi ad immundiciam prouocantur, obturus et auditus quorumlibet spectantium polluuntur.</p>
                </div>
                <div>
                    <head>Capitulum 18</head>
                    <p>Pro eo quod clerici, et qui religioni adstringuntur ex uoto, et eciam seculares, nec opere, nec habitu professionem suam ostendunt, immo, quod dolentes et inuiti dicimus, adeo dissoluti sunt, et multipliciter immunditiis et excessibus implicantur, quod sicut laicus sic et sacerdos: laicis quibus ipsi sunt signum positi ad sagittam, eorum corrumpuntur exemplo; et quos in omnibus accionibus suis ad honestatem preuenire deberent et uitam, tanquam ceci cecos eos in foueam trahunt, et ad gehennam precedunt.</p>
                    <p>Circa religiosos igitur seruandum iubemus, ut in quacumque sint dignitate aut ordine constituti, babitum et tonsuram et in aliis sue professioni habeant congruentem.</p>
                    <p>Quibus firmiter inhibemus, ne panno de stamine forti, aut alio colorato, uel sumptuoso, seu aliquo serico, in futurum utantur.</p>
                    <p>Cappas similiter colorates, manicatas prohibemus eisdem.</p>
                    <p>Circa seculares quoque illud firmiter precipimus obseruandum: ut amodo, maxime in sacris ordinibus constituti, conuenientem coronam habeant, et clausa deferant indumenta; nec rubeis; aut uiridibus, seu aliquibus sericis, in posterum uti presumant: sed honestatem clericorum que in decretali felicis memorie Gregorii euidentius exprimitur, seruent.</p>
                </div>
                <div>
                    <head>Capitulum 19</head>
                    <p>Iubemus insuper tam prepositos, quam alios clericos, ad exhortacionem, uel ad mandatum sui episcopi, sine difficultate qualibet ad sacros ordines promoueri.</p>
                    <p>Preterea in sacris ordinibus constituti, qui stipendiis ecclesie sustenantur, coram iudicibus secularibus officium aduocacionis non sumant contra canonica instituta; nec detestabiles conspiraciones faciant de cetero, seu coniuraciones, in quacunque sint ecclesie professione aut ordine constituti.</p>
                    <p>Quicumque autem constitucionis huius propria temeritate se constituerint transgressores, a suis episcopis canonice puniantur.</p>
                </div>
                <div>
                    <head>Capitulum 20</head>
                    <p>Miserabilem et lacrimosam interfeccionem sancte memorie Petri de Castronouo, apostolice sedis legati, ad memoriam reducentes; et atrox facinus necis magistri Gaufredi canonici Gebennensis, pie et religiose conuersacionis et uite, his temporibus nequiter perpetratum; et aliorum plurimorum religiosorum uirorum, quos non sufficimus ad presens, nec expedit enerrare: tanti facinoris frequencia, et atrocitate commoti, ulcione qua possumus prosequentes, sacri approbacione concilii duximus statuendum: ut nullus de parentela illorum, qui prefatos clericos occiderunt, usque ad terciam linee cuiuscumque generacionem, ecclesiasticum beneficium consequatur.</p>
                    <p>Immo si qua forsitan sunt adepti, tamdiu suis beneficiis spolientur et officiis, donec per Romanum pontificem fuerint restituti.</p>
                    <p>Statuimus eciam, ut si qui simile facinus commiserint in futurum, circa ipsorum consanguineos similis censura seruetur.</p>
                    <p>Quem rigorem circa illos tantum uolumus obseruari, qui de perpetrata iniquitate, apud bonos et graues fuerint infamati.</p>
                </div>
                <div>
                    <head>Capitulum 21</head>
                    <p>Archiepiscopis, et episcopis, sub attestacione diuini iudicii districte iubemus, ut omnes suprascriptas constituciones pro sua possibilitate bona fide obseruent, et faciant ab omnibus subditis suis inuiolabiliter obseruari.</p>
                </div>
                <div>
                    <head>Footnotes</head>
                    <p>[1] ed. ecclesinsticam</p>
                    <p>[2] gap marked with &quot;......&quot;.</p>
                </div>
            </div>
        </body>
    </text>
</root>
