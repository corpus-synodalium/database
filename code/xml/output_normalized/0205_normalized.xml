<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Dax</title>
                <recordID>0205</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1328-03-04</origDate>
                <dateNotes/>
                <origPlace>Dax</origPlace>
                <diocese>Dax</diocese>
                <province>Auch</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 205</p>
                <p>Year: 1328</p>
                <p>Month: 3</p>
                <p>Day: 4</p>
                <p>Circa: None</p>
                <p>DatingNotes: None</p>
                <p>Place: Dax</p>
                <p>Diocese: Dax</p>
                <p>Province: Auch</p>
                <p>CountryModern: France</p>
                <p>Latitude: 43.7072</p>
                <p>Longitude: -1.0553</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Bernard de Liposse</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Degert, “Constitutions synodales,” Bulletin, 23, no. 2: 86-87; no. 3: 125-29</p>
                <p>EditionOther: None</p>
                <p>SourceNotes: https://books.google.com/books?id=en0UAAAAYAAJ</p>
                <p>TranscriptionNotes: None</p>
                <p>BaseText: ['GoogleBooks', 'WebDownload']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Anno Domini Mil CCCXXVIIIo, in synodo die ueneris post festum beati Matthei apostoli Aquis in ecclesie maiori aquensi celebrate fuerunt constituciones infrascripte facte et publicate per uenerabiles uiros dominos Amaneum de Leone canonicum aquensem et Iohannem de Anguelu canonicum Compostellanum ac uicarios Reuerendi patris in Christo Domini Bernardi [1] Dei et sedis apostolice gracia episcopi aquensis ipso in remotis agente.</p>
                    <p>Quarum constitucionum tenor sequitur in hunc modum.</p>
                </div>
                <div>
                    <head>Capitulum A1</head>
                    <p>De sacramento eucharistie.</p>
                    <p>Quia presidentis officium non solum sacerdotum sed eciam secularium utilitatibus debet esse sollicitum ut eorum saluti plenius consulatur et actus et mores eorum in melius reformentur, idcirco nos Amaneus de Leone canonicus aquensis et Iohannes de Anguelu compostellanus canonicus uicarii reuerendi patris et domini domini Bernardi [2] Dei et apostolice sedis gracia episcopi aquensis in remotis agentis, prouida deliberacione uolentes salutibus subiectorum episcopatus predicti prouidere quedam prospeximus statuenda et in primis statuimus et ordinamus, ut quicumque presbyter ante ingressum misse prouideat ut hostia sit firma et non flectibilis et quod in aliqua sui parte non sit fracta et quod in eleuacione corporis Domini non astringatur, sed curialiter accipiatur ne infrangatur seu flectatur propter scandala que possent exinde generari uel oriri.</p>
                    <p>Item ordinamus et eciam prohibemus uniuersis rectoribus et procuratoribus eorundem ne de cetero in arrendamentis fructuum ecclesiarum suarum factis laicis oblaciones altaris que uulgariter manualia nuncupantur, includant, eciam si a nobis ex quacumque causa obtinuerint licenciam suos redditus arrendandi.</p>
                    <p>Perniciosum enim uidetur exemplo quod per laicos arrendatores reddituum, imo, quod deterius est, per uxores eorumdem altaria denudentur et ad usus familie sue oblaciones asportentur, quas uolumus ex nunc manere, sicut iustum est, apud ministros ecclesie et per eius seruiciales expendi.</p>
                    <p>Nos autem tam in rectores seu procuratores eorum quam eciam in assensatores qui contrarium attemptauerint excommunicacionis sentenciam ferimus in hiis scriptis.</p>
                </div>
                <div>
                    <head>Capitulum B1</head>
                    <p>Item uolumus et ordinamus, et eciam sub pena excommunicacionis mandamus quam in quemlibet ferimus in hiis scriptis non parendo, ut omnes rectores in suis ecclesiis singulos rotulos habeant, in quibus omnia nomina excommunicatorum conscribant et cuius auctoritate sunt excommunicati et ad cuius instanciam.</p>
                    <p>Et ad finem ut melius erubescant et citius sibi procurent absolucionis beneficium, uolumus et mandamus ut denuncientur omnibus diebus dominicis per rectorem uel eius locum tenentem publice in ecclesia, ne quis in euitando ipsos via aliqua se ualeat excusare nec aliam ignoranciam pretendere.</p>
                    <p>Item denunciamus excommunicatos pedagia a clericis racione personarum seu rerum ad usus proprios delatarum recipientes.</p>
                    <p>Item denunciamus excommunicatos et excommunicamus in hiis scriptis omnes comites, uicecomites seu senescallos, prepositos, baiulos et omnes alios et singulos iurisdiccionem temporalem obtinentes qui inhibiciones fecerunt suis subditis seu facient publice uel occulte ne super personalibus accionibus recursum habeant ad nos seu officialem Aquensem, nisi eas immediate reuocent palam publice et manifeste.</p>
                    <p>Item mandamus omnibus et singulis prioribus et ecclesiarum rectoribus et sub pena excommunicacionis eis iniungimus ut dictam constitucionem in suis ecclesiis publicent per unam diem dominicam mensis cuiuslibet, uel publicari faciant cum maior aderit populi multitudo.</p>
                    <p>Item denunciamus excommunicatos et excommunicamus in hiis scriptis omnes interdiccionem ecclesiasticam quoquomodo impedientes.</p>
                    <p>Item denunciamus excommunicatos omnes impedientes soluere decimas clericis debitas uel ecclesiis uel ecclesiasticis personis.</p>
                    <p>Item denunciamus et excommunicamus omnes uerberatores illorum qui portant litteras domini episcopi uel eius uicariorum uel curie ipsius seu eius officialis uel qui eas rumpunt uel auferunt uel rumpi uel auferri mandant et illis qui hoc faciunt prestant opem, consilium uel fauorem.</p>
                    <p>Item iniungimus rectoribus et capellanis quibus littere curie domini episcopi uel uicariorum eius seu officialis eius diriguntur sub pena quinquaginta solidorum bonorum morlanorum quam sine misericordia exigemus si contrarium faciant et quam incurrant ipso facto.</p>
                    <p>Quando litteras ipsas, si sit periculum, nori reuelent illis contra quos diriguntur, nec eas exequantur quousque lator earum potuerit sua parochia exiuisse, saltim per mediam leucam ne latores earum dammificari possint et ultra hoc uolumus ut contrarium facientes excommunicacionis sentenciam incurrant ipso facto.</p>
                    <p>Item excommunicamus omnes illos qui litigantes in foro ecclesiastico de rebus ad forum ecclesiasticum pertinentibus per capcionem bonorum suorum uel parentum suorum uel alias quoquomodo desistere compellent.</p>
                </div>
                <div>
                    <head>Capitulum B2</head>
                    <p>De Questoribus.</p>
                    <p>Rubrica.</p>
                    <p>Item iuxta constitucionem domini Clementis pape quinti inhibemus prioribus ac rectoribus, ne aliquos questores habentes litteras supradictas populo predicare permittant, nec miracula siue queuis alia exponere nisi dumtaxat indulgencias explicare et alia solum que in suis litteris continentur.</p>
                    <p>Item quod capellani mercenarii non recipiantur per rectores ultra quatuor menses ad curas animarum, nisi ostendant litteras eis concessas per dominum nostrum predictum episcopum uel uicarios suos et concessas hactenus per quoscunque alios reuocamus, contrarium facientes ad summam centum solidorum morlanorum condemnantes.</p>
                    <p>Item quod rectores moneant dominos temporales, iudices, baiulos et alios iusticiarios quod condemnatis ad suspendium uel alias quoquo modo ad mortem dent facultatem et spacium peccata sua confitendi sacerdoti et quod ipsi iidem ipsos condemnatos ad hoc inducant nobisque denuncient, si inuenerint contrarium facientes.</p>
                    <p>Item omnes constituciones predecessorum domini nostri episcopi et eorum uicariorum approbamus, laudamus atque pariter conlirmamus et eciam renouamus ne quis per non usum uel abusum credat ipsas uel earum aliquas non tenere.</p>
                </div>
                <div>
                    <head>Capitulum B3</head>
                    <p>De synodo.</p>
                    <p>Item excommunicamus in hiis scriptis omnes et singulos abbates, priores, rectores, et alios clericos beneficiatos qui non comparuerint in nostra synodo sufficienter, nisi a nobis sint licenciati.</p>
                    <p>Excusatores illorum qui non audent seu non possunt uenire ad citacionem factam, habeant litteram excusatoriam a capellano suo sigillo sigillatam, si non possunt habere tabellionem et sint ibi testes et inimicitie expresse, uel impossibilitas et sit qui habeat potestatem iurandi.</p>
                </div>
                <div>
                    <head>Capitulum B4</head>
                    <p>De execucionibus litterarum et salariis.</p>
                    <p>Super motis et datis dubiis declaramus, primo quod pro execucionibus litterarum seu mandatorum faciendis, sicut concessum est, executorhabeat et recipiat a quolibet curato presbytero sui archipresbyteratus sex denarios monete currentis, portitori autem littere si uoluerint dare ad comedendum, de gracia hoc faciant; alias ex debito eos decernimus non teneri, preterquam in archipresbyteratibus de Mixia et ad Ostebares, de Marensino, Rippe Ligeris [3] et Canalium et Landarum, in quibus propter diffusam eorum latitudinem VIII denarii dicte monete cursibilis recipi et solui uolumus et de comestione ut supra immediate cauetur.</p>
                </div>
                <div>
                    <head>Capitulum B5</head>
                    <p>Item in eodem.</p>
                    <p>Item declaramus quod si infra X dies a data litterarum computandos littere monicionum, excommunicacionum seu aggrauacionum cuique ex presbyteris uel cuilibet de clero exsequende presententur, id executor efficere teneatur; post lapsum autem decemdii ad idipsum decernimus non teneri.</p>
                    <p>Si uero post terminum in dictis litteris monitoriis comprehensum uel a data aliarum predictarum litterarum effluxerint XX dies et medio tempore earum denunciato non sit facta, ulterius post lapsum dictorum XX dierum ad id exequendum nullatenus teneantur, licet excommunicatus ligatus maneat sicut primo.</p>
                    <p>Item declaramus quod quelibet citacio litteratoria adminus contineat in se spacium seu interuallum trium dierum a die presentacionis computandorum; alias rector non teneatur ad execucionem eiusdem, nisi more periculum quod in eadem littera exprimatur aliud suaserit faciendum.</p>
                </div>
                <div>
                    <head>Capitulum B6</head>
                    <p>Idem in eodem.</p>
                    <p>Item ordinamus, quod ubi parochie sunt ample et diffuse et habent fieri citaciones ad domum ipsius citati habeat et exigat a parte citatorium impetrante unum burdegalensem nonete currentis pro quolibet citato, nisi in eadem domo plures essent uel in domibus conuicinis contiguis, quia tunc pro omnibus illis unum burdegalensem tantum solui uolumus ut prefertur.</p>
                    <p>Et idem obseruari uolumus, si extra propriam parochiam fieri dicta mandata seu execuciones contingat.</p>
                    <p>Si autem in ecclesiis dicta mandata fiant, uel in burgo prope ipsam ecclesiam nichil uolumus exigi aut leuari.</p>
                </div>
                <div>
                    <head>Footnotes</head>
                    <p>[1] Originalli B[ernardi].</p>
                    <p>[2] Originalli B[ernardi].</p>
                    <p>[3] Rippe-Ligeris.</p>
                </div>
            </div>
        </body>
    </text>
</root>
