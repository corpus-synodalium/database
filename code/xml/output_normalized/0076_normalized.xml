<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Poitiers</title>
                <recordID>0076</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1284</origDate>
                <dateNotes/>
                <origPlace>Poitiers</origPlace>
                <diocese>Poitiers</diocese>
                <province>Bordeaux</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 76</p>
                <p>Year: 1284</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Poitiers</p>
                <p>Diocese: Poitiers</p>
                <p>Province: Bordeaux</p>
                <p>CountryModern: France</p>
                <p>Latitude: 46.581945</p>
                <p>Longitude: 0.336112</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Gautier de Bruges</p>
                <p>IssuingAuthorityAlt: None</p>
                <p>RegnalStart: 1279</p>
                <p>RegnalEnd: 1305</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Avril, Statuts, V, 118-121</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Sequuntur constituciones synodales facte in synodo Sancti Luce presidente Galterio [1] Dei gracia Pictauensi episcopo anno Domini MoCCoLXXXo quarto.</p>
                </div>
                <div>
                    <head>Capitulum 1</head>
                    <p>De pena participantium excommunicatis. [2]</p>
                    <p>Sacris canonibus est diffinitum quod cum excommunicatis a maiori excommunicacione, que a participacione sacramentorum et communione fidelium separat cibo, potu, salutacione uel osculo, locucione uel oracione aut aliter nisi in hiis que ad salutem anime pertinent, non est uoluntarie participandum, immo fugiendi sunt a christifidelibus sicut ethnici seu eciam publicani; et quod contrarium scienter facientes mortale peccatum committunt et notam minoris sentenciam excommunicacionis, que a participacione sacramentorum segregat, incurrunt.</p>
                    <p>Hoc non aduertentes, multi ecclesiarum rectores et prelati, ac simplices sacerdotes, excommunicatos siue ab homine siue a canone, siue a prouincialibus, siue a synodalibus constitucionibus et publice denunciatos, non uerentur ad diuina et sacramenta ecclesiastica admittere, et cum eis cibo, potu, oracione, locucione, salutacione et aliter participare dampnabiliter, ex qua quidem participacione non solum se inficiunt imo et alios ledunt, quibus contemnendi excommunicacionem et censuram ecclesiasticam tribuunt incentiuum.</p>
                    <p>Cum ergo tales sint grauius puniendi quam laici quos debebant a talibus cohercere et eisdem exemplum abstinendi a talibus impertiri, presenti constitucione specialiter inhibemus, uel potius inhibicionem a iure circa hoc factam, penam adiacendo innodamus scilicet ne ecclesiarum rectores uel prelati seu quilibet sacerdos presentibus excommunicatis maioris specie excommunicacionis in ecclesiis, postquam ipsos ibi esse sciuerint, diuina audeant celebrare, sed requirant uel requiri faciant ut inde exeant, et si ipsi excommunicati inde exire noluerint, uel sine scandalo exire non [3] poterint, non solum ab ipsorum diuinorum inchoacione desistant sed eciam inchoata dimittant, excepto canone misse, qui si a sacerdote postquam aduerteret et sciret excommunicacion esse in ecclesia fuerit inchoatus, cum contumacia exigat aliquatenus intermitti, ita tamen quod tunc non alta sed submissa uoce dicatur, et quod excommunicatis uel eciam interdictis, benediccionem nupcialem, ecclesiasticam sepulturam uel alia ecclesiastica sacramenta non audeant ministrare, nec cum dictis excommunicatis potu, cibo, locucione, salutacione, oracione uel alias, nisi in casibus a iure permissis communicacionem uel participacionem aliquam habere.</p>
                    <p>Quemlibet uero contrarium facientem statuimus pro offensa qualibet huiusmodi quadraginta solidos pena mulctandum iuxta episcopale arbitrium in lesis pauperum committendum.</p>
                    <p>Quam tamen penam secundum modum delicti et secundum facultatem delinquentis poterimus minuere uel augere, penis a iure permissis contra ipsos et alios participantes cum excommunicatis in suo robore duraturis.</p>
                </div>
                <div>
                    <head>Capitulum 2</head>
                    <p>Ne obtinentes ecclesiam capellania conferatur aut contra.</p>
                    <p>Cum uero inueniatur aliquis qui commissum sibi officium regimen animarum per se sufficienter possit explere absurdum uidetur quod aliqui tamen de se presumant, quod ad regendas parochiales ecclesias et eciam capellanias una cum ipsis ecclesiis seidoneos reputantes, ipsas capellanias cum ipsis ecclesiis parochialibus retinere ac recipere non uerentur ex quo contingit in ipsis parochialibus ecclesiis sepius curam negligi dampnabiliter animarum, quia dum ad utrumque festinant neutrum peragunt prout decet, unde super hoc nos occurere uolentes, statuimus quod nullus parochialem habens ecclesiam ad capellaniam, uel habens capellaniam ad parochialem ecclesiam decetero presentetur, nec eidem conferatur, nec ad eamdem admittatur, nisi fuerit fundator capellanie, uel nisi hoc processerit de noui fundatoris capellanie assensu, uel nisi parochialis ecclesia uel capellania in redditibus et prouentibus ita sint tenues et exiles, quod neutrum predictorum beneficiorum per se sufficiat ad congruam rectoris uel seruitoris proprii substantacionem, et intellegimus in hac parte beneficium non esse sufficiens ad congruam prouisionem rectoris uel seruitoris proprii, cuius redditus uel prouentus non ualent, nec citra existimantur, quindecim libras monete in illis partibus usitate.</p>
                </div>
                <div>
                    <head>Capitulum 3</head>
                    <p>Ne quis a non curato suo ecclesiastica recipiat sacramenta. [4]</p>
                    <p>Cum secundum canonicas sancciones omnis utriusque sexus ecclesiastica sacramenta eidem necessaria seu conueniencia singulariter a proprio debeat recipere sacerdote, et nonnulli laici subditi nostri sacerdotibus quibus cura animarum non est, ab episcopo, uel ab alio habente auctoritatem apostolicam, uel alias competentem super hoc potestatem, ecclesiastica sacramenta absque licencia nostra uel proprii sacerdotis, et eciam nonnunquam a prohibito, scienter recipere non formidauerunt nec formident in suarum periculum animarum cum a tali absolui nequeant uel ligari, nos uolentes huic periculo cautela qua possumus obuiare, ne sanguis eorum de nostris manibus requiratur, talia fieri generaliter prohibemus, et si qui post monicionem et inhibicionem eisdem ex parte nostra super hoc specialiter et nominatim faciendam, a prohibito sacerdote in casu non concesso scienter reciperint in aliquem de ecclesiasticis sacramentis excommunicacionis sentenciam ipsos uolumus incurrere ipso facto.</p>
                </div>
                <div>
                    <head>Capitulum 4</head>
                    <p>De decimis.</p>
                    <p>Cum iure canonico sit prohibitum ne laici decimas cum animarum suarum periculo detinentes in laicos possunt quoquomodo transferre, et si quis eas receperit et ecclesie non reddiderit, ecclesiastica careat sepultura et laici qui decimas noualium reciperint uel detinent illicite et scienter, et illi qui de terris, uineis et aliis rebus que possident, de quibus uel de quarum similibus aliter in partibus illis communiter solui decima consueuit, nulli decimam soluent nec hactenus persoluerint, simili pene debeant subiacere, si eas ecclesie cui debentur non curauerint exhibere, statuimus ut laicis dictas decimas noualium et rerum predictarum de quibus decima non fuit hactenus persoluata detinentibus seu retinentibus in suarum periculum animarum, nisi eas ecclesie cui debentur reddiderint denegetur ecclesiastica sepultura.</p>
                </div>
                <div>
                    <head>Capitulum 5</head>
                    <p>Quod in prioratibus uacantibus sufficiens prouisio dimittetur.Cum alias fuerit synodale prouisione statutum quod in prioratibus uacantibus abbates siue priores, qui abbates superiores non habent quibus subsunt dicti prioratus uacantes, omnia que ad instruccionem locorum faciunt cum omni integritate dimittant, et quod de mobilibus quantum ad substantacionem priorum dictorum locorum et eorum familie et prouisione hospicii usque ad sequentem collectam ibidem sufficere ualeat, secundum facultatum exigenciam dimittant ibidem, alioquin abbates et priores qui scienter contrarium fecerint excommunicacionis incurrant sentenciam ipso facto, nos statutum huiusmodi ad parochiales ecclesias uacantes que subsunt abbatibus et prioribus abbates non habentibus ordinis</p>
                    <p>sancti Augustini extendi uolumus et idem in hiis sub eadem pene adiunccione statuendo firmiter obseruari, inhibentes nichilominus abbatibus et prioribus huiusmodi sub pena amissionis fructuum et prouentuum quos erant uacacione huiusmodi percepturi, ne in ipsis ecclesiis parochialibus, quamdiu uacauerint, sacerdotes pro administrandis ibidem ecclesiasticis sacramentis ponere presumant absque nostra approbacione speciali.</p>
                </div>
                <div>
                    <head>Footnotes</head>
                    <p>[1] Originalli [Galterio].</p>
                    <p>[2] Title originalli in brackets.</p>
                    <p>[3] Originalli [non].</p>
                    <p>[4] Title originalli in brackets.</p>
                </div>
            </div>
        </body>
    </text>
</root>
