<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Macon</title>
                <recordID>0315</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1286</origDate>
                <dateNotes/>
                <origPlace>M창con</origPlace>
                <diocese>M창con</diocese>
                <province>Lyon</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 315</p>
                <p>Year: 1286</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: [dated 1286 in Statuta synodalia lugdunensis, fol 30v; and in Martene/Mansi]</p>
                <p>Place: M창con</p>
                <p>Diocese: M창con</p>
                <p>Province: Lyon</p>
                <p>CountryModern: France</p>
                <p>Latitude: 46.3063</p>
                <p>Longitude: 4.8313</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Martene Thes IV, 204-208 </p>
                <p>EditionOther: [also in Mansi]</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>IN nomine Domini, amen.</p>
                    <p>Anno Incarnacionis eiusdem M. CC. octogesimo sexto, die Iouis post festum apostolorum Petri et Pauli apud Matisconem.</p>
                    <p>Quamuis sanctorum patrum aduersus nequicias spirituales et ad reprimendas peruersorum malicias et insolencias summa et exactissima sollicitudine secundum sue edicionis tempora sint canones instituti: quia tamen canonice et legitime sancciones propter uarietatem temporum et excrescentem maliciam, in qua natura humana de facili prolabitur, non potuerunt, ut sufficeret, ad omnia promulgari, idcirco quia nouis morbis noua conueniunt medicamina superaddere: nos igitur R. Dei gracia et permissione diuina sancte Lugdunensis ecclesie archiepiscopus celebrantes concilium nostrum prouinciale apud Matisconem cum uenetabilibus fratribus notris suffraganeis, nec non et abbatibus, prioribus, capellanis, et aliis qui fuerunt euocandi, ad reformacionem morum quorumdam, ad expellendas fraudes et malicias peruersorum, suffragantibus nobiscum uenerabilibus fratribus nostris Eduensi et Cabilonensi episcopis, nec non uenerabili uiro magistro P. archidiacono Lugdunensi, procuratore uenerabilis fratris nostri episcopi Matisconensis, et officiali eiusdem episcopi in remotis agentis, habita plena deliberacione et consilio diligenti cum suffraganeis presentibus et procuratore predicto, auctoritate Prouincialis concilii statuendum monemus que sequuntur.</p>
                </div>
                <div>
                    <head>Capitulum 1</head>
                    <p>Quoniam nonnulli abbates et conuentuales priores, non tantum in scandalum populi, sed eciam in graue periculum animarum, plures prioratus uni committere seu concedere non formidant: facta sua pleraque palliantes, eo quod asserunt prioratus aliquos mole comprimi debitorum, et per unum citius et facilius quam per plures posse a debitorum onere releuari: cum potius improba prodigalitas conferentis et concedentis, et recipientis ambiciosa cupiditas in salutis eterne perniciem accipiant uelamentum.</p>
                    <p>Statuimus auctoritate [1] Prouincialis concilii et sub pena excommunicacionis districtius inhibemus, ne abbates et priores conuentuales plures prioratus alicui de cetero conferant: penam presentis constitucionis exercentes uel extendentes, non solum ad eos qui conferunt, sed ad eos qui contra statuta presentis concilii plures prioratus recipiunt et acceptant, nisi causa probabili a diocesano loci exposita et per eum approbata.</p>
                    <p>Adiicientes presenti constitucioni sub pena predicta seu prenominata, ne dicti abbates et conuentuales priores ad minores decem et octo annorum prioratum aliquem conferant.</p>
                    <p>Statuentes eciam et precipientes sub pena prenominata, ut postquam prior etatis legitime prioratum aliquando adeptus fuerit, infra annum in presbyterum ordinetur, si uero qui adhuc adeptus fuerit prioratum legitime etaris non fuerit, postquam ad etatem legitimam deuenerit, in presbyterum se faciat promoueri, nisi causa probabili diocesano loci exposita et per eum approbata, omiserit.</p>
                </div>
                <div>
                    <head>Capitulum 2</head>
                    <p>Secundum canonum sancciones monachus in iuuenili etate a priore in claustro debet instrui regularibus disciplinis.</p>
                </div>
                <div>
                    <head>Capitulum 3</head>
                    <p>Statuimus et inhibemus abbatibus et prioribus sub pena sepe dicta, ne monachos suos ad scholas mittant extra monasterium suum, nisi causa grammatice addiscende.</p>
                </div>
                <div>
                    <head>Capitulum 4</head>
                    <p>De predonibus, raptoribus et inuasoribus locorum religiosorum et personarum ecclesiasticarum et domorum eorumdem statuimus et firmiter precipimus, ut si qui ad locum predictum bona predata duxerint aut imposuerint, ibidem cessetur penitus a diuinis, quamdiu ibi crit predo, uel preda, uel qui bona earumdem capi mandauerint, uel eciam qui bona eadem detinebit.</p>
                    <p>Si autem in ipsa parrochia uel loco conuentualis uel collegiata fuerit ecclesia, ianuis clausis, exclusis parrochianis eiusdem ecclesie, diuina submissa uoce celebrentur: ita quod deforis minime audiatur.</p>
                    <p>Forma autem et preceptum huius presentis constitucionis diligenter obseruetur, si de premissis constiterit per facti euidenciam, aut per sacramentum spoliati, sicut premittitur, statim sentencias et mandati presentis concilii constitucionem firmiter teneant et obseruent: ita tamen si persona spoliata et honesta [2] fuerit et legalis.</p>
                    <p>Si que autem questio, circa hoc emerserit, ordinarii iudicio relinquitur.</p>
                    <p>Adiicimus insuper, ut predo, rapter, et inuasor, et detentor rerum, locorum sacrorum uel personarum ecclesiasticarum, si monitus non satisfecerit, excommunicacionis sentencia percellatur.</p>
                    <p>Postquam autem sentencia excommunicacionis fuerit innodatus, dominus eiusdem superior, si quem habet, moneatur, ut predonem, raptorem, inuasorem, et detentorem ad satisfaccionem redire compellat intra mensem [3] a tempore monicionis sibi facte.</p>
                    <p>Quod si forte neglexerit, extunc secundum qualitatem facti et quantitatem rei ecclesiastico supponatur interdicto: prius tamen interdicta terra predonis, inuasoris, seu detentoris Quod autem dicimus de predone, raptore, inuasore, et detentore, extendi uolumus ad eos qui maleficio prestant auxilium, consilium, et iuuamen.</p>
                    <p>Si qui uero iudices ordinarii locorum super hoc requisiti fuerint, excommunicatos ipsos, et malefactores excommunicatos denuntient, et faciant euitari; terram si quam habent ibidem nihilominus supponentes interdicto.</p>
                    <p>Hec autem extendi uolumus non solum ad malefactores, sed eciam ad raptores eorumdem, et ad dominos negligentes, inobedientes et remissos esse duximus; et statuimus eciam ut capientes clericos, monachos, et alias personas ecclesiasticas excommunicati denuncientur, nisi de uoluntate et mandato ordinarii capti fuerint et detenti.</p>
                </div>
                <div>
                    <head>Capitulum 5</head>
                    <p>Quia multis diuersis modis in graue dispendium plurimorum predia et alienas [4] querentes litteras domini pape et legatorum eius abutuntur.</p>
                    <p>Excommunicamus omnes, qui litteris abutentes, aliis eiusdem nominis tradunt, et eos qui tali modo recipiunt.</p>
                </div>
                <div>
                    <head>Capitulum 6</head>
                    <p>Item omnes illos qui conueniunt aliquos coram diuersis iudicibus sub uno et eodem negocio.</p>
                </div>
                <div>
                    <head>Capitulum 7</head>
                    <p>Item illos qui citant aut qui citari faciunt aliquem ad loca equiuoca, uel fraudulenter uel maliciose citant, et damnificant, et uexant laboribus et expensis.</p>
                </div>
                <div>
                    <head>Capitulum 8</head>
                    <p>Item omnes qui per litteras domini pape et legatorum ipsius personas non comprehensas in rescriptis [5] excogitatis malis falsantur littere, ubi non est, simulantes citari faciunt uel procurant ad perhibendum testimonium ueritati.</p>
                </div>
                <div>
                    <head>Capitulum 9</head>
                    <p>Item omnes qui litteras domini pape uel legatorum ipsius sedis apostolice ad futuras trahunt controuersias, quemadmodum fuerunt tempore exhortacionis exorte.</p>
                    <p>Hoc autem contra abusores litterarum domini pape et legatorum ipsius auctoritate prouincialis concilii promulgamus, auctoritate sedis apostolice in omnibus semper salua.</p>
                </div>
                <div>
                    <head>Capitulum 10</head>
                    <p>Auctoritate presentis concilii statuimus, ne clericus uel religiosus trahat uel conueniat religiosum uel clericum in foro seculari super mota accione personali et speciali, uel alia que non sunt de foro iuris secularis.</p>
                    <p>Contractus et conuentus non respondeat foro, allegans priuilegium: alioquin tam clerici quam religiosi sic contra uenientes, quam eciam iudices seculares, qui eos cumpulerint respondere; uel quia non responderunt animaduerterit in eosdem, aut in rebus eorum damnum dederint, aut personis iniurias intulerint, arbitrio iudicis ordinarii grauiter puniantur, et sentencia iam a iudice lata nullam obtineat firmitatem.</p>
                </div>
                <div>
                    <head>Capitulum 11</head>
                    <p>Presentis constitucionis auctoritate excommunicamus dominos prepositos et alios iusticiarios seculares, qui prohibent subditis suis sub banno uel pena [6] in foro seculari ecclesiastico et a iudicibus ecclesiasticis sunt uocati uel fuerint citati.</p>
                </div>
                <div>
                    <head>Capitulum 12</head>
                    <p>De laicis qui pignora uel bona clericorum uel religiosorum capiunt uel capi faciunt, eo quod in curia sua non respondent uel litigant, nisi sint de his que ad forum iudicis secularis pertineant, uel que coram iudice ecclesiastico citant aliquos; statuimus quod tamquam excommunicati euitentur, et excommunicati publice nuntientur.</p>
                </div>
                <div>
                    <head>Capitulum 13</head>
                    <p>Ordinariis eciam locorum auctoritate presentis concilii precipientes iniungimus, ut per presbyteros parrochiales in suis parrochiis publice et solemniter constituciones nostri prouincialis concilii et earum sentencias singulis diebus dominicis faciant nunciari.</p>
                    <p>Si uero predicti parrochiales presbyteri promulgata denunciacione constitucionem nostrarum et sentenciarum earumdem negligentes et inobedientes et remissi fuerint, ordinariorum suorum arbitrio mulctentur et grauiter puniantur.</p>
                </div>
                <div>
                    <head>Explicit</head>
                    <p>Datum ut supra.</p>
                    <p>Nos autem R. archiepiscopus Lugdunensis, et nos IACOBUS Eduensis, et G. Cabilonensis episcopi predicti; nos quoque P. archidiaconus Lingonensis procurator Reuerendi in Christo patris et domini G. Die gracia Lingonensis episcopi, et nos officialis Matisconensis his presentibus prouincialis concilii constitucionibus sigilla nostra duximus apponenda.</p>
                </div>
                <div>
                    <head>Footnotes</head>
                    <p>[1] Printed &quot;autoritate&quot;</p>
                    <p>[2] Printed with end of line hiphen as &quot;hon-nesta&quot;</p>
                    <p>[3] unclear: could be &quot;infra&quot; or &quot;intra&quot;</p>
                    <p>[4] gap marked with &quot;. . . . .&quot;</p>
                    <p>[5] gap marked with &quot;. . .&quot;</p>
                    <p>[6] gap marked with &quot;. . .&quot;</p>
                </div>
            </div>
        </body>
    </text>
</root>
