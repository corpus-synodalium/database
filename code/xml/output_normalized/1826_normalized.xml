<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Vercelli</title>
                <recordID>1826</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1288-11-10</origDate>
                <dateNotes/>
                <origPlace>Vercelli</origPlace>
                <diocese>Vercelli</diocese>
                <province>Milan</province>
                <country>Italy</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1826</p>
                <p>Year: 1288</p>
                <p>Month: 11</p>
                <p>Day: 10</p>
                <p>Circa: None</p>
                <p>DatingNotes: None</p>
                <p>Place: Vercelli</p>
                <p>Diocese: Vercelli</p>
                <p>Province: Milan</p>
                <p>CountryModern: Italy</p>
                <p>Latitude: 45.316667</p>
                <p>Longitude: 8.416667</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Aimone di Challant</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Olivieri, Inedito statuto sinodale, 506-14</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['Library Scan', 'WebDownload']</p>
                <p>OCR: None</p>
                <p>Transcription: Reviewed </p>
                <p>GeneralNotes: clergy ordered to possess copy of Frederick II's anti-heresy legislation</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>In nomine sancte et indiuidue Trinitatis, Patris et Filii et Spiritus sancti.</p>
                    <p>Amen.</p>
                    <p>Nos Aimo diuina miseracione episcopus Uercellensis et comes, communicato consilio capituli et canonicorum nostrorum et religiosorum et aliorum prudentum uirorum, infrascriptas [1] constituciones prouidimus de consilio predictorum in hac sancta synodo salubriter publicare, constituciones alias nostras nichilominus confirmantes, ut saltem horum penarum metu transgressores a uetitis penitus abstinere debeant et omnino.</p>
                </div>
                <div>
                    <head>Capitulum 1</head>
                    <p>In primis [2] monemus, inducimus et hortamur ut constituciones et statuta sanctorum patrum, canones, concilia et decretales Romanorum pontificum et concilia et statuta a sanctis patribus et summis pontificibus editas necnon leges condam Frederici imperatoris [3] promulgate contra hereticam prauitatem et pro libertate ecclesiastica et omnes constituciones et statuta editas et edita per legatos sedis apostolice et omnes constituciones et ordinamenta et statuta per reuerendum patrem dominum Othonem Dei gracia archiepiscopum Mediolanensem in prouinciali concilio, salua tamen in omnibus protestacione nostra in hac [4] synodo facta et omnes constituciones et statuta editas tam per nos quam per predecessores nostros, tam super cultu diuino quam super uita et honestate clericorum, et omnibus aliis inuiolabiliter obseruentur.</p>
                    <p>Et quia humana natura sepe labitur ad delicta et nouis morbis noua sunt antidota preparanda, idcirco infrascriptas alias, propter quasdam nouitates maligniter attemptatas, nuper de consilio</p>
                    <p>predictorum salubriter prouidemus addere antedictis et in hac sancta synodo publicare.</p>
                </div>
                <div>
                    <head>Capitulum 2</head>
                    <p>Primo enim statuimus quod, cum beatus Eusebius sit patronus Ecclesie Uercellensis, dignum est ut ab ecclesia cathedrali et eius filiabus eciam honoretur.</p>
                    <p>Quare precipimus omnibus rectoribus ecclesiarum nostre ciuitatis et diocesis ut semel in septimana missam in honore beati Eusebii debeant celebrare, in qua missa prima collecta sit de sancto Eusebio, secunda pro episcopo et congregacione sibi commissa, tercia pro pace [5], ut auxiliante Domino in ciuitate [6] Uercellarum et diocesi omni tempore status pacificus permaneat et quietus et presbitero autem ipsam missam celebranti et cuilibet ipsam audienti indulgenciam XX dierum ducimus concedendam.</p>
                </div>
                <div>
                    <head>Capitulum 3</head>
                    <p>Item officii nostri debitum nos equitate compellit ut [7] nostre matris seu cathedralis ecclesie eiusque prelatorum et canonicorum prerogatiuis et remediis, quantum cum Deo possumus, intendamus.</p>
                    <p>Unde presenti constitucione sanccimus ut ecclesiarum Sancti Eusebii et Sancte Marie, quarum collegia constituunt nostrum capitulum Uercellensem, prelati et canonici, dum personaliter residerint seruiendo in ipsis, in omnibus et singulis suis beneficiis, que tenent et habent in ciuitate et diocesi Uercellensi pro presentibus reputentur, dummodo in ipsis beneficiis curam non habeant animarum, uel nisi capelle sint sine cura, quibus per ipsos uel aliquos nomine ipsorum uolumus debite deseruiri, uel ex ordinacione seu statuto ecclesie in qua benefitium obtinent, teneantur ex iuramento personaliter deseruire uel facere deseruiri, seu sedis apostolice mandato, saluis tamen in hiis omnibus constitucionibus nostris factis et per nos seu successores nostros in posterum faciendis, quarum ipsi et eorum quilibet semper [8] utilitatis [9] et tocius cleri nostri seruitiis sunt parati.</p>
                </div>
                <div>
                    <head>Capitulum 4</head>
                    <p>Item cum conuersi, licet illitterati, persone ecclesiastice censeantur et ecclesiastica libertate gaudere intendant, et nonnunquam racione ipsorum siue sint masculi siue femine [10] in ecclesiis [11] scandalum oriatur et institucio [12] personarum ecclesiasticarum, maxime in ecclesiis secularibus, noscatur ad diocesanos episcopos pertinere, statuimus ne in aliqua ecclesia seculari recipiatur aliquis uel aliqua in conuersum uel conuersam sine nostra uel successoris nostri licencia et consensu.</p>
                    <p>Quod si contra factum fuerit, dicta recepcio non ualeat et pro nulla habeatur et nichilominus qui dictam recepcionem fecerint episcopi arbitrio puniatur.</p>
                    <p>Ipsi [13] uero conuersi uel conuerse, eciam per episcopum approbati, in eleccionibus prelatorum uel clericorum et aliorum spiritualium ecclesie non habeant uocem uel locum.</p>
                </div>
                <div>
                    <head>Capitulum 5</head>
                    <p>Item cum rectoribus ecclesiarum parochialium cura parochianorum suorum ab episcopis [14] committatur, qui pastores facti animarum de parochianorum suorum animabus sunt racionem in examine districti iudicii reddituri, dignum est ut eas cognoscant ut oues sanas a scabiosis discernant, medicamina [15] eisdem salubriter impendendo, sanas uero sacramentis Ecclesie reficiendo et aliis suffragiis ecclesiasticis consulando.</p>
                    <p>Quapropter statuimus quod omnes utriusque [16] sexus cum presbiteris suis parochialibus in quadragesima debeant confiteri et in die resurreccionis [17] eucharistie recipere sacramenta, et matrimonium contracturi ab eis benediccionem nupcialem recipere, et in peregrinacionem [18] ituri peram et baculum, mulieres purificacionem post partum, nisi ab alio sacerdote aliqua de predictis reciperent de licencia proprii sacerdotis, et dummodo parrochiani in parrochia sua existant.</p>
                    <p>Transgressores autem sciant se excomunicacionis uinculo innodatos.</p>
                    <p>Unusquisque autem parrochialis sacerdos attente debeat monere parrochianos suos ut in ecclesia parrochiali missam audire debeant singulis dominicis et festiuis, statuentes ut presbiteri parrochiales in suis ecclesiis in capite ieiunii et prima die quadragesime singulis annis [19] publicare debeant istud [20] statutum, ne quis possit ignoranciam allegare.</p>
                </div>
                <div>
                    <head>Capitulum 6</head>
                    <p>Item cum Dominus sibi decimas reseruauerit, et adeo teneantur omnes fideles ad solucionem decimarum, quod earum detentores furtum et sacrilegium dicuntur comittere, que quidem debentur nobis aut ecclesiis a quibus recipiuntur ecclesiastica sacramenta, nisi forte ille que aliquibus laicis in feudum sunt concesse, prohibemus ne aliqua persona cuiuscunque</p>
                    <p>status, essentie, religionis aut condicionis existat, dicere uel predicare aliqua debeat publice uel secrete, propter fideles ad decimarum subtraccionem modo aliquo inducantur uel per quod retrahantur in totum uel in partem a solucione decimarum nobis uel ecclesiis quibus debentur de iure uel de consuetudine facienda.</p>
                    <p>Et quare predicti detractores seu susuertores sacrilegi sunt censendi, cum ipsi sint transgressores diuini mandati et constitucionum ecclesiasticarum perfide contemptores ipsos excomunicacionis</p>
                    <p>uinculo innodamus.</p>
                </div>
                <div>
                    <head>Capitulum 7</head>
                    <p>Item cum periculosum sit excomunicatis comunicare, nonnulli clerici excomunicacionis sentenciam, qua nulla maior est, non timentes et claues ecclesie contempnentes redire ad gremium matris ecclesie uilipendunt, absolucionis benefitium perquirere negligentes, huic cancero periculoso uolentes occurrere statuimus quod si quisquam clericus aut sacerdos sentenciam excomunicacionis incurrerit latam a legatis uel delegatis Sedis apostolice uel ordinariis suis uel ab alia persona quacumque que potestatem habeat inferendi, proximus prelatus seu superior [21] ipsius excomunicati eum teneatur monere ut infra octo dies a die noticie numerandos et, si forte absens fuerit in ecclesia in qua excommunicatus beneficium obtinet, ut infra XV dies post dictam monicionem debeant beneficium absolucionis impetrare.</p>
                    <p>Quod si per [22] eum steterit quo minus impetrarit, ex tunc dictus superior mandet eum per omnes ecclesias, plebanatus seu prepositure seu excomunicatum publice nunciari et nichilominus fructus ecclesie sue faciat sequestrari.</p>
                    <p>Quod si per potenciam dicti clerici hoc exequi dictus superior non poterit, uolumus quod elapsis ipsis XV diebus infra octo dies proxime subsequentes nobis uel episcopo qui pro tempore fuerit debeat nunciare, quod si non fecerit eum superiorem ecclesiastico supponimus interdicto.</p>
                </div>
                <div>
                    <head>Capitulum 8</head>
                    <p>Item statuimus quod plebani et prepositi moneant clericos, si qui sunt infra metas plebanatus uel prepositure sue, tabernam tenentes uel in ludis mutuantes uel aliud inhonestum offitium exercentes, siue sint beneficiati siue non, ut ab hiis debeant abstinere uel ipso facto priuillegio clericali renuncient.</p>
                    <p>Uolumus autem quod si post monicionem in aliquo excesserint, quod per ecclesiam non defendantur et nichilominus penam in alia nostra constitucione inflictam incurrant.</p>
                </div>
                <div>
                    <head>Capitulum 9</head>
                    <p>Item precipimus quod omnes plebani et prepositi dent in scriptis si sunt in plebanatibus suis uel preposituris aliqui clerici beneficiati illegitimi; item si sunt aliqui clerici publici usurarii; item si sunt aliqui tenentes concubinas publice et si tenuerint secum proprios filium, filios uel filias, et si sunt aliqui premisse prime nostre sinodi transgressores.</p>
                </div>
                <div>
                    <head>Capitulum 10</head>
                    <p>Item precipimus prepositis et plebanis in uirtute hobedientie quod fideliter et legaliter imponant collectas titulanis suis quando erunt imponende, quod si inueniatur aliquem grauauisse ultra modum debitum deplum ei restituatur et nichilominus solidi XL nobis de banno persoluantur.</p>
                </div>
                <div>
                    <head>Capitulum 11</head>
                    <p>Item precipimus quod omnes prepositi seculares et plebani libros et paramenta seu ornamenta ecclesiastica et possessiones, decimas et ficta in scripto publico ponere debeant et taliter facere quod uenire possint ad noticiam successorum.</p>
                    <p>Item precipimus quod titulani ipsorum idem facere debeant de libris, paramentis et ornamentis, possessionibus, decimis, fictis et iuribus aliis ecclesiarum suarum et taliter in scripturam publicam reddigi faciant quod possint, quandocunque necesse fuerit, ad successorum noticiam peruenire, et nichilominus apud plebanum siue plebem transcriptum poni debeant et dimitti, ita quod non inuento scripto rerum principalium apud ecclesiam suam apud plebem siue in plebe ualeat perpetuo reperiri.</p>
                </div>
                <div>
                    <head>Capitulum 12</head>
                    <p>Item precipimus quod unusquisque prepositus et plebanus et omnes similiter titulani prestito iuramento, titulani silicet in manibus plebanorum suorum, presentibus duobus presbiteris seu rectoribus ecclesiarum magis propinquarum ecclesie sue, prepositi uero et plebani in manibus domini episcopi uel alicuius uicariorum suorum, similiter presentibus duobus propinquioribus titulanis, extimacionem et ualorem ecclesiarum suarum, hoc [23] est reddituum earum, in scriptis reddigere debeant, et quot clericos habeat ecclesia suo beneficiatos, et quantum habet pro beneficio unusquisque honera propter collectas et taleas exprimendo, et huiusmodi consignamentum in manibus domini episcopi poni et tradi debeat, uel illius [24] quem ad recipiendum dicta consignamenta idem dominus episcopus duxerit deputandum.</p>
                    <p>Hec autem omnia fieri uolumus infra octabas apparicionis Domini proxime uenture.</p>
                    <p>Et hoc sub pena precipimus interdicti, quam negligentes ex tunc incurrere uolumus ipso facto.</p>
                </div>
                <div>
                    <head>Capitulum 13</head>
                    <p>Item precipimus quod omnes rectores ecclesiarum qui non sunt nati de legitimo matrimonio de dispensacione sua infra octo dies, presenti die computata, nobis faciant plenam fidem.</p>
                    <p>Quod si non fecerint ipsos ab amministracione ecclesiarum suarum ducimus suspendendos, et nichilominus precipimus prepositis et plebanis ut ipsos nobis in scriptis tradere debeant, si quos tales habent, antequam recedant de synodo, et hoc sub pena precipimus interdicti.</p>
                    <p>Plebani non recedant quousque nobis dederint in scriptis habentes ecclesias qui non sunt presbiteri.</p>
                </div>
                <div>
                    <head>Capitulum 14</head>
                    <p>Item constitucioni nostre addicientes statuimus quod nullus, significando Romano pontifici uel metropolitano nostro ecclesiam uel benefitium aliquod tanto tempore uaccauisse quod ad eorum aliquem sit collacio deuoluta, benefitium debeat impetrare, nisi primo ipsi impetranti constiterit de huiusmodi uaccacione ad nostram uel successoris noticiam peruenisse.</p>
                    <p>Quod si quis contra fecerit excomunicacionis sentenciam incurrat, et nichilominus nostro arbitrio puniatur.</p>
                </div>
                <div>
                    <head>Capitulum 15</head>
                    <p>Item addicientes constitucioni concilii prouincialis statuimus et ordinamus quod quicumque statutum, preceptum, decretum, bannum, interdictum seu mandatum fecerint aut fieri fecerint aut factum seruauerint aut dederint auxilium, conscilium uel fauorem contra presentaciones litterarum summi pontificis seu delegati uel delegatorum ab eo seu nostrorum uel uicariorum nostrorum seu alterius iudicis ecclesiastici cuiuscumque aut contra admonitores uel citatores ex forma dictarum literarum siue contra excomunicatores uel denunciatores sentenciarum, excomunicacionum uel interdictorum, uel obseruatores earum publicum uel occultum denuncientur excomunicati propter hoc per totam ciuitatem Uercellensem et diocesim.</p>
                </div>
                <div>
                    <head>Capitulum 16</head>
                    <p>Item cum nonnulli qui dicunt se exemptos, qui contra neruum ecclesiastice discipline, que ab omnibus est seruanda, excomunicatos maiori excomunicacione scienter recipiant ad diuina, suo priuilegio abutentes cum eorum priuilegia se ad talia non extendant, precipimus in uirtute Spiritus sancti ne aliquis missam eorum audiat nec eis aliquatinus participare presumat quos sciuerit excomunicatos ad diuina recepisse scienter, ut in eo puniantur in quo nequiter peccauerunt usque ad satisfacionem condignam.</p>
                </div>
                <div>
                    <head>Capitulum 17</head>
                    <p>Item cum in prima nostra synodo nobis retinuerimus taxacionem clericaturarum seu beneficiorum que obtinent clerici in ecclesiis nostre ciuitatis et diocesis una cum ministris ipsarum tanquam personalia beneficia clericatus, uolentibus pro uidere indempnitatibus ipsarum ecclesiarum et questionum materiam inter ipsos [25] clericos et eorum ministros pariter euitare, pro uida deliberacione presenti sancta synodo decernimus et taxamus quod in ecclesia cuius annui redditus et prouentus librarum XXV quantitatem non excedunt et ad illam quantitatem attingunt, beneficium clericale clerici personaliter non residentis quantitatem [26] librarum trium non excedat.</p>
                    <p>In ecclesia uero cuius annui redditus seu prouentus librarum XXX quantitatem non excedunt et ad illam quantitatem atingunt et non ultra, beneficium clericale clerici personaliter non residentis quantitatem librarum quinque non excedat.</p>
                    <p>In ecclesia autem cuius reditus seu prouentus annui quantitatem librarum XL attingunt et non ultra, beneficium clericale clerici personaliter non residentis quantitatem librarum VIII non excedat.</p>
                    <p>In ecclesia uero cuius redditus seu prouentus annui quantitatem librarum quinquaginta attingunt et non ultra, beneficium clericale clerici personaliter non residentis quantitatem librarum X non excedat.</p>
                    <p>In ecclesia uero cuius redditus seu prouentus annui excesserint aliquam predictarum quantitatum, beneficium clericale clerici personaliter non residentis extimetur et ualeat secundum taxaciones premissas, premissis tamen in maioribus ecclesiis, sicut in preposituris et plebanatibus et similibus ab antiquo distinctis, nichilominus persistentibus in statu pristino et antiquo.</p>
                </div>
                <div>
                    <head>Capitulum 18</head>
                    <p> Item cum ad bonum ciuitatis Uercellensis et totius christianitatis statum pertineat Deo seruire et manutenere et deffendere ecclesias et ecclesiasticam libertatem, idcirco statuimus et ordinamus ut pronunciaciones infrascripte facte temporibus nostris et ad instinctum et operacionem nostram per illustrem uirum dominum Guillielmum marchionem Montisferrati et alios collegas, arbitros et arbitratores super reformacione status ciuitatis Uercellarum MoCCoLXXXUIII de mense aprilis, continentes quod omnia statuta et capitula ciuitatis Uercellarum que sunt contra Ecclesiam et libertatem Ecclesie cassentur et pro cassis et irritis penitus habeantur et quod de cetero nulla statuta fiant nec facta seruentur contra ecclesiasticam libertatem, et alie pronunciaciones facte MoCCoLXXXUo continentes ut supra et cassaciones et irritaciones statutorum et ordinamentorum factorum contra ecclesiasticam libertatem, facte per dominum Sistum de Ponzano tunc potestatem Uercellensem et credenciam ciuitatis Uercellensis facte MoCCoLXXXUIIo, dies iouis IIIIo septembris, ut constat per cartam factam per Petrum de Salimbono notarium et omnia alia statuta, ordinamenta, consilia siue credentie communis Uercellensis et pronunciaciones, promissiones, obligaciones, sacramenta, transacciones et concordie hinc retro facta et facte et omnia priuilegia data uel facta ab aliquo, modo aliquo uel casu super libertatibus, immunitatibus, priuilegiis et iuribus domini episcopi, episcopii et Ecclesie Uercellensis et ecclesiarum et clericorum ciuitatis Uercellensis et diocesis obseruandis et in fauorem et utilitatem domini episcopi, episcopii et Ecclesie Uercellensis et hominum suorum, cassata et non cassata, perpetuo ab omnibus et singulis debeant obseruari, ita et taliter</p>
                    <p>quod non possint ab aliquo seu aliquibus aliqualiter remoueri, mutari uel infringi modo aliquo siue casu, et alia contraria totaliter uel particularite antedictis, si qua sunt uel [27] fient imposterum, pro cassis et irritis habere penitus et tenere.</p>
                    <p>Et qui contra fecerit uel predicta omnia et singula non seruauerit cum effectu, ipso facto penam excomunicacionis incurrat, a qua absolui nullo modo possit nisi demum omnibus expensis, danpnis et interesse illatis episcopo et episcopio et Ecclesie Uercellensis [28] et locis et hominibus suis primitus integre restitutis.</p>
                </div>
                <div>
                    <head>Capitulum 19</head>
                    <p>Item interdicimus ingresum ecclesie omnibus et singulis prelatis, ministris et clericis nostre ciuitatis et diocesis qui uocati ad presentem synodum non uenerunt, nisi habuerint iustam causam uel nisi de nostra recesserint gracia speciali.</p>
                </div>
                <div>
                    <head>Capitulum 20</head>
                    <p>Item statuimus et precipimus in uirtute hobedientie omnibus et singulis abbatibus, prioribus, prepositis et plebanis nostre ciuitatis et diocesis ut capere debeant exemplum omnium constitucionum nostrarum lectarum in hac sancta synodo, tam per Bornetum quam per Petrum de Moxo notarios nostros, et exemplum constitucionum domini legati necnon constitucionum domini Ottonis Dei gracia Mediolanensis archiepiscopi factarum per ipsum in prouinciali concilio, siue illarum quarum copiam alias non habuerunt necnon et librum synodalem sacramentorum infra octabas Epiphanie proxime uenture, et ea capient ab ipsis notariis nostris uel ab altero ipsorum et non ab alia persona et sigilli nostri munimine roborata, et ea omnia legere uel legi facere et publicari subditis et titulanis suis et canonicis suis infra duos menses proximos subsequentes, computandos a die qua receperint supradicta, ne quis possit ignoranciam allegare.</p>
                    <p>Presbiteri uero parrochiales librum premissum sacramentorum synodalem capere debeant</p>
                    <p>infra terminum suprascriptum ab eisdem notariis si eum non habent, de quo libro habeat notarius ab illo cui ipsum dabit, si fuerit abbas, prior, prepositus uel plebanus solidos XX Papiensium, si fuerit alius sacerdos uel clericus non habeat notarius ultra solidos XV.</p>
                    <p>Qui autem exemplum predictorum et librum premissum non ceperint et ea ut supra publicari non fecerint ut supra infra terminos superius constitutos, sentenciam excomunicacionis incurrant et nichilominus exemplum premissorum omnium ab eis uel ab altero ipsorum capere teneatur.</p>
                    <p>In premissis autem omnibus et singulis nobis et successoribus nostris specialiter et expresse auctoritatem et potestatem liberam retinemus addendi, diminuendi, interpretandi, declarendi, mutandi, corrigendi, reuocandi et eciam anullandi omnimode in quolibet premissorum ad nostram</p>
                    <p>et successorum nostrorum plenam et liberam uoluntatem [29].</p>
                </div>
                <div>
                    <head>Explicit</head>
                    <p>In cuius rei testimonium et perpetuam firmitatem premissa omnia scribi et in publicam formam [30] reddigi mandauimus per notarium infrascriptum et sigilli nostri apensione munimine roborari.</p>
                    <p>Actum in palacio episcopali Uercellensi.</p>
                    <p>Anno Domini MoCCoLXXXUIII [31], indicione prima, die mercurii X nouembris.</p>
                    <p>Presentibus testibus domino Simone abbate Sancti Stephani Uercellensis, domino Hugucione abbate Sancti Andree Uercellensis , dominis Rofino de Albano preposito, Alexio archipresbitero [32], Petro de Sancto Sebastiano canonicis ecclesie Uercellensis, Tauerna canonico Astensi, presbitero Iacobo de Monteioueto, donno Guillielmo preposito Sancti Damiani, Petro Borneto canonico Bugellensi et multis aliis tam religiosis quam secular ibus ibidem ad synodum conuocatis.</p>
                    <p>[33] Ego Petrus de Moxo notarius iussu prefati domini episcopi premissas constituciones in hac sancta synodo legi et publicaui et hanc cartam scribi feci et meum signum apposui.</p>
                </div>
                <div>
                    <head>Footnotes</head>
                    <p>[1] as in infrascriptas in brackets.</p>
                    <p>[2] s in primes in brackets.</p>
                    <p>[3] oris&quot; in imperators in brackets.</p>
                    <p>[4] in h in in hac in brackets.</p>
                    <p>[5] p in pace in brackets.</p>
                    <p>[6] in civi in in ciuitate in brackets.</p>
                    <p>[7] t in ut in brackets.</p>
                    <p>[8]  Ellipses inserted here.</p>
                    <p>[9] utili in utilitatis in brackets.</p>
                    <p>[10] emin in famine in brackets.</p>
                    <p>[11] esiis in ecclesiis in brackets.</p>
                    <p>[12] in in institucio&quot; in brackets.</p>
                    <p>[13] psi in psi in brackets.</p>
                    <p>[14] suorum ab episco in brackets.</p>
                    <p>[15] medicamina in brackets.</p>
                    <p>[16]  omnes utriusque in brackets.</p>
                    <p>[17] rest in resurreccions in brackets.</p>
                    <p>[18] regrina&quot; in peregrinacionem&quot; in brackets.</p>
                    <p>[19] a in annis&quot; in brackets.</p>
                    <p>[20] istu in istud in brackets.</p>
                    <p>[21] ior in superior in brackets.</p>
                    <p>[22] er in per in brackets.</p>
                    <p>[23] oc in hoc in brackets.</p>
                    <p>[24] llius in illius in brackets.</p>
                    <p>[25] psos in ipsos in brackets.</p>
                    <p>[26] uantita in quantitatem in brackets.</p>
                    <p>[27] uel in brackets.</p>
                    <p>[28] cclesie Uercellensis in Ecclesie Uercellensis in brackets.</p>
                    <p>[29] uoluntatem in brackets.</p>
                    <p>[30] formam in quotacion brackets.</p>
                    <p>[31] o Domini Mo in brackets.</p>
                    <p>[32] archipresbitero in brackets.</p>
                    <p>[33] (St) inserted here.</p>
                </div>
            </div>
        </body>
    </text>
</root>
