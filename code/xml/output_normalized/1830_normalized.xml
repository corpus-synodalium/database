<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Ivrea</title>
                <recordID>1830</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1368-04-17</origDate>
                <dateNotes/>
                <origPlace>Ivrea</origPlace>
                <diocese>Ivrea</diocese>
                <province>Milan</province>
                <country>Italy</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Compilation (Diocesan)</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1830</p>
                <p>Year: 1368</p>
                <p>Month: 4</p>
                <p>Day: 17</p>
                <p>Circa: None</p>
                <p>DatingNotes: dated incorrectly as 1358 in Andenna, Episcopato, 394</p>
                <p>Place: Ivrea</p>
                <p>Diocese: Ivrea</p>
                <p>Province: Milan</p>
                <p>CountryModern: Italy</p>
                <p>Latitude: 45.466667</p>
                <p>Longitude: 7.883333</p>
                <p>PlaceNotes: None</p>
                <p>Classification: Compilation (Diocesan)</p>
                <p>IssuingAuthority: Pietro de la Chambre</p>
                <p>IssuingAuthorityAlt: None</p>
                <p>RegnalStart: 1361</p>
                <p>RegnalEnd: 1373</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: ASDI, x/6, HM. 368/479, CC. 1r-18r</p>
                <p>SourceOther: None</p>
                <p>Edition: Alfonsi, RIcerche sulle costituzioni sinodali del vescovado di Ivrea (secoli XI-XV), tesi di laurea, Universita' di Torino, Facolta' di Giurisprudenza, 1982. (Doc. 4, pp. 152-187)</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['Library Scan', 'Other']</p>
                <p>OCR: None</p>
                <p>Transcription: Reviewed </p>
                <p>GeneralNotes: ['49 decrees', 'Inc. Constituciones episcopi Petri', 'Expl. cum eis contrahentibus succurratur.']</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Constituciones episcopi Petri de la Zambra quondam episcopi ipporiensis, alias publicate, postea uero in sinodo confirmate et eciam publicate.</p>
                    <p>Anno Domini Millesimo [0] .CCCLVIII., die .XVII., mensis aprilis.</p>
                </div>
                <div>
                    <head>Capitulum 1</head>
                    <p>Constitucio quomodo minister seruiens sacerdoti debeat esse suppellicio indutus.</p>
                    <p>Primo circha clericos [1] ecclesiasticos religiosasque personas prouidenciam conuenit habere prompciorem, ut in illis ostendatur quali exsemplo ceteros in domo Domini deceat conuersari; licet in nostrorum predecessorum statutis in multis sit de illis prouisum, nichilominus illis statutis addendo et non detrahendo, statuimus ut is, qui altaris ministerio deseruiet sacerdoti, sit et esse debeat clericus suppellicio indutus, uestes et tonsuras clericales publice deferendo et nullus alius in missarum solemnis recipiatur ubi comode poterit obseruari; contrafacientes uero pena debita castigentur nostro arbitrio infligenda.</p>
                </div>
                <div>
                    <head>Capitulum 2</head>
                    <p>Constitucio quomodo nullus clericus debeat arma deferre nec comam aut barbam nutrire nec uestes nisi longas et clausas honesti coloris nec capucia botorata.</p>
                    <p>Item statuimus quod nullus clericus arma defferre presumat et ut aliis auferatur materia de clericis murmurandi, nullus clericus, sacerdos regularis aut eciam secularis, beneficiatus et in sacris ordinibus constitutus, comam siue barbam nutrire presumat, sed cum clericatura uisibili et apparenti incedat nec capillos nutriat circha aures sed incisos ut moris est; alias puniatur iuxta penam nostre arbitrio uoluntatis imponendam, presenti constitucioni prouinciali adendo quod uestes honestas, longas et clausas omnino usque ad tallos defferre debeat unusquisque tam regulariter in dignitate quacumque constitutus et curam habens animarum, alii uero beneficiati et in sacris ordinibus constituti, uestes longas honesti colores defferre debeant unusquisque.</p>
                    <p>Nec de super precinti incedant; nec uestes aut capucia bullatas seu bullata, botonatas seu botonata defferre debeant sub eadem pena nisi in casu necessitatis aut per iter proficisciendo.</p>
                </div>
                <div>
                    <head>Capitulum 3</head>
                    <p>Constitucio quod nullus siue nulla persona debeat mittere manum in clericos seu ecclesiasticas personas, in rebus aut in bonis eorum, nec ad talia dare auxilium, consilium uel fauorem.</p>
                    <p>Item statuimus quod quicumque in clericos ecclesiasticas que personas, in rebus aut bonis ipsorum, manus iniecierint uiolentas, aut ad talia facendum auxilium dederint, consilium uel fauorem, dampnum dando aut eciam consulendo, excommunicacionis sentenciam incurrat ipso facto a qua absolui non ualeat, nisi per nos aut nostrum uicarium, ad hoc specialiter constitutum, et nichilominus ad iniuriam et emendam integraliter nobis et Ecclesie nostre ac passo dampnum clerico obnoxio efficaciter obligatur.</p>
                </div>
                <div>
                    <head>Capitulum 4</head>
                    <p>[2] Constitucio contra usurarios ne traddantur ecclesiastice sepulture sine licencia diocesani aut eius uicarii.</p>
                    <p>Item, cum usurariorum prauitas tam diuino quam eciam humano iure apud Deum et homines detestabilis habeatur, statutis a nostris predecessoribus super hiis editis, decreuimus adiungendum ut nullus de quo constiterit publice uel priuate usuras alqualiter exercere uel exercuisse, eciam si alia bona ad satisfaciendum duxerint reliquenda, absque nostra uel nostri uicarii licencia speciali, traddatur per aliquem publice uel oculte quouis alio quesito colore ecclesiastice sepulture; de cetero uero a rectoribus ecclesiarum in quorum cimiterio sepulti fuerint, manifastentur aut ab aliis quibuslibet taliter scientibus sepultos fuisse per aliquem publice uel occulte quouis alio quesito colore, infra mensem a tempore presentis constitucionis; aliter sepelientes aut qui sepelirent aut scientes non reuelantes, ut superius declaratur, ipso facto sentenciam excommunicacionis incurrant, a qua nisi per nos aut nostrum uicarium nequaquam mereantur absolui, alia eciam pena inferenda nostro arbitrio puniendi.</p>
                </div>
                <div>
                    <head>Capitulum 5</head>
                    <p>Constitucio quomodo plebani, presbiteri, clerici et notarii, qui testamenta usurariorum, dispociones aut codicillos receperint, debeant infra mensem diocesano aut eius uicario manifestare.</p>
                    <p>Preterea eciam statuendo primo, secundo, tercio et canonice, commonemus omnes et singulos plebanos, presbiteros, clericos, notarios seu quosuis alios cuiuscumque condicionis existant, qui usurariorum testamenta, dispociones aliquas aut codicillos publice receperint aut priuate, siue per alios iuerint conditi uel recepti, infra mensem a publicacione presenti nostre constitucionis, numerandum ut decedentium iuxta iuris ordine prouideatur saluti, nobis autem nostro uicario manifestare et de illis eciam scripturam publicam tradere cum omnibus suis clausulis et legatis seu destinatis, ordinacionis eiusdem efficaciter teneantur sub excommunicacionis pena; quam non facientes ipso facto nouerint incurrisse alia eciam pena iuxta nostrum arbitrium puniendi; et ut talibus, qui sibi non curant, inualescente rapina de remedio prouidere condigno per nos cui pertinet tam canonica quam legali sanccione, qui pastorali officio, licet indigni, presidemus salubriter, consulatur presenti sinodali sanccione, statuimus quod executores qui per usurarios publicos uel priuatos nominati fuerint testamentarii uel datiui, infra triginta dies a die taliter obeuntis, continue numerandos ut de rebus et bonis omnibus ipsius obeuntis et antequam aliquam administracionem exerceant, facere inuentarium integraliter teneantur, et iurare nichilominus officium huiusmodi fideliter exercere, in quantum eorum facultas spectat infra annum post obitum decedentis; anno que elapso de execucione per eos receptis nobis aut nostro uicario, cum aliis quibus intererit, reddant plenam et integram racionem et reliqua omnia recepta et reperta et uniuersale testamentum deferant coram nobis et plene et integre manifestare et expedire curent et eciam tam de inuentario quam de ceteris instrumentis confici faciant publicum instrumentum per notarium publicum; qui notarius ad opus nostri conficere et reddere scripturam publicam teneatur; aliter contrafacientes tam executores quam factores talium excomunicacionis sentenciam ipso facto incurrant, monicione premissa, quam nos in ipsos in hiis scriptis eciam promulgamus.</p>
                </div>
                <div>
                    <head>Capitulum 6</head>
                    <p>Constitucio quomodo quilibet super testamento usurariorum, quocumque modo executor in totum uel pro parte datus, debeat infra annum, uoluntatem dicti testoris execucioni demandare, aliter elapso anno non se aliqualiter intromittet.</p>
                    <p>Item statuimus ut nullus super testamento usurariorum aut alio quocumque executor in toto uel in parte aut in solidum datus aut aliter ordinatus, ultra annum, se suam execucionem non compleuerit, integre ulterius ad exequendum non nullatenus se intromittat; sed ad nos aut super hiis ordinatum a nobis reliquorum execucio reseruetur et pertineat, presentis constitucionis auctoritate et legali sanccione, apud nos omnia bona testatoris, singula obligata et ipothecata remaneant singulariter ad exequendum plenarie ordinacionem defuncti, nisi per nostra licenciam se ad aliquam ultra annum amplius exequenda immiscendo, ipso facto presentis sinodalis decreti, si super hoc moniti fuerint, nominatim excommunicacionis sentenciam incurrant; nichilominus [3] nostro arbitrio puniendi et eciam execucio super illis et per eos facta et habita nulla sit, sed ad nos ut premittitur fienda remittantur.</p>
                </div>
                <div>
                    <head>Capitulum 7</head>
                    <p>Constitucio quomodo legata pro incertis debent per episcopum aut per alios quibus commiserit post annum execucioni mandari.</p>
                    <p>Preterea presenti decreto statuimus inuiolabiliter obseruandum quod omnium et singulorum legatorum pro incertis, in specie uel in genere, uel ad incertas personas uel loca incerta, datorum aut aliter relictorum per aliquos testatores, eciam si in eorum testamentis certi executores dati fuerint, uel eciam deputati per testatores eosdem, execucio ad nos aut cui commiserimus, presentis uigore statuti, ipso facto plenarie deuolatur ita ut preter nos aut nostram licenciam aliquis de illis se nullatenus intromittat; qui autem contrafecerit, se immiscendo in aliquo predictorum, ipso facto sentenciam excommunicacionis incurrat, aliter eciam nostro arbitrio puniendus et eciam execucio super illis facta et habita nulla sit ipso facto.</p>
                </div>
                <div>
                    <head>Capitulum 8</head>
                    <p>Constitucio quomodo nullus excommunicatus recipiatur ad diuina nec traddatur ecclesiastice sepulture.</p>
                    <p>Item statuimus et ordinamus, omnes et sinulos nostre diocesis commonentes, ne aliquis a iure aut per nostras litteras aut nostri uicarii excommunicatos, scienter recipiant aliqualiter ad diuina, aut ipsis obeuntis prebeant ecclesiasticam [4] sepulturam, eciam si in mortis articulo confessi de suis reatibus; quod fieri decreuimus fuerint per eorum rectores [5] aut presbiteros absoluti nisi de nostra uicarii nostri licencia et mandato; aliter taliter sepelientes incurrant penam iuxta nostrum arbitrium imponendam.</p>
                </div>
                <div>
                    <head>Capitulum 9</head>
                    <p>Constitucio quod nullus notarius audeat recipere instrumenta in curiis episcopi nisi de eius licencia sub excommunicacionis pena.</p>
                    <p>Presenti nichilominus [6] statuto recipiendo quatenus ille aut illi notarii et scriptores qui ad scribendum acta in curiis nostris in iudiciis ordinariis uel extraordinariis seu actis uel actibus quibuscumque fuerint ut premittitur deputati, de omnibus et singulis de quibus sibi a partibus uel ab aliis personis, coram nobis uel nostro uicario aut aliis officiariis nostris in curiis ecclesiasticis aut secularibus ciuitatis diocesis nostre, scripturam eciam si contra nos uicarium aut officiarios nostros fuerint postulata, facere, reddere, scribere sumptibus postulancium et in formam publicam redigere teneantur si ab hiis fuerit postulatum, sub penis in aliis superius declaratis iuxta modum petentis et formam; ita quod dicti nostri notarii ut premittitur nichil in moderate exigant pro scripturis huiusmodis quas faciant et si noluit hoc facere, reducere ad nostri uicarii aut unus uel duorum fidelium notariorum per eundem uicarium assumptuorum arbitrium sint astricti.</p>
                </div>
                <div>
                    <head>Capitulum 10</head>
                    <p>Constitucio quod nullus dominus commune, consules, uicarii credenciarii, possint fieri facere cridam uel preceptum uerbo uel in scriptis contra ecclesiasticam libertatem.</p>
                    <p>Item statuimus ut nullus dominus commune, consules, uicarii credenciarii, potestas capitaneus, castellanus, rector, presidens, aut iurisdicionem aliquam obtinens, tam ciuitatis iporiensis quam locorum eciam aliorum, quorumcumque statutum, cridam uel preceptum uerbo uel in scriptis publice uel occulte, aut constitucionem per se uel per alium audeat uel presumat facere, qualemcumque per quam uel per quod nostre iurisdicioni ecclesiastice priuillegio clericali aut dignitati ecclesiastice in toto uel in parte priudicium ualeat in aliquo generari; quod si fiat declaramus presentis constitucionis edicto uires nullatenus obtinere ac constituentes, utentes et aprobantes eadem ipso facto excomunicacionis sentencie subiacere, a qua absolui non possint nisi cum satisfaccione condigna et statuta et cridas uel constituciones et precepta reuocauerint predictas acrius eciam nostro arbitrio puniendi.</p>
                </div>
                <div>
                    <head>Capitulum 11</head>
                    <p>Constitucio quomodo cride et precepta facte et facta contra libertatem et preiudicium ecclesiastice libertatis, infra decem dies debeant reuocari.</p>
                    <p>Statuentes insuper ut si aliqua statuta, cride uel constituciones per prenominatos aut alias seculares personas contra libertatem nostre iurisdiccionis ecclesiastice aut temporalis aut contra ecclesiasticam libertem in publico uel priuato fuerint instituta uel institute facta uel facte, que et quas nos suadendo iniusticia annullamus et nunc declaramus de iure esse nullas et nulla et ut contra libertatem ecclesiasticam et eciam immunitatem introductas et introducta per laicos qui clericis opido sint infesti et quibus in clericis aut rebus ipsorum statuendi et ordinandi potestas denegatur de iure nullius penitus momenti existere monentes canonice, omnes et singulos supradictos qui de predictis contra aliqua existis statuerint ut infra decem dies post presentium publicacionem solempniter et publice studeant reuocare quantum in ipsis constat; alioquin omnes statuentes, precipientes et constituentes, actores, factores, et retentores aut procuratores eisdem, in iudiciis uel extra quos nos in hiis scriptis monicione pro primo, secundo tercio et peremptorie terminis tenore presentium, premissa excommunicamus, pro nunc prout ex tunc sentenciam excommunicacionis ipsi et eorum quilibet nouerint incurrisse, a qua nullatenus absoluantur nisi, ut premittitur, iniuriam et dampnorum racione, talium statutorum, cridarum, preceptorum et constitucionum nobis et nostre curie et officiariis et aliis clericis ecclesiasticis [7] uel personis, iniuriatorum et iniuriatarum, facta satisfacione conuinia.</p>
                    <p>Quod autem supra de excommunicatis statuimus aut nominatim aut specialiter interdictos eciam decreuimus obseruari sub penis et sententiis superius in statutis excommunicatorum expressis.</p>
                </div>
                <div>
                    <head>Capitulum 12</head>
                    <p>Constitucio si quis ultra annum extiterit excommunicatus animo indurato, nisi infra mensem post anni lapsum, sibi prouiderit de remedio opportuno eo ipso ut perfidus et suspectus habeatur de heretica prauitate.</p>
                    <p>Preterea statuimus si quis ultra annum excommunicatus perstiterit animo indurato, nisi infra mensem post anni lapsum sibi prouiderit de remedio opportuno, ad sancte matris Ecclesie unitatem eo ipso ut perfidus et de heretica prauitate suspectus penitus habeatur et nichilominus in tanti sceleris detestacionem, si persona fuerit ecclesiastica et beneficiata, beneficio suo per annum integrum et eius prouentibus, sit ipso facto suspensa cuis fructibus in piis usibus debeant applicari; sicut nobis uisum fuerit expedire, quo anno lapso dicto beneficio priuetus omnino; contra uero non beneficiatos, eciam laicos ad inquirendum et puniendum et acrius procedendum nisi prius de ceteri satisfaccione procurent.</p>
                </div>
                <div>
                    <head>Capitulum 13</head>
                    <p>Constitucio contra illos qui crisma aut oleum sanctum uendere male utentibus non uerentur.</p>
                    <p>Quia autem contra illos qui crisma aut oleum sanctum uendere male utentibus non uerentur, que sunt fidei et baptismi sacramenta per nostros predecessores statuta cum condicione penarum sint diutius emanata; nichilominus in hiis aditiendo statuimus ut tales uendentes, recipientes et male utentes fidei detrimentum ab honore, si quem habent, sint ipso facto priuati et perpetuo sint infames et ut infames ab honoribus perpetuo et legitimis aliis actibus ab omnibus repellantur omnino ultra penas in nostrorum predecessorum statutis et alias eciam promulgatas.</p>
                </div>
                <div>
                    <head>Capitulum 14</head>
                    <p>Constitucio contra omnes et singulos diocesis iporiensis detinentes de rebus et bonis iporiensis Ecclesie et aliarum ecclesiarum ipsius diocesis.</p>
                    <p>Item statuimus primo, secundo et tercio et peremptorie, tenore presentis statuti sinodalis commenentes omnes et singulos nostrarum ciuitatis et diocesis cuiuscumque status, sexus et condicionis existant, qui aliqua habent, detinent, sciunt uel possident de bonis nostris propriis uel singularibus aut nostre Ecclesie iporegiensis, quibuscumque siue de iuribus, cartis, priuilegiis, libris tam prothocollatis quam aliis racionibus aut aliis quibuscumque mobilibus seu mouentibus ad nos siue ad nostram iam dictam iporiensem Ecclesiam spectantibus et pertinere debentibus quecumque siue in quibus rebus et bonis et iuribus existere dignoscantur, infra decem dies uigore presentis statuti a tempore edicti, numerandos reddant et restituant cum integritate debita et scientes reuellent nobis aut nostro procuratiri super hiis deputato; alioquin in ipsos et ipsorum quemlibet, nos auctoritate presentis statuti, excommunicacionis sentenciam promulgamus et in eadem sentenciam se nouerint incurrisse.</p>
                </div>
                <div>
                    <head>Capitulum 15</head>
                    <p>Constitucio quomodo presentes constituciones debent quatuor in anno publicari a rectoribus ecclesiarum tam regularibus quam secularibus.</p>
                    <p>Statuta [8] predecessorum nostrorum alias publicata nichilominus statuto presenti confirmantes, ipsa eciam cum nostris presentibus statutis precipimus et mandamus ab omnibus inuiolabiliter obseruari sub penis in eisdem contentis eaque a rectoribus ecclesiarum regularibus et secularibus, quibuscumque recipi et haberi precipimus et mandamus ut infra et quater in anno uidelicet in commemoracione animarum et in festo beati Stephani, in secunda feria Pasche et in secunda feria Pentecoste; ut futuris prouideatur periculis in eorum ecclesiis presente populo publicari et ipsas integraliter et inteligibiliter explicari sub pena nostro arbitrio infligenda et aliis in statutorum predictorum serie constitutis.</p>
                </div>
                <div>
                    <head>Capitulum 16</head>
                    <p>Constitucio quomodo in questionibus possit bis redimi contumacia et non ultra.</p>
                    <p>Quia uero nulli subterfugi litigantes per subterfugii lites protelant eorum contumacias pluries redimenda, eorum caliditati obuiantes, statuimus et ordinamus ut, si quis in curia nostra contumax fuerit et dictam suam contumaciam redimere uoluerit, quod teneatur cauere idonee de iudicio sisti et de iudicato soluendo et, si ex eadem de causa in contumaciam remandauerit, et eam iterato redimere uoluerit, duabus uicibus et non ultra audiatur, sed contra eum tamquam contra contumacem, uicarius noster procedat, habita de debito plena fide.</p>
                </div>
                <div>
                    <head>Capitulum 17</head>
                    <p>Constitucio quomodo non debet offerri libellum nisi petita excedant numerum centum solidorum imperialium.</p>
                    <p>Item ne partes fessentur in expensis, statuimus et ordinamus ut, si res in curia nostra petita centum solidos imperialium non excedat, pro notorio libellus non detur sed actor sumarie suam peticionem simpliciter curie nostre redigat uel redigi faciat in actis.</p>
                </div>
                <div>
                    <head>Capitulum 18</head>
                    <p>Constitucio quomodo infra mensem a tempore oblate peticionis numerandum lis debeat constestari.</p>
                    <p>Item ne lites immortales fiant, statuimus et ordinamus quod in curia nostra in quacumque causa, lis infra mensem a tempore oblate peticionis computandum debeat contesgari et, si per actorem reum uolentem fatigare laboribus et expensis sicut experiencia quam plurimum est compertum staterit, quominus infra dictum terminum lis contestetur, ipse actor a causa sua cadat et erga eum in expensis condampnetur; et ipse reus a peticione uicti actoris absoluatur et contra eum, ut super dictum est, lis pro contestata habeatur; si uero per ipsum reum steterit quominus actorem, ut super dictum est, lis pro contestata habeatur et contra eum in causa in lite contestata procedatur.</p>
                </div>
                <div>
                    <head>Capitulum 19</head>
                    <p>Constitucio quod questio .XX. solidorum et infra de iure iurando decidatur.</p>
                    <p>Item statuimus quod, si lis fuerit uiginti solidorum imperialium uel infra, ipse uicarius ipsam litem de iureiurando decidere possit.</p>
                </div>
                <div>
                    <head>Capitulum 20</head>
                    <p>Constitucio de decimis, primitiis et noualibus iporiensis Ecclesie et diocesis.</p>
                    <p>Quia nonnulli domini temporales curiam nostram ecclesiasticam inpedire et perturbare nituntur, eorum falcem in messem alienam mittere non uerentes, nonnulli eciam res bona census decimas, primicias, noualia et cetera quam plurima iura nobis et Ecclesie nostre iporiensis spectancia et ceteris ecclesiis sibi submissis pertinencia et spectancia et ceteris ecclesiis sibi submissis pertinencia et spectancia occultare, celare et retinere non uerentur, dictam Ecclesiam nostram iporegiensem et ceteras ecclesias sibi submissas earum iuribus spoliande; ordinamus et statuimus et uobis omnibus et singulis in uirtute sancte obediencie iniungimus et sub excommunicacionis pena precipimus, quatenus singuli uirorum in ecclesiis uestris omnes et singulos moneatis predictos tribus diebus dominicis et festiuis continuis, populo astante, ad diuina quatenus a dicta perturbacione desistant res, bona, decimas, primicias, census, noualia et cetera quecumque ut supra nobis et Ecclesie nostre et ad ceteras ut premittitur spectantes et spectancia nobis et procuratori nostro et rectori illius Ecclesie cuius affuitur, infra diem ultimam ipsorum tirum dierum feriatorum reuellent et consignent et si in predictis contumaces fuerint uel rebelles, ipsos omnes et singulos in dictis uestris ecclesiis, omnibus diebus ferialis, quibus uos diuina contigerit celebrare candelis accensis et demum extinctis et campanis pulsantibus, semel in missarum solempniis excommunicatos publice nuntietis et si dictam excommunicacionis sentenciam per mensem sustinuerint animo indurato, ter in missa semel ante euangelium, post euangelium et semel in fine, uidelicet post communionem, ut super excommunicatos per totum annum donec contrarium receperitis in mandatis a uicario nostro publice nuntietis.</p>
                </div>
                <div>
                    <head>Capitulum 21</head>
                    <p>Constitucio quomodo legata ad pias causas debent infra mensem execucioni mandari nisi per defunctum aliter fuerit prouisum.</p>
                    <p>Item statuimus et monendo ordinamus et sub penis predictis iniungimus quatenus omnes et singulas personas in perrochiis uestris et earum limitibus commenentes omnes et singulos cuiuscumque status et condicionis existant ut uolunctates eorum quibus successerunt et ordinaciones et maxime legata ad pias causas relicta, infra mensem, nisi per defunctum aliter fuerit prouuisum, adimpleant et obseruant a tempore uestrarum monicionum numerandum; notarios uero ordinaciones, testamenta et uoluntates predictorum apud se habentes et habere scientes, infra dictum mensem eas nobis uel procuratori nostro et hiis quibus pertinuerint manifestant et reuellent; aliter omnes et singulos, quos, lapso dicto termino, sentenciam excommunicacionis innodamus, eos excommunicatos in uestris ecclesiis publice mandabimus nunciari.</p>
                </div>
                <div>
                    <head>Capitulum 22</head>
                    <p>Constitucio quomodo questores non permittantur predicare in ecclesiis sine literis sigillo episcopali sigillatis.</p>
                    <p>Item uobis et uestrum singulis excommunicacionis pena subiungimus et prohibemus ne in ecclesiis uestris aliquos sine litteris nostris a nobis uerisimiliter emanatis, nullatenus admittatis questores.</p>
                    <p>Propterea nos dominus episcopus, tam predecessorum et aliorum superiorum nostrorum, quam prouincialium et sinodalium constitucionum et statutorum, tenorem et formam que quidem hactenus diutius fuerint publicate, uobis et uestrum singulis ad reductum memorie, constituciones infrascriptas iterum publicamus ed duximus publicandas.</p>
                </div>
                <div>
                    <head>Capitulum 23</head>
                    <p>Constitucio quomodo omnes et singuli clerici tam ciuitatis iporegie et diocesis, concubinas, amasias seu focharias infra quindem dies post publicacionem a se debeant amouere.</p>
                    <p>Item monemus primo, secundo, tercio et peremptorie terminis, omnes et singulos clericos tam ciuitatis iporegie quam diocesis cuiuscumque dignitatis, ordinis seu condicionis existant, quatenus concubinas, amasias su focarias, usque ad quindecim dies a publicacione presentium, a se remoueant, illas uel alias de cetero nullatenus admissuri nec ad eas accedant; alioquin in ipsos et ipsorum quemlibet et singulos presentis constitucionis auctoritate ad penas suspensionis beneficiorum et alias penas acriores procedemus si et quantum meruerint proteruitas eorundem.</p>
                </div>
                <div>
                    <head>Capitulum 24</head>
                    <p>Constitucio quomodo nullus clericus cum muliere quam habuit concubinam uel amasiam, conloquium habere debeat in loco publico uel priuato.</p>
                    <p>Item statuimus ut nullus clericus nostre iurisdiccioni subiectus, cum muliere quam pro sua retinuit concubina, seu amasia uel de qua habeatur suspectus, conloquium habeat in publico uel priuato, ut omnis suspicio et delinquendi occasio auferatur sub pena nostro arbitrio auferenda.</p>
                </div>
                <div>
                    <head>Capitulum 25</head>
                    <p>Constitucio ne aliquis clericus, iporegiensi diocesi subiectus, intrare debeat tabernam nisi fuerit in itinere constitutus.</p>
                    <p>Item firmiter inhibemus ne aliquis clericus nostre diocesi ac nostre iurisdiccioni subiectus, tabernam intret causa bibendi, nisi fuerit in itinere constitutus, sub pena nostro arbitrio inferenda.</p>
                </div>
                <div>
                    <head>Capitulum 26</head>
                    <p>Constitucio ut nullus clericus nostre iporegiensis diocesis, debeat ludere ad axardum aleas uel taxillos.</p>
                </div>
                <div>
                    <head>Capitulum 27</head>
                    <p>Constitucio ut nullus clericus iporiensis diocesis filios ex fornicacione susceptos, secum in diuinis officiis presumat.</p>
                    <p>Item statuimus ut nullus clericus nostre diocesis nobis subiectus, filium seu filios ex fornicacione susceptos, secum in diuinis officiis retinere presumat, sub pena nostro arbitrio inferenda.</p>
                </div>
                <div>
                    <head>Capitulum 28</head>
                    <p>Constitucio illorum qui, pro maioribus criminibus seu peccatis, a sacerdotibus ad episcopum, pro obtinenda absolucione, sunt remittendi.</p>
                    <p>Item precipimus ut sacerdotes, in confessione, maiora maioribus reseruantes, mittant ad episcopum penitentem propter omicidium; item blasphemos Omnipotentis Dei et beate Marie et Sanctorum; item propter factam litterarum falsitatem; item propter incestum; item propter lapsum carnis… culis cum brutis; item propter uiolacionem cimiteriorum et ecclesiarum; item mittendi sunt ad episcopum heretici et scismatici, sortilegii diuinatores, et huiusmodi et qui ad eos accedunt; item qui de sacramentis Ecclesie sortilegia commiserunt uel ad hoc consilium prestiterunt uel qui abortiuum facere prescripserant ut fieret modo aliquo procurant; item clerici pro irregularibus factis, sunt ad episcopum mittendi; item in rectores manuum, in clericos uel in quoscumque religioso; item propter simoniam; item qui, sine prima tonsura, aliquem ordinem receperit; item qui sanguinis iudicio interfuit, item qui auxilium, consilium, auctoritatem in aliquo impendit, unde mors hominis uel membrorum mutilacio est secuta siue in aliquo occasio siue causa fuit; item qui litteras dictat scribit uel legit uel aliquid adminiculum ad hoc prestat ut aliquis mutiletur ad episcopum est mittendus.</p>
                    <p>Item clerici uel presbiteri qui suspensi promoti sunt uel qui excommunicati celebrauerunt diuina.</p>
                    <p>Item sacerdos cuius negligencia aliquid circha sacramentum altaris inhonestum quoquomodo euenit ad episcopum debet mitti.</p>
                </div>
                <div>
                    <head>Capitulum 29</head>
                    <p>Constitucio quomodo festa Sanctorum Martirum Sauini, Bessi et Teguli, in ciuitate iporegie et diocesi debeant celebrari et celebrantes haberent hunc .XL. dies de indulgencia si interfuit officiis, addendo quod festa .XII. Apostolorum et quatuor euangelistarum et quatuor doctorum, scilicet Gregorii, Ambrosii, Augustini et Ieronimi in dictis ciuitate et diocesi deuote debeant celebrari.</p>
                    <p>Item statuimus et firmiter ordinamus ut in festo inclitorum, gloriosorum Martirum Sauini, Bessi et Teguli, patronorum nostrorum, in ciuitate et diocesi nostris fiat duplex festum et quilibet qui interfuerit officiis, quadraginta dies de iniunctis sibi penitentiis, si uere penitentes fuerint et confessi in Domino, misericorditer relaxamus et similem indulgenciam eciam confirmamus, ut super cuiquidem statuto dixtricte adiciendo precipimus et in uirtute sancte obedientie, in dictis ciuitate et diocesi nostris ipsa festa gloriosorum predictorum Martirum a cunctis cristianis colenda per loca queque adicientes in super et precipientes, omnium Apostolorum, quatuor euangelisiarum et quatuor doctorum uidelicet Gregorii, Ambrosii, Augustini et Ieronimi, festa in dictis ciuitate et diocesi nostris et alia supradictorum Martirum patronorum nostrorum et defensatorum ciuitatis et diocesis nostrarum, pie, deuote et solemniter celebrari.</p>
                </div>
                <div>
                    <head>Capitulum 30</head>
                    <p>Constitucio de clandestinis matrimoniis.</p>
                    <p>Item ad terciorem rei memoriam de clandestinis matrimoniis, quod hactenus est reseruatum, inuiolabiliter sub penis in statutis et constitucionibus de ipsis contentis, precipimus obseruari.</p>
                </div>
                <div>
                    <head>Capitulum 31</head>
                    <p>Constitucio quomodo de decimis soluatur ad minus quinta decima pars, nisi aliud per priuilegium ostendatur.</p>
                    <p>Item cum nonnulli ecclesiis et locis nostre diocesis, inter eisdem ecclesiis subiectos et locorum ipsroum personas pro solucione decimarum eciam de nobis debitis diuersis modis et sepiusquestio habeatur, eo quod aliqui ipsorum locorum sue salutis immemores ecclesiis ac ipsarum rectoribus quibus pertinent decime ac nobis multum minus aliis et eciam minus solito, in graue dampnum et preiudicium dictarum ecclesiarum rectorum et aliorum ad quos pertinet, ut est dictum, persoluint ut malitiis ipsorum talium obuiare cupientes et eorum anime saluti, prout conuenit prouidere; hac presenti constitucione statuimus ut omnes et singuli decimas debentibus quibus, super de quibus iura tam diuina quam humana decimas solui precipiunt, quintam decimam partem ad minus persoluatur et deinceps soluere teneantur nisi per priuilegium sedis apostolice, per composicionem factam cum hiis ad quos de iure uel consuetudine pertinent decime, huiusmodi cum nostra tamen ac predecessorum nostrorum auctoritate [9] et consensu aliter fuerint conuicti, sub excommunicacionis pena.</p>
                </div>
                <div>
                    <head>Capitulum 32</head>
                    <p>Constitucio quod nulla persona audeat corpus cuiuscumque defuncti leuare, recipere uel deferre, nisi prius uocato proprio sacerdote, de cuius perrochia fuerit defunctus.</p>
                    <p>Item presenti constitucione prohibentes, inhibemus quod nullus cuiuscumque status uel condicionis existat, audeat uel presumat in nostris ciuitate et diocesi corpus alicuius defuncti recipere uel deferre, suscipere uel leuare seu leuari facere, nisi uocato prius proprio sacerdote, de cuius perrochia fuerit defunctus et nisi cognito prius ad quem debet ipsius sepultura de iure pertinere sub excommunicacionis pena, quam ex nunc, si contrafacere presumpserit, super quibus nos primo, secundo, tercio et peremptorie, hac nostra presenti sinodali constitucione monemus incurrant, aliter pro nostro arbitrio puniendi.</p>
                </div>
                <div>
                    <head>Capitulum 33</head>
                    <p>Constitucio quod omnes abbates, priores et alii clerici, infra quatuor menses post publicacionem constitucionum, debeant penes se habere per manum notarii nostri, una cum aliis constitucionibus factis a nostris predecessoribus nostre iporegiensis Ecclesie.</p>
                    <p>Item districte precipimus quod omnes abbates, priores, prepositi plebani et alii ecclesiarum rectores ciuitatis et diocesis nostre, has nostras constituciones, infra quatuor menses a tempore publicacionis presentium, una cum aliis predecessoriis, ut super proxime de manu notarii et scribe nostri infrascripti, per quem scribi et recepi, precipimus publicum instrumentum habeant et recipiant ipsas que legant et exponant sibique legere faciant et exponi, ne ipsarum transgressores pretextu ignorancie se ualeant excusare sub nostro pena arbitrio inferenda.</p>
                </div>
                <div>
                    <head>Capitulum 34</head>
                    <p>Constitucio quomodo quilibet clericus beneficium obtinens ecclesiasticum, ad quem pertinet ad sinodum uenire, annis singulis [10] uenire debeat, et teneatur die martis post quindenam Pasche, nisi fuerit impedimento legiptimo impeditus, et tunc aut per certum nuntium aut per suas litteras se excusat.</p>
                    <p>Item presenti constitucione est decretum quod quilibet clericus obtinens ecclesiasticum in nostris ciuitate et diocesi iporegie ad quem pertinet ad sinodum ueniendi, annis singulis ad sinodum per se accedere personaliter teneatur, deinceps die martis proxime subsequenti quindenam post dominicam Pasche quam diem tam presentibus quam absentibus, edicto presenti sinodali, ex nunc statuimus et ordinamus ueniendi pro singulis annis in futurum sub excommunicacionis pena; qua quidem die martis per nos aut uicarium nostrum auctoritate Dei intendimus iugiter celebrare sinodum predictum; quare, si infermitate uel alio iusto impedimento, quis artetur non ueniendus ex infirmitate, uel impedimentis huiusmodi, nobis aut uicario nostro, per suas litteras aut nuntium alium certum, destinare non postponat, alioquin contra eos qui rebelles fuerint, hinc edicto ad dictam excommunicacionis penam procedemus iusticia mediante.</p>
                </div>
                <div>
                    <head>Capitulum 35</head>
                    <p>Constitucio de cathedratico ipsa die integre persoluendo, sub excommunicacionis pena.</p>
                    <p>Item ipsa die martis sinodalis cathedraticum, ut moris est, plenius solituri, sub excommunicacionis pena.</p>
                </div>
                <div>
                    <head>Capitulum 36</head>
                    <p>Constituciones supradictas debent habere clierici supradicti, et ipsas ipso die debent presentare in sinodo.</p>
                    <p>Constituciones supradictas debent habere clerici supradicti, et ipsas ipso die debent presentare in sinodo.</p>
                    <p>Constituciones predictas, quas tunc habere debebunt, ut super eciam tunc nobis aut uicario nostro presentaturi sub scriptas manu ipsius notarii, ut est moris et eius signo apposito consueto.</p>
                </div>
                <div>
                    <head>Capitulum 37</head>
                    <p>Constitucio quod omnes presbiter et clerici studeant eorum posse recuperare bona et iura ecclesiarum et beneficiorum suorum infra annum.</p>
                    <p>Item uolentes quantum possumus ecclesiis nobis subiectis subuenire, uobis omnibus et singulis precipimus et iniungimus quatenus res et bona et iura ecclesiarum uestrarum, per alienas personas occupata, infra annum totis uestris uiribus recuperasse et ad ecclesias uestras reduxisse procuretis, que si forte uel propter alicuius uestri inopiam, uel propter impotenciam, uel ob aliam iustam causam nequiueritis adimplere, dicta occupata uel ipsorum occupatorum nomina cum dicta causa, in proxima sinodo sequenti, in scriptis apportare curetis ut, quando nobis fuerit possibile, dictis uestris ecclesiis subuenire possimus.</p>
                </div>
                <div>
                    <head>Capitulum 38</head>
                    <p>Constitucio quod unusquisque perrochianus teneatur semel in anno confiteri cum suo proprio sacerdote.</p>
                    <p>Item, quia qui super pauca fidelis fuerit constituetur super multis, et medicus, morbo comperto, infirmanti congruam debet administrare medelam, cum de animabus nobis subiectis simus racionem reddituri canonica sanccione dicente, statuimus et ordinamus quod omnes utriusque sexus, saltem semel in anno confiteatur peccata sua proprio sacerdoti, et recte recipiat corpus Christi; aliter non sit confitenti nec recipienti nisi causa legiptima fuerit excusandus et de consilio sui sacerdotis abstineat a recepcione corporis Christi, si ipsum mori contingat, ecclesiasticam sepulturam talibus possit irreheprensibiliter denegare, uobis omnibus et singulis iniungentes, quatenus inter cetera statuta ut super presens statutum personis uobis subiectis sepius intimare curetis.</p>
                </div>
                <div>
                    <head>Capitulum 39</head>
                    <p>Constitucio quod nullus sacerdos dum celebrat missa, patinos siue zoccholas in pedibus debeat habere.</p>
                    <p>Item firmiter prohibemus ne quis sacerdos, dum missam celebrabit, ad altare cum patinis, zocholis siue pianetis accedat, nec diaconus euangelium nec subdiaconus epistolam decantare debeant cum eisdem.</p>
                </div>
                <div>
                    <head>Capitulum 40</head>
                    <p>Constitucio quod nullus religiosus admittatur in compatrem sine licencia domini episcopi.</p>
                    <p>Item statuimus et ordinamus quod nullus religiosus admittatur ad compaternitatem cuiuscumque habitus existat sine licencia domini episcopi, uel eius uicarii generalis; aliter si contrafecerit, pro qualibet uice idem presbiter unum florenum et penam excommunicacionis incurrat.</p>
                </div>
                <div>
                    <head>Capitulum 41</head>
                    <p>Constitucio quod nullus sacerdos audeat duas missas in una die celebrare, sine licencia domini episcopi uel eius uicarii.</p>
                    <p>Item statuimus et ordinamus quod nullus sacerdos audeat duas missas celebrare in die, nisi urgente magna causa necessitatis in casibus a iure expressis, sine licencia domini episcopi uel eius uicarii generalis, sub pena uiginti solidorum, pro qualibet uice qua contrafactum fuerit.</p>
                </div>
                <div>
                    <head>Capitulum 42</head>
                    <p>Constitucio quod quicumque extiterit excommunicatus per unum annum, cadat in penam decem florenorum applicandorum camere episcopali.</p>
                    <p>Item statuimus et ordinamus ut quicumque clericus siue laicus in excommunicacione extiterit per annum, in penam sui contemptus et inobedience et pro omnibus expensis factis, ultra penas iam statutas, eo ipso cadat et incidat in penam florenorum decem pro camera episcopali.</p>
                </div>
                <div>
                    <head>Capitulum 43</head>
                    <p>Constitucio quod nullus excommunicatus aggrauetur infra mensem.</p>
                    <p>Item statuimus et ordinamus quod nullus excommunicatus aggrauetur ante mensem sed pro qualibet ebdomada soluat pro contemptu et contumacia solidos quinque, ut citius ad ecclesiam redeat.</p>
                </div>
                <div>
                    <head>Capitulum 44</head>
                    <p>Constitucio contra exemptos religiosos manus uiolentas iniacent in personas ecclesiasticas.</p>
                    <p>Item statuimus et ordinamus quod quilibet religiosus, exemptus, mendicans, cuiuscumque habitus uel religionis existat, manum uiolentam in personam ecclesiasticam subiectam ipsi domino episcopo iniacens, ipso facto excommunicacionis sentenciam incurrat eciam si in locis exemptis talia perpetrauerit et cum hoc constiterit, facta denunciacione per totam diocesim nullus eundem excomunicatum admittat ad diuina ante absolucionem episcopalem, sub pena quinque librarum pro qualibet uice que contrafactum querit.</p>
                </div>
                <div>
                    <head>Capitulum 45</head>
                    <p>Alia constitucio contra religiosos.</p>
                    <p>Item statuimus et ordinamus quod si quis religiosus in personam laicam manum iniecerit seu contraxerit racionem rei uel alias deliquerit, cum facile non possit ad eius superiorem habere recursum, ad hoc ut eius temeritas saltem indirecte compescatur, episcopus uel eius officialis, cum super hoc fuerit requisitus, inhibeat omnibus creditoribus ipsius delinquentis sub pena excommunicacionis ut nullatenus ei respondeant de debitis donec ipsi eorum creditoribus satisfecerint et leso et offenso satisficiant per subtracciones communionis illorum perrochianorum de cuius perrochia est ille iniuratus et offensus.</p>
                </div>
                <div>
                    <head>Capitulum 46</head>
                    <p>Item alia constitucio contra religiosos.</p>
                    <p>Item statuimus et ordinamus quod postquam episcopus uel eius officialis fecerit per suas ecclesias eius diocesis aliaquam alicuius ordinis, excommunicatum esse manifestum et religiosi sui ordinis uel alterius ad diuina admiserint, post factam eisdem religiosis notificacionem per episcopum uel eius officialem, non obstante allegacione preuilegii uel exempcionis que causam delinquendi non prebent imo reatus omnem honorem excludunt cum horum pretextu flagiciorum crescere non debet auctoritas quod omnes sacerdotes teneantur et debeant sub pena excommunicacionis precipere suis perrochianis ne quomodo libet dent elimosinas uel ad questam ne admittant et ipsi ad officia precipiant in eorum ecclesiis donec passo et offenso satisfecerint et secundum quantitatem debiti et excessus ab episcopo penitenciam recipiant uel eius officiali absolucionis beneficium meruerint obtinere et relaxacionem sic temere ueniendo contra iuris disposicionem et episcopalis curie ordinacionem.</p>
                </div>
                <div>
                    <head>Capitulum 47</head>
                    <p>Item alia constitucio contra religiosos.</p>
                    <p>Item cum de iure esse dignoscatur quod continencia cause diuidi non debet et uno et eodem iudicio et facilius coram eodem iudice saltem propter perplexitatem et scandalum tollendum questiones dirimuntur tractantur et diminantur et actoris et rei eadem debet esse condicio habilitate iudicis subsistente, et sicut desiderat actor ut sibi fiat iusticia, eodem modo reconuenienti in sua iusticia tenetur, respondere; hinc est quod religioso quidem conuenientes, suos quod pretendunt detores ab eisdem reconuenienti dicunt respondere non teneri, preuilegia et exempciones allegantes, unde per has presentes statuimus ut tales religiosi cuiuscumque ordinis et religionis existant, quacumque exempcione uel priuilegio muniti, coram eodem iudice respondere teneantur, coram quo iusticia petunt et conuenire eciam possint ut de iuris disposicione cauetur eciam principaliter racione rei de qua agitur racione delicta commissi in loco exempto uel non exempto, in personam et rem non exemptam et sic racione contractus potissime quando sine magno labore et difficultate ad eorum superiores non possunt adire et eciam hoc ut in suis sceleribus compescatur maioribus scandalis obuietur et bona fide cum eis contrahentibus succurratur.</p>
                </div>
                <div>
                    <head>Footnotes</head>
                    <p>[0] ed. Millio</p>
                    <p>[1] Text surrounded bi 3 crosses sic: +++ Prima circha clericos +++</p>
                    <p>[2] In ed. III (sic)</p>
                    <p>[3] ed. 'nochilominus'</p>
                    <p>[4] ed. 'ecclesisticam'</p>
                    <p>[5] ed. 'recotres'</p>
                    <p>[6] text includes 3 crosses sic: '+++ Pr +++ esenti nichilominus'</p>
                    <p>[7] ed. 'ecclesisticis'</p>
                    <p>[8] ed. 'Statita'?</p>
                    <p>[9] ed. 'actoritate'</p>
                    <p>[10] 'singulis' ; coniecture from MS &quot;sin&quot; followed bi gap</p>
                </div>
            </div>
        </body>
    </text>
</root>
