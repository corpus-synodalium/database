<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Utrecht</title>
                <recordID>0261</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1318-03-31</origDate>
                <dateNotes/>
                <origPlace>Utrecht</origPlace>
                <diocese>Utrecht</diocese>
                <province>Cologne</province>
                <country>Netherlands</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 261</p>
                <p>Year: 1318</p>
                <p>Month: 3</p>
                <p>Day: 31</p>
                <p>Circa: None</p>
                <p>DatingNotes: None</p>
                <p>Place: Utrecht</p>
                <p>Diocese: Utrecht</p>
                <p>Province: Cologne</p>
                <p>CountryModern: Netherlands</p>
                <p>Latitude: 52.083</p>
                <p>Longitude: 5.1</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Frederik van Zyrik</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Joosting, Bronnen, V, 100-105</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Data Capture</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Nos Fredericus, Dei gracia episcopus Traiectensis, uidentes plurimos defectus et pericula enormia ecclesiis nobis subiectis propter absenciam rectorum ecclesiarum et aliorum beneficiorum, que personalem exigunt residenciam imminere, -- per hanc enim tollitur hospitalitas et grex dominicus minus sufficienter et indebite gubernatur, mercenarius enim, id est is cuius non sunt oues proprie, cum uidet lupum uenientem, fugit et recedit, -- presenti decreto statuimus precipimusque in uirtute sancte obediencie et sub penis suspensionis et excommunicacionis late sentencie in hiis scriptis firmiter et districte mandamus:</p>
                </div>
                <div>
                    <head>Capitulum 1</head>
                    <p>Ut quilibet rector ecclesie, cui cura imminet animarum, et quiuis beneficiatus de beneficio quocunque, quod personalem requirit residenciam, infra duos menses a data presencium in sua personaliter resideat ecclesia uel beneficio nec se de cetero aliquatenus absentare presumat.</p>
                    <p>Alioquin quicunque secus fecerit, sentenciam suspensionis et excommunicacionis ipso facto incurrat.</p>
                    <p>Et si quis, quod absit, per duos alios menses immediate sequentes dictas nostras sentencias, in contemptu clauium sancte matris ecclesie sustinuerit, ex tunc suo beneficio, quod personalem requirit residendam, eo ipso sit priuatus et patroni seu collatores ecclesiarum uel beneficiorum huiusmodi seu hii, qui de illis disponere habent, de ipsis infra tempus a iure statutum ordinent et disponant.</p>
                    <p>Alioquin nos ex tunc de illis disponere poterimus et auctore Domino feliciter disponemus; nisi forte causam proposuerit legitimam in terminis prenotatis coram nobis uel officiali nostro, quare ad premissa minime ualeamus.</p>
                </div>
                <div>
                    <head>Capitulum 2</head>
                    <p>Item statuimus in uirtute sancte obediencie et sub pena excommunicacionis late sentencie in hiis scriptis districte et firmiter inhibemus, ne quis decanus sacerdos uel aliquis alter in partibus Frisie uel alias in nostra diocesi ullo tempore de causis maioribus uel causis aut casibus episcopalibus, nobis a iure specialiter reseruatis, cognoscat uel alias quomodolibet aliquatenus se intromittat nisi optentis a nobis auctoritate et mandato speciali.</p>
                    <p>Quibus optentis a nobis per concessa sibi tempora libere continue poterit exercere.</p>
                    <p>Qui uero contra hanc nostram inhibicionem facere presumpserit aut fecerit, excommunicacionis sentencia ipso facto sit ligatus; a qua a nullo preter a nobis seu officiali nostro absolui ualeat, nisi in puncto mortis; prestita tamen caucione de satisfaciendo Deo ecclesie et nobis de tanta temeritatis audacia perpetrata.</p>
                </div>
                <div>
                    <head>Capitulum 3</head>
                    <p>Item statuimus et in uirtute sancte obediencie et sub pena excommunicacionis late sentencie in hiis scriptis districte precipiendo mandamus, ne quis nostre ciuitatis uel diocesis, cuiuscunque status gradus aut dignitatis existat, a sentenciis excommunicacionis suspensionis uel interdicti, uirtute statutorum synodalium nostrorum uel predecessorum nostrorum latis occasione matrimoniorum clamdestinorum uel alias quomodocunque, absoluere ualeat; absoluciones autem omnium huiusmodi nobis seu officiali nostro presentibus reseruamus.</p>
                </div>
                <div>
                    <head>Capitulum 4</head>
                    <p>Item statuimus districte precipiendo mandantes, ne consiliarii seu consules aut procuratores ecclesiarum parrochialium nostre ciuitatis et diocesis de rebus ecclesiarum ipsarum sine consilio et consensu rectorum uel presbiterorum earundem ordinare uel disponere presumant; alioquin sentencie excommunicacionis subiaceant ipso facto.</p>
                </div>
                <div>
                    <head>Capitulum 5</head>
                    <p>Item statuimus, quod, si quis in nuncios seu portitores litterarum curie nostre Traiectensis seu officialium foraneorum aut prouisorum manus iniecerit uiolentas aut litteras curie nostre seu officialium eorundem ruperit uel surripuerit, si sit habens iurisdiccionem temporalem, eo ipso excommunicatus existat et terra sua ecclesiastico subiaceat interdicto; si uero sit persona priuata, sentencia excommunicacionis sit ligata et in parrochia qualibet, ubi malefactorem talem esse constiterit, cessetur a diuinis.</p>
                </div>
                <div>
                    <head>Capitulum 6</head>
                    <p>Precipimus quoque uniuersis et singulis ecclesiarum rectoribus presbiteris capellanis et clericis nostre ciuitatis et diocesis quibuscunque, ut presens nostrum statutum et penas ac sentencias in eo inflictas sine expectacione alterius mandati statim post noticiam delicti commissi irrefragabiliter obseruent et in ecclesiis suis denuncient singulis diebus dominicis et festiuis tale delictum commissum esse per talem et propter hoc sentencias huiusmodi secundum qualitatem delicti secutas esse et eas firmiter ab omnibus obseruandas; cum intimacione eciam quod, si absolucionem super sentenciis huiusmodi breuiter a nobis non procurauerint seu ab officiali nostro, pene et sentencie acriores infligentur.</p>
                    <p>Alioquin rectores et presbiteri, non obseruantes hoc nostrum statutum in omni sua forma et parte, excommunicacionis sentenciam ipso facto se nouerint incurrisse.</p>
                </div>
                <div>
                    <head>Capitulum 7</head>
                    <p>Ne uero inter uiros religiosos ordinum mendicancium, qui utique in ecclesia Dei fructum afferunt cum paciencia et quorum consiliis et doctrinis uirtutes plantari solent et vicia extirpari, ex parte una et clerum, cui in eadem ecclesia commissum est regimen animarum, discordia que mater est licium persistendi suscipiat incentiuum, premissis sane duximus adiciendum, quod tam decani christianitatis quam prouisores et ecclesiarum rectores decretales Libri Septimi nouiter emanatis, que uobis omnibus hic astantibus cum ea, qua decet reuerenda, publicamus, sicut in eius cauetur principio et in scolis et in iudiciis obseruandum, -- quarum decretalium una titulo De sepulturis incipiens Dudum a Bonifacio papa octauo et cetera, reliqua in titulo De religiosis domibus super beghinarum cetibus abolendis cuius principium sic existit Cum de quibusdam mulieribus beghinabus etc. collocantur, tercia uero eodem libro titulo De hereticis contra hereticos beghardos et beghinas que incipit Ad nostrum, -- penes se et suas ecclesias habeant et obseruent.</p>
                </div>
                <div>
                    <head>Capitulum 8</head>
                    <p>Ceterum uniuersa et singula statuta monita et mandata reuerendorum patrum et dominorum Iohannis de Zirich et Guidonis de Hanonia Traiectensium episcoporum felicis recordacionis predecessorum nostrorum presentibus confirmamus; mandantes ea sub penis in ipsis et ceteris insertis inuiolabiliter obseruari, quousque de maturiori consilio illa duxerimus emendari.</p>
                    <p>Precipientes insuper uniuersis et singulis ecclesiarum</p>
                    <p>rectoribus communiter et diuisim in nostra ciuitate et diocesi constitutis, ut ipsa et hec nostra statuta in suis ecclesiis habeant et recipiant incunctanter eisque utantur et illa teneant sine contradiccione qualibet et obseruent.</p>
                    <p>In quorum omnium testimonium et robur perpetuo ualiturum sigillum nostrum duximus presentibus apponendum.</p>
                </div>
                <div>
                    <head>Explicit</head>
                    <p>Actum publicatum datum anno Domini MoCCCo decimo octauo, feria sexta post dominicam Oculi.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
