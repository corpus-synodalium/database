<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Chartres</title>
                <recordID>0173</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1360</origDate>
                <dateNotes/>
                <origPlace>Chartres</origPlace>
                <diocese>Chartres</diocese>
                <province>Sens</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 173</p>
                <p>Year: 1360</p>
                <p>Month: None</p>
                <p>Day: None</p>
                <p>Circa: Yes</p>
                <p>DatingNotes: 1355x1368 [copied 1368]</p>
                <p>Place: Chartres</p>
                <p>Diocese: Chartres</p>
                <p>Province: Sens</p>
                <p>CountryModern: France</p>
                <p>Latitude: 48.455847</p>
                <p>Longitude: 1.484184</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Jean d'Anguerant</p>
                <p>IssuingAuthorityAlt: None</p>
                <p>RegnalStart: 1360</p>
                <p>RegnalEnd: 1368</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Jusselin, Chartres, 99-109</p>
                <p>EditionOther: Martene, Vet Script, 7, coll 1367-69</p>
                <p>SourceNotes: Copy made in 1368 by J. Jacquelin</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Incipiunt constituciones domini episcopi Carnotensis.</p>
                </div>
                <div>
                    <head>Capitulum 1</head>
                    <p>Cum ecclesia Dei secundum euuangelicam ueritatem domus oracionis esse debeat, non spelonca latronum, sacras canones [1] imitantes [2], statuimus sub pena excommunicacionis quam ferimus iri contra agentes, ne seculares iudices in ecclesiis, cimiteriis [3] aut aliis sacris locis de cetero sua placita teneant, cum frequenter contingat ibidem causas sanguinis agitari, et absurdum sit [4] crudele [5] ibi iudicium sanguinis exerceri, ubi est tutela [6] refugii constituta.</p>
                </div>
                <div>
                    <head>Capitulum 2</head>
                    <p>Igitur cum persone ecclesiastice iuramento sint adstricte [7] ad conseruacionem iurium suarum ecclesiarum et frequenter contigerit [8] et contingat quod nonnulli [9] tam clerici quam laici, durii aliquis ecclesiasticum suum ius prosequitur contra eos et aliquem sibi super premissis iniuriantem trahit coram iudice suo compectenti, extinguentes [10] deuotum femineum sexum, comminacionem et conspiracionem facientes, inhibent uxoribus suis, filiis et filiabus aut ancillis ne uadant ad eius monicionem, et quod deterius est, ut subueniant iniurianti contra personam ius ecclesie sue prosequentem, faciunt taliam communiam in suo animo detrimentum, preiudicium ecclesiarum et contra canonica instituta.</p>
                    <p>Sed quos Dei timor a malo non reuocat, saltem eos coherceat seueritas ecclesiastice discipline.</p>
                    <p>Ideo statuimus ne de cetero talia faciant, in omnes contrarium agentes et consencientes excommunicacionis sentenciam promulgantes.</p>
                </div>
                <div>
                    <head>Capitulum 3</head>
                    <p>Interim cum propter incontinenciam plurium sacerdotum, maxime curam animarum habencium, infiniti et quasi innumerabiles parrochiani sint scandalizati, cum propter inhonestam conuersacionem rectorum parrochiani de facili trahant in exemplum: statuimus secundum prohibicionem sacrosancte [11] constitucionis ne sacerdotes aut alie persone ecclesiastice diocesis nostre et nobis, subiecte de cetero teneant feminas in domo sua aut alibi, de quibus possit haberi suspeccio et populus scandalizari; et ne sub spe boni contingat malum committi [12], eciam feminas de genere ipsorum nisi de licencia nostra speciali.</p>
                    <p>Contrarium autem agentes suspendimus et priuamus, fructibus ecclesie sue ipso facto quamdiu ipsas tenere presumpserint, per manum nostram utilitatem ipsorum ecclesie uel aliud prout faciendum uidemus committentes [13].</p>
                </div>
                <div>
                    <head>Capitulum 4</head>
                    <p>Igitur cum sinodi statuantur ut ubi tractetur de corrigendis excessibus et moribus reformandis; et nonnulli, sue salutis immemores, uenientes ad eam per occasionem, per capcionem bonorum, corporum et equorum ipsorum impediant quominus possint ad eam uenire libere.</p>
                    <p>Uolentes malignitati isporum et aliorum periculis obuiare: statuimus ne personas ad eam sinodum uenientes, commanentes ibi et inde redeuntes, aut eciam curiam nostram cum ibidem aliquos contigerit conueniri, modo predicto aut alias quoquomodo impediant de cetero, in omnes agentes contrarium et in premissis consencientes excommunicacionis sentenciam promulgamus.</p>
                </div>
                <div>
                    <head>Capitulum 5</head>
                    <p>Interim cum excommunicacionis seu interdicti sentenciam contigerit in aliquem proferri, suis culpis exigentibus et offensis propter iniuriam seu uiolenciam ecclesiis et personis ecclesiasticis illatas, seu propter delictum dominorum seu rectorum uel populi uillam, aliquam interdici ex causa predicta, et frequenter nonnuli sentencias predictas et ecclesiam catholicam uilipendentes ipsas longuo tempore sustinere non formidant animo indurato, et qui stulti sunt in culpa sapientes debent esse in pena: statuimus ut omnes sacerdotes quando sciuerint aliquos per annum et diem predictas sentencias sustinuisse [14], cum propter hoc quasi heretici deberent censeri, quamdiu sciuerint aliquos predictorum in sua parrochia esse, in penam ipsorum et ut rubore suffusi cicius ueniant ad emendam, nulla diuina officia celebrent [15] preter batismata paruulorum, penitenciam et uiaticum moriendum, nec permictant aliquatenus celebrari; quos autem statuta contigerit infregisse eorum absolucionem reseruamus.</p>
                </div>
                <div>
                    <head>Capitulum 6</head>
                    <p>Item cum non nunquam contingat quod tam clerici quam laici publice et manifeste manus iniiciunt in clericos, sacerdotes et alias religiosas [16] personas temere uiolantes [17] et nichilominus ingerunt se cum aliis ad audienda diuina, et quia non sunt denunciati a canone late sentencie sacerdotes non emittant: statuimus ut sacerdotes emittere tenantur eosdem in hoc casu ac si essent publice nunciati.</p>
                </div>
                <div>
                    <head>Capitulum 7</head>
                    <p>Item omnes procuratores questionariorum [18] predicatorum reuocamus et prohibemus ne sine litteris admittantur.</p>
                </div>
                <div>
                    <head>Capitulum 8</head>
                    <p>Item precipimus decanis ut dum pro hiis que sibi incumbunt adimplenda per suos decanatus incedunt, inquirant solicite et diligenter an presbyteri parrochiales statuta sinodalia que tangunt laicos publicent in communi diebus dominicis secundum quod eis precipitur, et nomina illorum quos super hoc negligentes inuenerint nobis tradent in scriptis in qualibet sinodo.</p>
                </div>
                <div>
                    <head>Capitulum 9</head>
                    <p>Statuimus quod in locis siue prioratibus in quibus conuentualis congregacio solet esse, si facultates illius ecclesie suppetant, conuentus ibidem restauretur.</p>
                </div>
                <div>
                    <head>Capitulum 10</head>
                    <p>Item quod in domibus siue locis ubi solent esse duo monachi uel plures, si facultates locorum sufficiant, monachi siue canonici regulares ad diuinum seruicium ibidem celebrandum reducantur.</p>
                </div>
                <div>
                    <head>Capitulum 11</head>
                    <p>Monemus abbates et priores conuentuales quod tot seruitores in abbaciis et prioratibus sibi subditis [19], si ad hoc facultates locorum sufficiant, quos ibi solent deseruire, et ne pensiones siue censum [20] ab eisdem exigant que ab antiquo non solent exigi, nisi forte alicui ex iusta causa a nobis permittatur, nec alicui persone seculari uel ecclesiastice aliquem locum religiosum donare, in alium transferre, nec [21] alicui ad firmam concedere uel extra manum suam ponere uel transferre quoquomodo presumant; quod si secus fecerint legitime puniantur.</p>
                </div>
                <div>
                    <head>Capitulum 12</head>
                    <p>Sacro approbante concilio [22], statuimus ut canonicus regularis ad curam parrochialis ecclesie institutus, saltem unum alium canonicum regularem secum habeat, si ad hoc illius ecclesie sufficiant facultates, quas [23] nos existimabimus [24]; et abbates, si [25] in hoc fuerint negligentes, nos eos de mandato concilii puniemus.</p>
                </div>
                <div>
                    <head>Capitulum 13</head>
                    <p>Statuimus ne prior conuentualis ultra summam sexaginta solidorum ab aliquo sine licencia sui abbatis, uel nostra si abbas non fuerit, mutuo peccuniam recipiat; quod si forte fecerit abiiciatur [26] a prioratu, nec denuo prioratum ualeat adipisci, quousque fuerit per nos restitutus.</p>
                    <p>Eidem pene subiaceat prior qui quamcumque peccunie summam receperit mutuo a Iudeo.</p>
                </div>
                <div>
                    <head>Capitulum 14</head>
                    <p>Item prohibemus ne fructus non collectos [27] uendant seu quoquomodo alienent; quod si fecerint abiiciantur a prioratu, nec infra annum prioratum illum uel alium ualeant adipisci, nec administracionem aliquam uel uocem habeant in capitulo nec eciam elapso [28] anno, quousque per nos fuerint restituti.</p>
                </div>
                <div>
                    <head>Capitulum 15</head>
                    <p>Statuimus ut littere quas habent presbyteri siue persone ecclesiarum uel capellaniarum de acquisicione reddituum [29] transcribantur et transcripta penes se habeant et retineant, et deponant litteras illas, de licencia nostra uel archidiaconorum suorum, in loco religioso uel alio loco tuto</p>
                    <p>et honesto, et hoc faciant infra mensem.</p>
                </div>
                <div>
                    <head>Capitulum 16</head>
                    <p>Statuimus ut rectores ecclesiarum uicarios uel capellanos de assensu nostro instituant in eisdem, eos autem qui secus egerint auctoritate concilii puniemus.</p>
                </div>
                <div>
                    <head>Capitulum 17</head>
                    <p>Statuimus ut ea que legantur uel debentur ad emendos redditus illi ad quos pertinent recipiant a debitoribus et deponant in tiretis [30] in utilitatem ecclesiarum conuertenda, nec in usus sacerdotum proprios [31] reuertantur.</p>
                </div>
                <div>
                    <head>Capitulum 18</head>
                    <p>Statuimus ut ille ad quem unius pluriumue iudicum mandatum dirigitur, siue de citacione facienda siue de aliquo alio faciendo, non faciat quod mandatur nisi in ipso mandato contineantur expresse locorum, diocesis et persone ac ecclesie, cognomina uel alique [32] tales circonstancie per quas, que et unde sint possint agnosci, et nisi exibeatur [33] autenticum cuius auctoritate procedit mandatum uel autentici transcriptum sub sigillo autentiquo et noto.</p>
                </div>
                <div>
                    <head>Capitulum 19</head>
                    <p>Item statutum concilii [34] generalis de uiuentibus arcendis [35] ab ingressu ecclesie et morientibus qui Christiana debent sepultura carere, nisi saltem semel in anno omnia peccata sua fideliter confessi fuerint proprio sacerdoti [36], et ad minus ad Pasca susceperint reuerenter eucharistie Domini sacramentum, nisi forte de proprii sacerdotis consilio ob aliquam causam racionabilem ab eius percepcione ad tempus abstinendum duxerint, obseruetur; predicta similiter et frequenter in ecclesiis publicentur.</p>
                </div>
                <div>
                    <head>Capitulum 20</head>
                    <p>Caueant autem sacerdotes ne aliquam personam ad communionem altaris admictant, nisi sibi uel alii [37] idoneo de sua licencia peccata sua omnia sit confessus uel certitudinabiliter [38] et legitime deputato.</p>
                </div>
                <div>
                    <head>Capitulum 21</head>
                    <p>Statuimus ut in qualibet abbacia seu prioratu conuentuali qui monachos et nouicios ac canonicos regulares habitum religionis habentes in arte grammatica minus sufficienter instructos habent [39] instruant iuxta posse.</p>
                    <p>Sin autem abbas uel prior conuentualis hoc infra sex septimanas facere neglexerint ab administracione temporalium sint suspensi et nichilominus episcopus loci dicti magistrum instituat et eidem pro labore et pena salarium et expensas congruas de bonis monasterii, secundum facultates eiusdem, faciat [40] ministrari prout uiderit expedire.</p>
                </div>
                <div>
                    <head>Capitulum 22</head>
                    <p>Item statuimus quod mulier purificatura sumens post missam panem benedictum non flectat genua in gradu altaris, nec tundat pectus, nec dicat confiteor, nec sacerdos illi panem conferat, sed ipsa [41] eumdem panem propria sua manu sumat super altare uel seorsum ecclesiam, ne credat accipere corpus Domini.</p>
                </div>
                <div>
                    <head>Capitulum 23</head>
                    <p>Sacro approbante concilio [42] excommunicamus omnes illos qui falsis litteris quoquomodo scienter utuntur.</p>
                </div>
                <div>
                    <head>Capitulum 24</head>
                    <p>Item quia nonnulli potestatis gerentes officium secularis, libertatem et immunitatem ecclesiasticam ledere ac imminuere [43], tanquam honoris et priuilegii ecclesiarum inuidi, molientes, res ecclesiarum et personas ecclesiasticas frequenter capiunt,et eas detinent uinculis seu carceribus mancipatas, et cum monentur a iudicibus ecclesiasticis quod res et personas ecclesiasticas reddant et liberent [44] et recordent [45], ut res et personas ecclesiasticas possint detinere diutius [46] et impugnare, uidelicet quod excommunicacionis in personas et locos in quibus res et persone ecclesiastice detinentur et [47] interdicti sentencie non ferantur, maliciose negant se res illas uel personas cepisse uel occupasse uel eciam detinere: eorum cotidianis fraudibus occurrentes, deliberacione prouida duximus statuendum, siue loci fuerit dominus, siue prepositus, siue bailliuus, uel quocumque nomine nuncupantur, teneantur iurare se rem illam uel personam non detinere, nec dolo uel malicia desiisse habere, nec liberandi uel restituendi potestatem habere; quod iuramentum si prestare noluerint excommunicacionis uinculo innodentur.</p>
                </div>
                <div>
                    <head>Capitulum 25</head>
                    <p>Statuimus ut nullus qui propter questas ueniat recipiatur ad publicum sermonem faciendum, nec reliquias exhibeat, sine testimonio litterarum domini pape uel diocesani prouincialis.</p>
                </div>
                <div>
                    <head>Capitulum 26</head>
                    <p>Item inhibemus ne executores testamentorum de bonis ad execucionem spectantibus nichil titulo empcionis uel aliquo quocumque modo, nisi ex uoluntate deffuncti uel assensu diocesani interueniente, et tunc iusto [48] precio, retineant.</p>
                    <p>Qui uero contra fecerit, si laicus fuerit, excommunicetur auctoritate concilii, si clericus, ab ingressu ecclesie suspendatur uel aliter punietur prout diocesano uidebitur faciendum, absoluendi tamen potestate diocesano reseruata.</p>
                </div>
                <div>
                    <head>Capitulum 27</head>
                    <p>Statuimus ut abbates, abbatisse, priores, priorisse et alii obedienciarii de singulis prouentibus, redditibus et expensis singulis annis computent [49] in capitulo diligenter; et ut status abbaciarum et prioratuum conuentualium a tribus uel quatuor de claustralibus cognoscatur, et compotum redigatur in scriptis et quod illi penes se habeant unum et abbas uel prior alterum [50]</p>
                </div>
                <div>
                    <head>Capitulum 28</head>
                    <p>Monemus capitula secularium personarum, maxime</p>
                    <p>cathedralia, ut ipsi conueniant, ordinent et tractent in ecclesiis suis die ac nocte, per se et per clericos ecclesiarum, assidue diuinum officium [51] compectenter secundum numerum institutorum et facultates ecclesiarum celebrari; et circa diuinum seruicium et officium diligendam et curam adhibeant efficacem, precipue circa psalmodiam et tractum et per pausaciones congruas in medium uersum psalmos dicant, nec uersum [52] incipiat pars chori psallitura nisi demum alio finito; et quod modus se habendi in ecclesia tam in choro quam extra, ubi emendacionis opus est, emendetur; et ut a confabulacionibus persone in choro abstineant similiter cum diligencia moneantur, et nos uos ad predicta tenenda et obseruanda monemus auctoritate predicta.</p>
                </div>
                <div>
                    <head>Capitulum 29</head>
                    <p>Cum legatorum sedis apostolice statuta edita in [53] prouincia sibi commissa perpetuo sint seruanda, ac bone memorie Galo condam apostolice sedis legatus in Francia contra sacerdotes et clericos concubinarios statutum fecerit in his uerbis: Excommunicamus sacerdotes et clericos quoscumque, qui post monicionem legitimam focarias uel alias mulieres de quibus mala suspicio [54] possit suboriri in domibus propriis uel alibi, unde populus uel ecclesia scandalizetur, duxerint retinendas; nisi sint clerici qui in minoribus ordinibus constituti legitime contraxisse probentur [55], qui tamen cum uxoribus ecclesiastica beneficia retinere non debent; [56] ac ex huius salubri statuto rarus aut nullus fructus prouenerit, quia forte statutum huiusmodi ad multorum noticiam non peruenit, cum multi sacerdotes et clerici, in propriarum periculum animarum, plurimorum scandalum, perniciosum exemplum, uituperium ministerii nostri ac dispendium ecclesiastice dignitatis, teneant [57] focarias uel alias mulieres suspectasin domibus propriis uel alibi, unde populus et ecclesia scandalizantur: precipimus et in uirtute obediencie districte mandamus ut omnes prelati, siue maiores siue minores, subdictos [58] suos sacerdotes et clericos tenentes in domibus suis uel alibi mulieres huiusmodi, si sint super hoc publice diffamati, auctoritate predicti statuti in sinodis et capitulis, presentibus concubinariis et diffamatis huiusmodi generaliter et alias, nisi se correxerint, specialiter et nominatim moneant compectenter, ut ab insolentiis [59] huiusmodi [60] perniciosis [61] ac detestabilibus resipiscant; quod si compectenter moniti non fecerint, auctoritate eiusdem statuti excommunicati publice nuncientur, ac exigente eorum rebellacione eorum beneficia saisiantur [62].</p>
                    <p>Caueant prelati ne in faciendis huiusmodi monicionibus sint tepidi [63] uel remissi, si canonicam ulcionem uelint effugere ac infamiam, cum scrupulo societatis oculte non careat qui manifesto facinori, cum possit, desinit obuiare.</p>
                    <p>Monemus autem uos ut istud statutum inuiolabiliter obseruetis.</p>
                </div>
                <div>
                    <head>Capitulum 30</head>
                    <p>Quia [64] subscripcio et sigilli aposicio in multis iuris articulis consensum et approbacionem inducant, prohibemus ne qua persona ecclesiastica litteras uel instrumenta super contractibus usurariis uel de usura suspectis sigillare uel facere sigillari presumat.</p>
                    <p>Ex hoc enim quidam [65] laici credentes [66] uel confingentes contractus huiusmodi per ecclesiam approbari, peccant [67] securius, nec uerecundentur publice dare suam peccuniam ad hanc usuram, ex qualitate autem negocii et persone creditoris contractus usurarios reputamus, uidelicet si creditor consueuerit fenerare.</p>
                </div>
                <div>
                    <head>Capitulum 31</head>
                    <p>Inhibemus ne quis in domibus uel in locis aut in terris ecclesiarum Lombardos, uel alios aduenas qui uulgariter Cahoursini dicuntur, usurarios manifestos, receptare presumat, cum receptor huiusmodi approbare uideatur [68] usuram, quam utriusque Testamenti pagina detestatur; qui contra fecerit a superiore suo, monicione competenti premissa, per censuram ecclesiasticam compescatur.</p>
                </div>
                <div>
                    <head>Capitulum 32</head>
                    <p>Item quia parum est esse iura nisi sint qui ea regant, obseruent [69] et faciant obseruari, constitucionem Lateranensis concilii [70] contra usurarios edictam [71] qua cauetur ne usurarii [72] manifesti ad communionem altaris admictantur, nec christianam si in hoc peccato decesserint accipiant sepulturam, et quod oblaciones eorum nullus accipiat, firmiter precipimus obseruari.</p>
                    <p>Qui contra fecerit, preter penam [73] constitucionis eiusdem, sui superioris arbitrio puniatur.</p>
                    <p>Si uero exempti seu priuilegiati contra constitucionem eamdem fecerint, episcopus loci illius contra illos, quantum de iure poterit, procedere non obmittat.</p>
                </div>
                <div>
                    <head>Capitulum 33</head>
                    <p>Cum iuris utilitas tot et tantis excogitata [74] uigiliis sufficienter nequeat properari uel operari, si processus ministrorum iusticie contingat impiorum machinacionibus impediri; ut illorum audaciam [75] quos Dei amor a malo non reuocat, saltem rigor ecclesiastice coherceat discipline: sacri prouisione concilii duximus statuendum quod si quis, cuiuslibet dignitatis aut status existat, nuncios aut executores ecclesiasticorum iudicum, aut aliquas litteras eorumdem actaue [76] iudicialia defferentes, hac occasione uerberare, capere, detrahere, occultare, carceri mancipare, uiolare, aut quod grauius est censendum [77], interficere, litteras uel acta predicta personis memoratis aufferre seu rumpere, cancellare aut aliter destruere quoquomodo uel ablata celare presumpserit, aut ista fieri procurauerit, facientibus consilium uel opem duxerit adhibendam, excommunicacionis sentencie, quam ex tunc ferimus, subiaceat ipso facto: a qua, non nisi prius tam iudici cuius auctoritatem contempserit, quam passo iniuriam et ceteris quorum intererit, prout excessus postulabit atrocitas satisfecerit compectenter, nullatenus absoluatur.</p>
                </div>
                <div>
                    <head>Footnotes</head>
                    <p>[1] Ms. canonum.</p>
                    <p>[2] Ms. immittantes.</p>
                    <p>[3] Ms. cimiteris.</p>
                    <p>[4] Ms. est.</p>
                    <p>[5] Ms. crudelle.</p>
                    <p>[6] Ms. tutella.</p>
                    <p>[7] Ms. abstricte.</p>
                    <p>[8] Ms. contingerit.</p>
                    <p>[9] Ms. nulli.</p>
                    <p>[10] Ms. extingantes.</p>
                    <p>[11] Ms. sacrarie.</p>
                    <p>[12] Ms. comicti.</p>
                    <p>[13] Ms. comictentes.</p>
                    <p>[14] Ms. sustinuerint.</p>
                    <p>[15] Ms. celebrant.</p>
                    <p>[16] Ms. alios religiosos.</p>
                    <p>[17] Ms. uiolentas.</p>
                    <p>[18] Ms. questionarmum.</p>
                    <p>[19] Ms. subdictis.</p>
                    <p>[20] Ms. sensum.</p>
                    <p>[21] Ms. in.</p>
                    <p>[22] Ms. consilio.</p>
                    <p>[23] Ms. quos.</p>
                    <p>[24] Ms. exstimabimus.</p>
                    <p>[25] Originalli [si].</p>
                    <p>[26] Ms. abiciatur.</p>
                    <p>[27] Originalli co[l]lectos.</p>
                    <p>[28] Ms. alapso.</p>
                    <p>[29] Ms. reddi, sans terminaison.</p>
                    <p>[30] Ms. in tiranliis.</p>
                    <p>[31] Ms. proprio.</p>
                    <p>[32] Ms. aliqua.</p>
                    <p>[33] Ms. exibeant.</p>
                    <p>[34] Ms. consilii.</p>
                    <p>[35] Ms. attentis.</p>
                    <p>[36] Originalli [sacerdoti].</p>
                    <p>[37] Ms. alio.</p>
                    <p>[38] Ms. certitudinaliter.</p>
                    <p>[39] Originalli [habent].</p>
                    <p>[40] Ms. faciant.</p>
                    <p>[41] Ms. ipsam que.</p>
                    <p>[42] Ms. consilio.</p>
                    <p>[43] Ms. iminere.</p>
                    <p>[44] Reference to footnote but no footnote giuen.</p>
                    <p>[45] Ms. recordant.</p>
                    <p>[46] Ms. diucius.</p>
                    <p>[47] Originalli [et].</p>
                    <p>[48] Ms. iuxto.</p>
                    <p>[49] Ms. computant.</p>
                    <p>[50] Originalli [alterum].</p>
                    <p>[51] Originalli [officium].</p>
                    <p>[52] Ms. uersus.</p>
                    <p>[53] Ms. et.</p>
                    <p>[54] Ms. suspeccio.</p>
                    <p>[55] Ms. probantur.</p>
                    <p>[56] Excommunicamus ... non debent originalli in quotacion marks.</p>
                    <p>[57] Ms. tenentes.</p>
                    <p>[58] Ms. in subdictos.</p>
                    <p>[59] Ms. insolertiis.</p>
                    <p>[60] Ms. huius.</p>
                    <p>[61] Ms. perniciosus.</p>
                    <p>[62] Ms. sarcientur.</p>
                    <p>[63] Ms. tepiti.</p>
                    <p>[64] Ms. Que.</p>
                    <p>[65] Ms. quidem.</p>
                    <p>[66] Ms. credunt.</p>
                    <p>[67] Ms. petunt.</p>
                    <p>[68] Ms. uideantur.</p>
                    <p>[69] Ms. obseruant.</p>
                    <p>[70] Ms. consilii.</p>
                    <p>[71] Ms. edicta.</p>
                    <p>[72] Ms. usura.</p>
                    <p>[73] Ms. pena.</p>
                    <p>[74] Ms. excogitati.</p>
                    <p>[75] Ms. audacia.</p>
                    <p>[76] Ms. acta ne.</p>
                    <p>[77] Ms. cessandum.</p>
                </div>
            </div>
        </body>
    </text>
</root>
