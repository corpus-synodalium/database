<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Autun</title>
                <recordID>0147</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1323</origDate>
                <dateNotes/>
                <origPlace>Autun</origPlace>
                <diocese>Autun</diocese>
                <province>Lyons</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 147</p>
                <p>Year: 1323</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Autun</p>
                <p>Diocese: Autun</p>
                <p>Province: Lyons</p>
                <p>CountryModern: France</p>
                <p>Latitude: 46.951667</p>
                <p>Longitude: 4.299444</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Pierre Bertrand</p>
                <p>IssuingAuthorityAlt: None</p>
                <p>RegnalStart: 1322</p>
                <p>RegnalEnd: 1331</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Martene, Thes, IV, coll. 500-503</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>OMnes curatos, qui ad hanc synodum non uenerunt, se mandato patris domini episcopi Eduensis excusatos habentes, abbates, priores, archidiaconos, archipresbyteros, ceterosque qui uenire tenentur ad presentem synodum, et non uenerint, nec se legitime excusauerint, nisi de licencia potestatem habentes super hoc remanserint, contumaces reputamus.</p>
                </div>
                <div>
                    <head>Capitulum 2</head>
                    <p>Item, precipimus sub excommunicacionis pena, ut quilibet curatus statuta synodalia et prouincialia habeat et sepe studeat in eisdem.</p>
                </div>
                <div>
                    <head>Capitulum 3</head>
                    <p>Monemus insuper sub excommunicacionis pena, ut omnes curati in suis faciant ecclesiis residenciam personalem, prout de iure tenentur.</p>
                </div>
                <div>
                    <head>Capitulum 4</head>
                    <p>Inhibemus siquidem curatis omnibus, ne laicalia officia, preposituras scilicet, et bailliuias uel consimilia dominiorum temporalium aliquatenus exercere presumant, nec aliis officiis ordinem suum non decentibus sese immisceant quoquomodo.</p>
                </div>
                <div>
                    <head>Capitulum 5</head>
                    <p>Omnes usurarios et concubinarios manifestos excommunicatos denunciamus, et precipimus palam et publice nunciari: inhibentes omnibus sacerdotibus, ne in domo sua occasione quacumque mulierem aliquam teneant, de qua sinistra suspicio habeatur, et ne officia publica exerceant, seu teneant tabernas.</p>
                </div>
                <div>
                    <head>Capitulum 6</head>
                    <p>Item, inhibemus personis omnibus ecclesiasticis, ne super accionibus ad forum ecclesiasticum spectantibus respondeant coram iudice seculari.</p>
                </div>
                <div>
                    <head>Capitulum 7</head>
                    <p>Item, inhibemus omnibus nostris subditis, ne litteras aliquas derogatorias presumant exequi absque nostro speciali mandato.</p>
                </div>
                <div>
                    <head>Capitulum 8</head>
                    <p>Inhibemus eciam omnibus curatis et aliis quibuscumque, mandata iudicum sedis apostolice aliquatenus exequantur, nisi prius facta fidei de rescripto et commissione ac copia partis citande, si petierit, suis sumtibus et expensis.</p>
                </div>
                <div>
                    <head>Capitulum 9</head>
                    <p>Item, inhibemus ne commissarius aliquis, quantacumque fulgeat dignitate, litteras absolutorias aut eciam de uisu dare presumat, nec aliqua remittere de his que sibi denunciata fuerint quoquo modo.</p>
                </div>
                <div>
                    <head>Capitulum 10</head>
                    <p>Omnes qui precepta monicionis et inhibita huiusmodi uel aliqua eorumdem facere presumserint, excommunicacioni decernimus subiacere.</p>
                </div>
                <div>
                    <head>Capitulum 11</head>
                    <p>Item, curaciones generales deinceps fieri prohibemus: precipientes curatis omnibus et eorum loca tenentibus ne easdem exsequantur.</p>
                </div>
                <div>
                    <head>Capitulum 12</head>
                    <p>Item, precipimus archipresbyteris et loca tenentibus eorum, ut ecclesias rectorum non residentium in eisdem cum iure et pertinencia earumdem, et eorum qui infra annum a tempore prouisionis sibi facte ad sacerdotium non fuerunt promoti, saisiant, et ad manum dicti domini episcopi et nostram ponant et teneant ac explectant, donec a nobis aliud receperint in mandatis.</p>
                </div>
                <div>
                    <head>Capitulum 13</head>
                    <p>Inhibemus insuper, ne de villa exeant absque nostro speciali mandato, eisdem districtissime iniungentes, ut defectibus quos uisitando reperierunt, nobis sub sigillis suis tradant et in scriptis.</p>
                </div>
                <div>
                    <head>Capitulum 14</head>
                    <p>Item, prohibemus archipresbyteris omnibus, ac loca tenentibus eorumdem sub excommunicacionis sentencia, quam in non parentes ferimus in iis scriptis, ne de causis cognoscant aliquibus, nisi de mandato dicti domini officialis Eduensis processerit speciali.</p>
                </div>
                <div>
                    <head>Capitulum 15</head>
                    <p>Item, precipimus ut omnes excommunicatos, qui per annum sustinuerint sentenciam, moneantur a suis rectoribus per tres dies dominicos in suis ecclesiis nominatim, ut infra tres menses se absolui faciant et procurent: alioquin quod citentur ad synodum instantem super articulos fidei responsuri: cum merito habeantur ob hoc de fide suspecti: quorum citatorum nomina nobis in scriptis per singulos curatos ipsorum ad dictam synodum deferantur.</p>
                </div>
                <div>
                    <head>Capitulum 16</head>
                    <p>Item, cum ad nostrum spectet officium testamenta seu uoluntates ultimas decedentium in ciuitate et diocesi Eduensi exsecucioni facere demandare; precipimus et mandamus, quod post testamenta seu uoluntates ultimas quorumcumque decedentium, infra mensem a tempore obitus eorumdem ad nostram curiam deferantur, ut eas faciamus exsecucioni prout nostro incumbit officio demandare.</p>
                </div>
                <div>
                    <head>Capitulum 17</head>
                    <p>Item, inhibemus ne sacerdotes in ecclesiis suis seu cimiteriis communicare permittant, et quod nullos ad predicandum in ecclesiis suis permittant, nisi si persona authentica; nec questores aliquos predicare permittant, sed suarum tenorem exponere litterarum dumtaxat, nec ad hoc questores eosdem admitti uolumus absque nostrarum testimonio litterarum.</p>
                </div>
                <div>
                    <head>Capitulum 18</head>
                    <p>Inhibemus si quidem rectoribus ecclesiarum omnibus, ne in ecclesiis suis et cimiteriis curias laicorum dominorum temporalium exerceri permittant: et si in eis uiolencia aliqua inferatur, nobis referant infra mensem, et prouidebimus de remedio opportuno.</p>
                </div>
                <div>
                    <head>Capitulum 19</head>
                    <p>Item, omnes illos qui nuncios aut executores litterarum nostre curie, aut easdem litteras deferentes, hac occasione capere, uerberare, detinere, occultare, uel per carcerem mancipare, aut litteras ipsas memoratis personis auferre, seu eas rumpere, cancellare, aut aliter detinere quoquomodo, uel sic ablata celare, uel uenienti seu uenire uolenti ad dictam curiam in aliquo molestare presumserint, aut ut ista fiant procurauerint, uel facienti opem, consilium uel fauorem duxerint adhibendum, quos in hiis scriptis excommunicamus, precipimus excommunicatos palam et publice nunciari per omnes curatos diocesis Eduensis singulis diebus dominicis et festiuis: iniungentes insuper curatis eisdem, ut non eorumdem quos sciuerint sic iurisdiccioni ecclesiastice clam uel palam, directe uel indirecte, publice uel occulte, uel alio quomodolibet perturbare, nobis in scriptis infra mensem mittere secrete procurent.</p>
                </div>
                <div>
                    <head>Capitulum 20</head>
                    <p>Item, inhibemus rectoribus omnibus, seu curatis, ne alienum parochianum admittant ad ecclesiastica sacramenta, item ea sibi ministrare presumant, absque sui curati licencia speciali; et ne absoluciones sibi directas et in posterum dirigendas aliquibus, preterquam suis uicariis exequandas committant, et ne uicarios recipiant, nisi fuerint per nos primitus approbati.</p>
                </div>
                <div>
                    <head>Capitulum 21</head>
                    <p>Item, omnes clandestina matrimonia contrahentes, et qui in eis intererunt, quos in his scriptis excommunicamus, precipimus et mandamus excommunicatos publice nominari.</p>
                </div>
                <div>
                    <head>Capitulum 22</head>
                    <p>Item, precipimus curatis omnibus et cuilibet eorumdem sub pena decem librarum Turonensium applicandarum domino episcopo, ut portitores litterarum nostrarum ubicumque requisiti fuerint secrete, procurent celeriter expedire, et in execucione litterarum ipsarum deferant, donec portitor eamdem per unam leucam et amplius se poterit elongasse, ut quorumdam malitiis obuietur.</p>
                </div>
                <div>
                    <head>Capitulum 23</head>
                    <p>Item, precipimus quod fontes cum sera clausi custodiantur, propter sortilegia et indumenta sacerdotalia, mappe, seu panni altaris commodius custodiantur.</p>
                </div>
                <div>
                    <head>Capitulum 24</head>
                    <p>Item, monemus omnes et singulos sacerdotibus idoneis peccata sua confiteri, talibus qui super hoc habeant potestatem.</p>
                </div>
                <div>
                    <head>Capitulum 25</head>
                    <p>Item, inhibemus sub pena excommunicacionis officialibus et sigilliferis archidiaconorum, ac precipimus ne concedant alicui litteras absolutorias uel deliberatorias matrimonium contrahere uolenti sine auctoritate et licencia nostra speciali, cum istud ad nostram spectet iure ordinario potestatem.</p>
                </div>
                <div>
                    <head>Capitulum 26</head>
                    <p>Item, precipimus sollicitatores monialium excommunicatos publice nunciari: monentes eciam abbatissas et priorissas earumdem, ne extra casus de iure expressos, concedant ipsis monialibus licenciam exeundi.</p>
                    <p>Monemus eciam sub pena excommunicacionis uniuersos et singulos cuiuslibet status, condicionis, uel dignitatis existant, ut nullus, nisi racionabili et manifesta causa existat, ac de illius ad quem pertinuerit licencia, ingrediatur ad easdem.</p>
                    <p>Monentes nihilominus uniuersos et singulos, ut nulli moniales, extra casus in iure expressos, a suis monasteriis exeuntes uel egressas scienter recipiant in suis domibus seu habitaculis uel receptent; nec earum pudiciciam uiolare, sed nec eciam attentare presumant: quod redundaret in Christi earum sponsi iniuriam et offensam.</p>
                </div>
                <div>
                    <head>Capitulum 27</head>
                    <p>Item, singula que superius sunt expressa iniungimus, aut una cum penis superius declaratis districtius inhibemus sub pena decem librarum Turonensium domino episcopo applicandarum contra inobedientes et pro quolibet singulorum.</p>
                </div>
                <div>
                    <head>Capitulum 28</head>
                    <p>Monemus presbyterum, et ex causa omnes et singulos habentes litteras uel instrumenta ad iura episcopalia domini Eduensis super feodis, contractibus, et rebus aliis quibuscumque et ad ius episcopale ecclesie Eduensis pertinentes, ut infra mensem a tempore notitie continue numerandum dicto domino episcopo, seu uicariis suis, aut nobis restituant, notificent, et reuelent: alioquin ipsos extunc in his scriptis excommunicamus, et per nos excommunicati publice nuntientur.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
