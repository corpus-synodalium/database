<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Novara</title>
                <recordID>2214</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1298</origDate>
                <dateNotes/>
                <origPlace>Novara</origPlace>
                <diocese>Novara</diocese>
                <province>Milan</province>
                <country>Italy</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 2214</p>
                <p>Year: 1298</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Novara</p>
                <p>Diocese: Novara</p>
                <p>Province: Milan</p>
                <p>CountryModern: Italy</p>
                <p>Latitude: 45.45</p>
                <p>Longitude: 8.61667</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Papiniano della Rovere</p>
                <p>IssuingAuthorityAlt: None</p>
                <p>RegnalStart: 1296</p>
                <p>RegnalEnd: 1300</p>
                <p>Delegated: None</p>
                <p>ClassificationNotes: Third Part (Appendix)</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Novara 1298, ed Briacca, pp272-279</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: None</p>
                <p>Transcription: Reviewed </p>
                <p>GeneralNotes: ['Third Part (Appendix), added after the synod', 'Liber synodalis of Papiniano della Rovere, Bishop of Novara – issued in 1298 (following celebration of a synod), two years into his episcopate (p36); he had been born in Turin, and was later named bishop of Parma in 1300', '-Papiniano was himself closely tied to papacy, having served as a chaplain and “uditore del Palazzo apostolico” [p41] at the request of Boniface VIII [Registres de Boniface VIII, I, n. 914, coll 319-20]', '-Novara was under jurisdiction of Milan, but the work shows few traces of the council held at Milan in 1291 [pp. 36-37]', '-work is strongly influenced by Guillaume Durand’s statutes (p. 67); follows structure of instructiones et monitiones and then constitutiones (this seems to have been the southern French model, as opposed to Odo of Sully’s, which was pervasive in the North; see Guizard, l’Oeuvre canonique de Guillaume Durand, in XXXIXme Congrès Mende 1955, Montpellier 1955)', '-shows itself to be strongly inspired by Bonifician conception of centralized authority [p82]', '-Helmrath, Partikularsynoden, 160: 1298 Novara Diocesan Statutes (issued by Bishop Papinianus della Rovere) contained material from Gratian, the Liber Extra, the Synodalbook of William Durandus, the 1252 Statutes of Nimes, a Cologne Synod, the joint 1289 statutes of Cahors, Rodez and Tulle, and other statutes of Novara itself from 1257 and 1277. (cites Briacca, Statuti sinodali, 169-279)']</p>
                <p>BiblioRefs: Briacca, Papiniano della Rovere, Contributi ad una biografia, in Raccolta di Studi in memoria di Giovanni Soranzo, I, Milan 1968, pp60-128, at pp113-14</p>
            </div>
            <div>
                <head>Text</head>
                <div>
                    <head>Incipit</head>
                    <p>Appendix [1].</p>
                </div>
                <div>
                    <head>Capitulum 1</head>
                    <p>Missa pro pontifice.</p>
                    <p>Oracio.</p>
                    <p>Omnipotens sempiterne Deus, miserere famulo tuo pontifici nostro et dirige eum secundum tuam clemenciam in uiam salutis eterne, ut, Te donante, Tibi placita cupiat et tota uirtute perficiat.</p>
                    <p>Per.</p>
                    <p>Secreta.</p>
                    <p>Proficiat, quesumus Domine, hec oblacio, quam tue supplices offerimus maiestati ad salutem famuli tui, ut tua prouidencia eius uita inter aduersa et prospera ubique dirigatur.</p>
                    <p>Per.</p>
                    <p>Postcomunio.</p>
                    <p>Sumentes, Domine, perpetue sacramenta salutis, tuam deprecamur clemenciam, ut per ea famulum tuum pontificem nostrum ab omni aduersitate protegas.</p>
                    <p>Per.</p>
                </div>
                <div>
                    <head>Capitulum 2</head>
                    <p>Quod compromissum non fiat super ecclesiastico beneficio.</p>
                    <p>Ut cessantibus que nonnunquam de benefitiis ecclesiasticis temere attemptantur prauam illicite paccionis speciem continentibus composicionibus uiam in huiusmodi beneficia uiciosis claudamus ingressibus, statuentes firmiter inhibemus, ne fiat de cetero super ecclesiastico beneficio compromissum uel composicio quelibet absque nostra uel successorum nostrorum consciencia et licencia speciali.</p>
                    <p>Alioquin compromittentes aut aliter componentes iure, si quod eis in beneficio competebat, sint eo ipso priuati et tam ipsi quas sui arbitratores siue mediatores ut simoniaci puniantur, et insuper irritum quod egerint et quicquid ex eo uel ob id secutum fuerit habeatur.</p>
                </div>
                <div>
                    <head>Capitulum 3</head>
                    <p>De pena clericorum facientium uel sociantium partes.</p>
                    <p>Ut a pestiferis laicalium partium actibus clericorum, per quos sepe in ecclesia scandalum generatur, manus quatenus possumus comprimamus sub obtestacione diuini iuditii et pena clericalis priuilegii prohibemus, ne clerici seculares uel religiosi et maxime sacerdotes laicorum partes quomodolibet faciant, regant, foueant uel sequantur, aut in eis iurent siue promittant seu in expensis earum contribuant uel pro eis siue cum eis tractatum aliquem, processum uel ambaxatam in alterius dampnum scribant, ferant uel referant, armaue moueant, aut se aliter talibus inuoluant uel de talibus intromittant.</p>
                    <p>Sciant autem se partium huiusmodi guerris, sedicionibus, rixis uel tumultibus publice inmiscentes in nullo sibi ab ecclesia subueniendum esse, utpote omni clericali priuilegio denudatis, hiis qui aliter circa premissa delinquerent, decem librarum condempnacione mulctandis.</p>
                    <p>Datacio appendicis [2].</p>
                    <p>Edite sunt premisse due proxime constituciones et addite precedentibus per prefatum dominum episcopum de capituli sui conscilio in episcopali palacio Nouariensi, anno prescripto .VIII. kal. iulii, presentibus dominis Andrea de Pellizonis et Guillelmo Beccuto ac Bertholino de Pellizonis de Taurino, clericis et familiaribus episcopi supradicti.</p>
                </div>
                <div>
                    <head>Capitulum 4</head>
                    <p>Ordinaciones et constituciones a Papiniano episcopo edite ac promulgate ad canonicorum ecclesie S. Marie reformacionem [3].</p>
                    <p>In nomine Domini, amen.</p>
                    <p>Ad augmentum cultus diuini nominis, decus et decorem ecclesie nostre et iurium ipsius conseruacionem, morum et actuum fratrum et canonicorum nostrorum in melius reformacionem, nos Papinianus, miseracione diuina episcopus Nouariensis, super infrascriptis articulis in quibus ecclesiam ipsam et personas ipsius correccionis et reformacionis officio inuenimus indigere, sequentes ordinaciones et constituciones ad presens nostri approbacione capituli edimus et promulgamus inuiolabiliter obseruandas, ordinantes et statuentes: in primis, ut acquirantur [4] et habeantur pro ministris altaris usque ad festum natiuitatis beate Marie proximum paramenta ista, uidelicet pluuiale, dalmatica et tunicella albe; pluuiale, dalmatica et tunicella rubee; pluuiale et dalmatica uirides.</p>
                    <p>Item ut presbiter non ministret in officio subdiaconi uel acoliti quamdiu ibi fuerit diaconus, subdiaconus uel acolitus; sed offitium subdiaconi faciat subdiaconus, et acoliti acolitus cuius ebdomada proximior erit.</p>
                    <p>Defectum uero seu absenciam subdiaconi suppleat, si adsit, diaconus, et acoliti subdiaconus cuius ebdomada uicinior erit, ut supra.</p>
                    <p>Item ut diaconus teneat stolam sub dalmatica.</p>
                    <p>Item ut acolitus non teneat patenam, sed subdiaconus.</p>
                    <p>Item ut ministrantes altari utantur armuciis de uariis.</p>
                    <p>Item ut quilibet canonicorum, si est presens et potest, seruiat in ordine in quo est per ebdomadam suam.</p>
                    <p>Alioquin pro absente habeatur, nisi defectus ministrorum exigeret ut in ordine inferiori seruiret: quod sit in disposicione cantoris uel locum eius tenentis.</p>
                    <p>Item ut qui exierit chorum ab epistola usque ad Ite, missa est, uel Benedicamus, pro absente habeatur quantum ad illam missam, nisi exiret neccessaria causa ductus, de qua exeuntis uerbo credatur.</p>
                    <p>Similiter qui exierit in matutinis a secunda antiphona usque ad Benedicamus.</p>
                    <p>Similiter et qui in uesperis a secunda antiphona usque ad Benedicamus.</p>
                    <p>Item quod dictum est supra de matutinis diei seruetur in uigilia seu matutinis defunctorum diebus quibus est anniuersarium.</p>
                    <p>Aliis uero diebus qui non interfuerit matutinis defunctorum a principio secunde leccionis usque ad finem psalmi Benedictus, amittat denarium unum.</p>
                    <p>Item ut canonici constituti in sacris non sedeant in sede inferiori chori.</p>
                    <p>Item ut offitium diuinum dicatur plane et distincte, quantum Deus dederit.</p>
                    <p>Item ut statutum de non legendo sine prouisione non teneat per iuramentum, nisi ebdomandarios solos.</p>
                    <p>Item ut omittantur psalmi graduales preter quam in quadragessima.</p>
                    <p>Et hore beate Marie dicantur de cetero in ecclesia sine nota, tamen secundum consuetudinem Romane curie.</p>
                    <p>Item ut non cantetur in duobus libris simul.</p>
                    <p>Item ut in missa dominice non inseratur offitium alicuius sancti, neque dicatur prefacio de Trinitate.</p>
                    <p>Item ut mulieres non intrent chorum, dum dicitur ibi offitium.</p>
                    <p>Item ut tabula altaris argentea, quando fieri poterit, reparetur uel refficiatur et teneatur ante altare.</p>
                    <p>Item ut presbiter Rogerius seruiat per se, si potest, alioquin per alium capellaniam suam.</p>
                    <p>Item ut reliquie sancti Agabii recondantur decenter in altari suo.</p>
                    <p>Item ut sorciatur effectum ordinacio capellanie, quam dimisit Hugo Zuchalla, et hoc procuret et sollicitet thesaurarius.</p>
                    <p>Item ut fiat cuniculus in fontibus per quem aqua baptismatis uacuetur.</p>
                    <p>Item ut fructus primi anni prebendarum uacantium cedant et conuertantur in empcionem ornamentorum et paramentorum aut alium cultum ecclesie, colligendi et seruandi ad hunc solum usum per thesaurarium qui pro tempore fuerit.</p>
                    <p>Idem fiat de fructibus aliarum prebendarum ad capitulum per statuta ecclesie pertinentibus.</p>
                    <p>Item ut de duabus prebendis sancti Ambrosii fiant quatuor sacerdotales ad seruitium illius et maioris ecclesie.</p>
                    <p>Et presbiter Albertus eiusdem ecclesie compellatur iuxta ordinacionem fundatoris missas facere.</p>
                    <p>Item ut de capellis non parochialibus capituli fiant capellanie assignande presbiteris deputandis certis altaribus ecclesie maioris, ad celebracionem missarum et alia eius obsequia in diuinis iuxta ordinacionem per nos et capitulum super hoc faciendam.</p>
                    <p>Item ut canonici omnes clausa deferant indumenta et non utantur capuciis sed biretis; nec incedant per ciuitatem in sacris constituti sine cappa uel mantello, nec alii sine tabardo.</p>
                    <p>Contrarium faciens solidos quinque camere nostre persoluat.</p>
                    <p>Item ut non deferant gladios uel arma alia, nec ludant ad taxillos uel ludos teneant; contrarium faciens solidos decem camere nostre persoluat.</p>
                    <p>Item ut continenter et caste uiuere studeant, penas timentes quas predecessorum nostrorum ac legatorum sedis apostolice constituciones contrarium facientibus comminantur [5], quas nos peruersorum exigente audacia temporalibus quoque penis uallantes statuimus, ut quicumque canonicorum deinceps incontinencia inuentus fuerit laborare, concubina tenendo, solidos centum camere nostre persoluat.</p>
                    <p>Et qui spurios suos secum tenuerit, sexaginta.</p>
                    <p>Item ut claustrum bene custodiatur per continuum fidelem portarium et claudatur quolibet sero, statim pulsata tercia campana comunis, nec apperiatur de nocte, nisi ex iusta causa, et tunc per portarium continuo reclaudentem.</p>
                    <p>Et quicumque pro apperienda porta uiolenciam fecerit porte uel portario, aut portam alias apperuerit, soluat camere nostre pro qualibet uice libras decem.</p>
                    <p>Et qui propter hoc minatus fuerit portario, solidos sexaginta.</p>
                    <p>Ad quas penas soluendas teneatur quilibet canonicorum pro suo familiari qui contra faceret.</p>
                    <p>Item ut quilibet canonicorum corripiat et compescat consanguineos et familiares suos a rixis et tumultibus faciendis et armis deferendis in ecclesia et claustro.</p>
                    <p>Alioquin puniatur pro eo ac si ipse fecisset iuxta qualitatem excessus.</p>
                    <p>Item ut absentes canonici, qui nunc sunt, infra tres menses procuratorem habeant in ecclesia de canonicis presentibus, qui pro eis respondeant episcopo et capitulo; futuri uero priusquam fuerint prebendarum suarum possessionem assecuti, eodem modo infra totidem menses similem procuratorem faciant et habeant.</p>
                    <p>Item ut presbiter Gregorius de Ueure per capitulum reuocetur et compellatur infra quindecim dies in ipsa ecclesia continue residere.</p>
                    <p>Alioquin nos super hoc ecclesie predicte et eius populo curabimus prouidere.</p>
                    <p>Item ut omnes possessiones, affictus [6] et iura ecclesie requirantur, recuperentur, consignentur et describantur usque ad natale Domini proximum et tam de illis quam de instrumentis utilibus ecclesie fiat inuentarium seruandum in thesauraria.</p>
                    <p>Ad que omnia facienda deputamus ex nunc archipresbiterum et dominum Lotherium, iniungentes eis in uirtute obedientie ut hec tam diligenter quam fideliter exequantur eisque uices nostras ubicumque oportuerit in execucione huiusmodi committentes.</p>
                    <p>Item ut si quis canonicorum residentium indiguerit domo, prouideatur ei de ipsa secundum arbitrium nostrum ex hiis quas habent alii ultra sufficienciam.</p>
                    <p>Item ut non fiat coequacio prebendarum sine consciencia nostra.</p>
                    <p>Premissa omnia et singula firmiter custodiri uolumus et mandamus, salua semper nobis circa eorum interpretacionem, moderacionem, dispensacionem et correccionem omni auctoritate nostra.</p>
                </div>
                <div>
                    <head>Explicit</head>
                    <p>Datum Nouarie in pleno capitulo ecclesie nostre, anno Domini millesimo ducentessimo nonagessimo septimo, die mercurii uigessimo sexto mensis iunii, indiccione decima.</p>
                </div>
                <div>
                    <head>Footnotes</head>
                    <p>[1] In brackets</p>
                    <p>[2] In brackets</p>
                    <p>[3] Sentence in brackets</p>
                    <p>[4] a(c)quirantur</p>
                    <p>[5] co(m)minantur</p>
                    <p>[6] a(f)fictus</p>
                </div>
            </div>
        </body>
    </text>
</root>
