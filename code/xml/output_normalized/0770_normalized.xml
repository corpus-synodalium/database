<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Cambrai</title>
                <recordID>0770</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1322-10-01</origDate>
                <dateNotes/>
                <origPlace>Cambrai</origPlace>
                <diocese>Cambrai</diocese>
                <province>Reims</province>
                <country>Belgium</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 770</p>
                <p>Year: 1322</p>
                <p>Month: 10</p>
                <p>Day: 1</p>
                <p>Circa: None</p>
                <p>DatingNotes: None</p>
                <p>Place: Cambrai</p>
                <p>Diocese: Cambrai</p>
                <p>Province: Reims</p>
                <p>CountryModern: Belgium</p>
                <p>Latitude: 50.175579</p>
                <p>Longitude: 3.2345</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Pierre de LÃ©vis-Mirepoix</p>
                <p>IssuingAuthorityAlt: None</p>
                <p>RegnalStart: 1309</p>
                <p>RegnalEnd: 1324</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Reusens, Statuta, 80-83</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Library Scan', 'WebDownload']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Locus XLVIIIus.</p>
                    <p>Statuta synodalia facta in die beati Remigii anno Domini millesimo CCCo XXIIo.</p>
                </div>
                <div>
                    <head>Capitulum 1</head>
                    <p>Ut abbates, priores, decani, presbiteri ac omnes alii, qui ad sanctam synodum Cameracensem uenire et pro temporibus tenebuntur, reddantur imperpetuum cerciores qua die debebunt ad sanctam synodum comparere sibique cum deliberacione pleniori de sibi quo ad hoc oportunis debeant prouidere, statuimus et in hac sancta synodo ordinamus, ut de anno in annum in festo Remigii in capite octobris decani ad [1] dictam sanctam synodum uenire debentibus de iure, consuetudine uel alio quoquo modo, prefigimus, et ad comparendum, presentandum seu audiendum, et consentiendum hiis que in dicta sancta synodo statui, fieri, publicari uel ordinari de anno in annum contigerit, pro termino peremptorio assignamus; ita quod aliis uocacionibus de cetero non sit opus, nisi per reuerendum in Christo patrem dominum Cameracensem episcopum, seu eius uicarios, uel uicarium, dictam synodum ad aliam diem assignari contigerit uel transferri.</p>
                    <p>Et in casu ubi contigerit, primas kalendas in capite octobris uenire die dominica, dictam synodum prorogamus ex nunc prout ex tunc ad crastinum dicte diei dominice.</p>
                </div>
                <div>
                    <head>Capitulum 2</head>
                    <p>Quia plerumque nonnulli curati Cameracensis diocesis et eorum uices gerentes, ut clerici, uariis sigillis utuntur, nunc uno, tunc alio, exequuciones, rescripciones aut alias litteras, quas quandoque officiali aut sigillifero curie Cameracensis dirigunt, sigillando; propter que sepissime super agnicione dictorum sigillorum dubitaciones et altercaciones in causis in dicta curia sunt suborte; ut igitur dubitaciones et altercaciones ad certitudinem reducantur, et in causis in dicta curia uentilantibus de cetero securius procedatur, statuimus et ordinamus, ut unusquisque curatus proprium sigillum sub nomine parrochialis ecclesie sue habeat infra mensem, et eo solo utatur in dictis execucionibus, rescripcionibus et aliis litteris sigillandis, quas super excessibus prefatorum mandatorum curie Cameracensis quilibet ipse per se, aut clericum suum uel alium, contigerit sigillare.</p>
                    <p>Si uero ex causa permutacionis ecclesiam suam uel alias omittere contigerit, sigillum huiusmodi suo relinquat successori.</p>
                    <p>Quisquis autem contrarium fecerit penam uiginti solidorum parisiensium eo ipso se nouerit incursurum, domino Cameracensi applicandorum et per decanum loci leuandorum.</p>
                </div>
                <div>
                    <head>Capitulum 3</head>
                    <p>Item precipimus omnibus decanis christianitatum Cameracensis diocesis, sub pena suspensionis eisdem firmiter iniungentes, ut impressiones omnium et singulorum sigillorum, quibus utuntur curati sibi subditi in sigillandis execucionibus mandatorum curie Cameracensis et aliis literis quas frequenter dicte curie transmittunt, officiali uel sigillifero infra instans festum beati Martini transferre non omittant.</p>
                </div>
                <div>
                    <head>Capitulum 4</head>
                    <p>Querimonias quamplurimum Cameracensis diocesis recepimus, inter alia continentes quod nonnulli curati parrochialium ecclesiarum ac eorum uices gerentes predicte diocesis pro suis execucionibus mandatorum curie Cameracensis faciendis in scripturis et sigillis suis non ad modum racionis sed ad libitum uoluntatis pecuniam maiorem quam deceat indebite exigunt et extorquent in dicte curie scandalum et dictorum conquerentium preiudicium et grauamen.</p>
                </div>
                <div>
                    <head>Capitulum 5</head>
                    <p>Nos uero talibus immoderatis exaccionibus, prout possumus et debemus, uiam precludere, ac eisdem uicariis et curatis pro suis penis et laboribus moderate tamen subuenire uolentes, statuimus et ordinamus pro suis penis et laboribus, ut unusquisque eorumdem pro qualibet execucione mandatorum curie antedicte infra metas sue parrochialis ecclesie facienda uno denario pro sigillo, uno denario pro rescripcione, si fiat et si per eum scribatur, duobus denariis pro scriptura, et uno pro sigillo, pro procuracione uero, si per eum scribatur et sigilletur, sex denariis, si uero eadem scriptura tradatur, duobus denariis, pro scripcione uero iuramenti, pro calumpnia uel decisorii ubi continetur, affirmat uel negat, uel confitetur, dumtaxat in substancia, pro scriptura et sigillo sex denariis, pro examinacione quoque testium et scriptura super deposicionibus eorum ac aliis scripturis, super quibus non est imposita taxacio, pro octo lineis, quarum quelibet octo uocabula contineat integra, monosillabis in dicto uocabulorum numero minime computatis, de uno denario sit contentus.</p>
                </div>
                <div>
                    <head>Capitulum 6</head>
                    <p>Inhibemus eisdem rectorum cuilibet, ne ultra taxacionem huiusmodi aliquid audeat de cetero recipere uel exigere [2] presumat.</p>
                    <p>Si quis uero eorum contra hoc facere presumpserit, tociens quociens reprehensus fuerit, penam decem solidorum parisiensium incurrat ipso facto, domino Cameracensi applicandorum.</p>
                </div>
                <div>
                    <head>Capitulum 7</head>
                    <p>Excommunicatos a canone nunciamus omnes illos, qui tempore interdicti defunctorum corpora in cimiteriis, nisi in casibus a iure concessis, et qui excommunicatos publice uel nominatim, interdictos aut usurarios scienter presumpserint sepelire.</p>
                </div>
                <div>
                    <head>Capitulum 8</head>
                    <p>Excommunicatos a canone nunciamus omnes, qui a personis ecclesiasticis pro suis rebus, quas non negociandi causa deferunt seu deferri faciunt, pedagia suo uel alienorum nomine exigunt uel extorquent.</p>
                </div>
                <div>
                    <head>Capitulum 9</head>
                    <p>Excommunicatos a canone nunciamus omnes personas, que scienter in gradibus prohibitis a iure, uel in sacris ordinibus constitute, aut in religionibus professe, matrimonium contrahere non uerentur.</p>
                </div>
                <div>
                    <head>Capitulum 10</head>
                    <p>Denunciamus excommunicatos a canone religiosos, tam exemptos quam non exemptos, qui parrochianis alienis sacramentum extreme unccionis ministrare, aut matrimonia inter eos solemnizare presumpserint, parrochialis presbiteri non habita licencia speciali.</p>
                </div>
                <div>
                    <head>Capitulum 11</head>
                    <p>Excommunicatos a canone nunciamus omnes publice excommunicatos aut interdictos, qui, dum missarum solemnia celebrantur, moniti ut de ecclesiis exeant, remanere presumpserint, per Sedem apostolicam dumtaxat absoluendos.</p>
                </div>
                <div>
                    <head>Capitulum 12</head>
                    <p>Item precipimus in uirtute sancte obedientie omnibus presbiteris et curatis ecclesiarum nostrarum diocesis et ciuitatis Cameracensis, ut statuta in hoc synodo facta et denunciaciones in ecclesiis suis diebus dominicis et festiuis, cum ibidem fuerit maior populi multitudo, publice faciant promulgari; negligentes autem penam decem solidorum parisiensium, quociens negligentes fuerint, incurrant, per decanos nostros leuandorum.</p>
                </div>
                <div>
                    <head>Footnotes</head>
                    <p>[1] Originalli [ad].</p>
                    <p>[2] Originalli [exigere].</p>
                </div>
            </div>
        </body>
    </text>
</root>
