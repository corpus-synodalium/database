<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Clogher</title>
                <recordID>1450</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1430-10-06</origDate>
                <dateNotes/>
                <origPlace>Clogher</origPlace>
                <diocese>Clogher</diocese>
                <province>Armagh</province>
                <country>Ireland (Northern)</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Other</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1450</p>
                <p>Year: 1430</p>
                <p>Month: 10</p>
                <p>Day: 6</p>
                <p>Circa: None</p>
                <p>DatingNotes: None</p>
                <p>Place: Clogher</p>
                <p>Diocese: Clogher</p>
                <p>Province: Armagh</p>
                <p>CountryModern: Ireland (Northern)</p>
                <p>Latitude: 54.416667</p>
                <p>Longitude: -7.2</p>
                <p>PlaceNotes: medieval diocese straddles modern border between Ireland and Northern Ireland; Clogher itself lies in Northern Ireland</p>
                <p>Classification: Other</p>
                <p>IssuingAuthority: Arthur of Clogher</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: Chapter synod</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Records of Convocation 16, pp. 241-44</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['Library Scan', 'Hard Copy Scan']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Arthurus, Dei et apostolice sedis gracia episcopus Clochorensis omnibus abbatibus, prioribus, rectoribus, uicariis, capellanis et herenacis et tenentibus ecclesiarum omnium per totam nostram diocesim constitutis salutem in Domino eternam; ne uos aliqui quorum interest uel interesse poterit de statutis per nos, cum concilio et assensu capituli nostri Clochorensis, die capitulari pro reformacione ecclesie et ecclesiarum tenentium ad hoc assignato, uidelicet sexto die mensis Octobris anno Domini MCCCCXXX in ecclesia maiori nostra de Clochor editis, uos uel ipsi ignoranciam pretendere uel reclamare possitis.</p>
                </div>
                <div>
                    <head>Capitulum 1</head>
                    <p>[1] Noueritis quod nos, uestigiis predecessorum nostrorum inherentes, de consilio et assensu dicti capituli nostri Clochorensis, statuimus et per presentes definimus quod quilibet canonicus dicte ecclesie nostre mittat unum superpellicium pro se competens ad dictam ecclesiam mittat; contrarium faciens uocem in capitulo non habeat nec ad alios tractatus capitulares quousque dictum superpellicium ad eandem ecclesiam ponat admittatur.</p>
                </div>
                <div>
                    <head>Capitulum 2</head>
                    <p>Item statuimus quod rectores uel uicarii aut capellani, qui debita siue obuenciones ecclesiasticas inter se debito modo non communicantes nec diuidentes sed scienter[2] partem alterius usurpantes et requisiti, infra triduum non restituentes suspensi sint a diuinis quousque decima plene parti lese restituatur[3].</p>
                </div>
                <div>
                    <head>Capitulum 3</head>
                    <p>Item statuimus et[4] sub pena suspensionis uicariis et capellanis iniungimus quod in ultimis uoluntatibus parochianorum suorum procurabunt quod morientes ad fabricam ecclesie Clocherensis aliquid relinquant.</p>
                </div>
                <div>
                    <head>Capitulum 4</head>
                    <p>Item statuimus quod ex filia cuiuslibet rectoris, uicarii, capellani uel herenaci nubente secundum dicte ecclesie Clocherensis consuetudinem hactenus approbatam ad fabricam dicte ecclesie Clocherensis una marca dabitur et soluatur.</p>
                </div>
                <div>
                    <head>Capitulum 5</head>
                    <p>Item, cum lis pro tempore exorta fuit, statuimus quod, reseruatis minutis primitiis dictis uicariis et capellanis, primitie garbarum, quarum numerum nouem garbas ex carucatu solui iuxta ecclesie consuetudinem per totam nostram diocesim, ordinamus et per presentes declaramus inter eosdem rectores, uicarios et capellanos equaliter diuidantur.</p>
                </div>
                <div>
                    <head>Capitulum 6</head>
                    <p>Item in qualibet ecclesia nostre diocesis in qua bladi continentur episcopo debetur et ecclesie Clochorensis debetur modius et [5] iuxta mensuram et qualitatem modi et [6] episcopi ciuitatis Clocherensis equaliter et mensurabitur.[7]</p>
                </div>
                <div>
                    <head>Capitulum 7</head>
                    <p>Item statuimus quod herenacus incartatus, siue alius se natiuum reputans, terras ecclesiastical pignori obligans clerico uel laico, uel concedens laico in feudo uel in commodo, siue qui terras predictas secundum se sibi natiuas in uestitura episcopi occupans uel inuadens, ius siquidem in terris huiusmodi habet, uel haberi pretendit, eo ipso committere et perdere declaramus, et quod per eandem impignoracionem ei cui impignorabuntur uel impignorare fuerint ullum ius pignorum acquisitum est uel acquiretur. [8]</p>
                </div>
                <div>
                    <head>Capitulum 8</head>
                    <p>Item statuimus quod quicunque clericus siue laicus, cuiuscunque gradus, status uel condicionis extitit, qui terras ecclesiasticas, modicas aut magnas, sine licencia episcopi uel capituli intrauerit uel inuaserit aut quocunque quesito colore occupauerit, siue per sua animalia deuastauerit aut deuastari fecerit, si laicus fuerit sentenciam maioris excommunicacionis ipso iure incurrat, si clericus beneficiatus iure beneficio sit priuandus, ei beneficiatus non fuerit ad omne beneficium obtinendum sit inhabilis.</p>
                </div>
                <div>
                    <head>Capitulum 9</head>
                    <p>Item statuimus quod herenaci et tenentes ecclesiarum in ecclesiis ipsis[9] resideant et hospitalitatem communem iuxta ecclesie nostre Clocherensis consuetudinem antiquitus obseruatam teneant, nisi de communi assensu ipsorum et nostro aliter fuerit ordinatum; alioquin contrarium facientes sentenciam excommunicacionis ipso facto intrarant et nihilominus terris ipsorum eo ispo sint priuati.[10]</p>
                </div>
                <div>
                    <head>Capitulum 10</head>
                    <p>Item statuimus quod herenaci ecclesiarum cartas, si quas habent infra mensem a tempore publicacionis presentium numerandum nobis exhibeant, et qui cartas non habent infra mensem dictam cartas recipiant; alioquin continuum facientes uel facientem ius si quod habeat, uel habet uel habere[11] pretendunt aut pretendit, ipso facto amittere et perdere declaramus.[12]</p>
                </div>
                <div>
                    <head>Capitulum 11</head>
                    <p>Item statuimus quod quilibet herenacus siue dominus principalis ecclesie terras ecclesie liberas integre habeat, et quod nihilominus quilibet tenens eidem herenaco siue domino qui stipendium habuit integrum dominium in ecclesia sua consueta ipsi soluat; et si stipendium non habet, dimidiam partem sui dominii soluat, cuius eleccionem siue opcionem eidem herenaco siue domino concedimus; et quod capiens stipendium cum herenaco siue domino per triennium continuum stabit, nisi sit ita quod de consuetudine ecclesie sue post annum alibi transferre posset et quod pro tunc terciam partem stipendii secum et alias duas partes eidem herenaco siue domino restituat, et quod aliter ubi consuetudo clericalis non habetur transiens ad priorem dominum suum reuertetur, et in una uacca legali nobis et XII denariis[13] balliuis nostris tenebitur.</p>
                </div>
                <div>
                    <head>Capitulum 12</head>
                    <p>Item statuimus quod alii natiui ecclesiarum, eciamsi filii uel fratres herenacorum sint, quod eisdem herenacis siue dominis nomine dominii[14], quolibet termino hiemis et uern[15]is suem et dimidium marti et unum cadum seruitii[16] XII lagenarum in quolibet termino estatis et auctumni unam ouem cum mutreola lactis siue estimacionem debitam uel contrarium facientem in una marca ad fabricam ecclesie nostre siue domini, per rectorem uel uicarium aut capellanum sue ecclesie, uice et auctoritate nostra, per omnes censuras ecclesie procurentur contra eum, et quod nihilominus herenacus principalis dominium in vico dari consuetum ex seruicio,[17] carnibus, sale et aliis minutis debitis integre habebit.</p>
                </div>
                <div>
                    <head>Capitulum 13</head>
                    <p>Item statuimus quod herenaci et tenentes ecclesiarum... terras desertas suas reliquerint et ipsarum terrarum onera ordinaria et extraordinaria non supportauerint eo ipso culturam si quam fecerint perdant, et ad easdem terras sine licencia aliorumque tenentium dicta onera supportantium non admittan[18]tur.</p>
                </div>
                <div>
                    <head>Capitulum 14</head>
                    <p>Item statuimus quod herenaci siue tenentes terras suas dimittentes ut supra pro tempore absentie sue dominium uel aliquid commodum non petant ex eisdem terris ne acquirant, nec ad easdem terras ipsi admittantur, nisi prestita capcione sufficienti quod easdem terras sic desertas decetero non dimittant.</p>
                </div>
                <div>
                    <head>Capitulum 15</head>
                    <p>Item statuimus quod nullus tenens ecclesie poterit terras in rure capere siue societatem arandi facere dummodo terras ecclesie nostre Clocherensis ut supra; et si propter paupertatem aliquis ecclesiasticus terras ecclesiasticas supportare non poterit et facultatem arandi habuit in ipsa ecclesia societatem siue commoditatem et non alibi faciat.</p>
                </div>
                <div>
                    <head>Capitulum 16</head>
                    <p>Item statuimus quod in ecclesiis in quibus hactenus rectores, uicarii ad mercedem tenentes eciam ecclesiarum ad labores fabrice et ad expensas carpentariorum tenebantur inuiolabiliter obseruetur; in aliis uero ecclesiis in quibus non obseruata clericalis consuetudo statuimus quod rectores et uicarii ad fabricam cancelli[19] tenentes ecclesiarum ad fabricam nauis ecclesie teneantur[20].</p>
                </div>
                <div>
                    <head>Capitulum 17</head>
                    <p>Item statuimus quod in ecclesiis de Loch Emi erit unus et in ecclesiis Argolie erit alius carpentarius magister fabrice nominatus sine cuius licencia nulli alii carpentarii admittantur; contrarium uero facientes ad mercedem laboris eidem magistro fabrice teneantur.</p>
                </div>
                <div>
                    <head>Capitulum 18</head>
                    <p>Item statuimus: Sicut herenacis de bonis tenentium et familiarum suorum [21] decedentium mamona debetur, ita nobis, siue episcopo qui pro tempore fuerit, a rectoribus et uicariis ac herenacis siue dominis ecclesiarum decedentium mamona, quod in uulgari calpatigemdais soluetur.</p>
                </div>
                <div>
                    <head>Capitulum 19</head>
                    <p>Item statuta Domini Matthei episcopi Clocherensis, suo et capituli sui sigillo sigillata, in omnibus suis capitulis, de consensu et assensu dicti nostri capituli, confirmamus et approbamus.[22]</p>
                </div>
                <div>
                    <head>Capitulum 20</head>
                    <p>Item quod ... nisi sint qui ea redderent; et ne aliqui in premissis statutis ignoranciam, uelut produximus, pretendere poterint, statuimus uobis, omnibus et singulis supradictis ad quod presentes litere siue mandata[23] ipsarum uenerint, in uirtute sancte obedientie ecclesie et nobis iurate, necnon sub pena maioris excommunicacionis parum uestrarum quam penam uos, et quemlibet uestrum, si nostris mandatis cum effectu non parueritis, quod omnia statuta nostra et capituli nostri premissa semel quolibet mense infra missarum solemnia palam publice legatis et exponatis, et uestrum quilibet dum requisitus fuerit, legat et exponat, in quorum omnium et singulorum premissorum fidem et testimonium sigillum una cum sigillo communi dicti capituli nostri Clocherensis nostris literis apponi fecimus.</p>
                </div>
                <div>
                    <head>Explicit</head>
                    <p>Datum apud Clocher die mense et anno quibus supra [24].</p>
                </div>
                <div>
                    <head>Footnotes</head>
                    <p>[1] fn ref in ed.</p>
                    <p>[2] fn ref in ed.</p>
                    <p>[3] restituat[ur]</p>
                    <p>[4] [et]</p>
                    <p>[5] [...]</p>
                    <p>[6] [...]</p>
                    <p>[7] [?]</p>
                    <p>[8] fn ref in ed.</p>
                    <p>[9] fn ref in ed.</p>
                    <p>[10] fn ref in ed.</p>
                    <p>[11] fn ref in ed.</p>
                    <p>[12] fn ref in ed.</p>
                    <p>[13] [nariis]</p>
                    <p>[14] [i]</p>
                    <p>[15] [n]</p>
                    <p>[16] fn ref in ed.</p>
                    <p>[17] fn ref in ed.</p>
                    <p>[18] [n]</p>
                    <p>[19] [celli]</p>
                    <p>[20] [teneantur]</p>
                    <p>[21] [sic]</p>
                    <p>[22] fn ref in ed.</p>
                    <p>[23] [mandata]</p>
                    <p>[24] [6 October 1430]</p>
                </div>
            </div>
        </body>
    </text>
</root>
