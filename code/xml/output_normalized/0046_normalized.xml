<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Albi</title>
                <recordID>0046</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1270</origDate>
                <dateNotes/>
                <origPlace>Albi</origPlace>
                <diocese>Albi</diocese>
                <province>Bourges</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 46</p>
                <p>Year: 1270</p>
                <p>Month: None</p>
                <p>Day: None</p>
                <p>Circa: Yes</p>
                <p>DatingNotes: issued between 1254-1271 (dates of Combret's episcopacy); Lagger argues for 1267-71 in Statuts synodaux d'Albi</p>
                <p>Place: Albi</p>
                <p>Diocese: Albi</p>
                <p>Province: Bourges</p>
                <p>CountryModern: France</p>
                <p>Latitude: 43.928889</p>
                <p>Longitude: 2.146389</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Pontal II, pp458-72</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'WebDownload']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Hec sunt statuta domini B. bone memorie episcopi Albiensis.</p>
                </div>
                <div>
                    <head>Capitulum 1</head>
                    <p>De capellanis faiditis.</p>
                    <p>Statuimus de capellanis faiditis quod in locis illis in quibus non audent ipsi capellani commorari, nullus alius capellanus intret eorum loca seu parrochias ad sacramenta ministranda, nisi de ipsorum capellanorum hoc facerent uoluntate uel pro necessitate uidelicet in casibus necessariis ut superius.</p>
                    <p>Et tunc, qui hoc fecerint, iniungant ipsis infirmis quod postquam conualuerint suo se presentent capellano.</p>
                    <p>Et si quis capellanorum contra hoc uenire presumpserit ipso facto officio sit suspensus, alias nichilominus, prout uisum fuerit puniendus.</p>
                </div>
                <div>
                    <head>Capitulum 2</head>
                    <p>De clericis captis.</p>
                    <p>Item de clericis captis per laicos et curias laicorum, statuimus quamdiu capti tenebuntur non celebrentur diuina in castris, uillis seu locis aliis in quibus taliter tenebuntur nec post quamdiu [1] ubicumque capti tenebuntur nisi de licencia nostra.</p>
                </div>
                <div>
                    <head>Capitulum 3</head>
                    <p>Ne clerici pignorentur.</p>
                    <p>Item statuimus quod, per tres dies dominicos uel festiuos, moneant capellani omnes suos parrochianos in suis ecclesiis publice ut nullus, nisi de mandato nostro seu officialis nostri, pignoret capellanos seu clericos aut homines ecclesie aut res illorum capiat.</p>
                    <p>Quod si ex tune facere presumpserint, de nostrorum clericorum consilio, statuimus quod ipso facto sint excommunicati et excommunicati nominatim publice nuntientur et eorum terra, si terram habeant in qua iuridiccionem exerceant, sit ipso facto ecclesiastico interdicto supposita quod non relaxetur donec satisfaccio fuerit subsecuta.</p>
                </div>
                <div>
                    <head>Capitulum 4</head>
                    <p>Ne clerici ludant.</p>
                    <p>Item statuimus ne clerici et quidem presbyteri et alii in sacris ordinibus constituti seu rectores ecclesiarum non ludant ad aleas uel taxillos modo aliquo uel occasione aliqua; quod si facere presumpserint ipso facto ab officio sint suspensi; nichilominus per nos alias uel nostrum officialem grauiter puniendi si hec prauitas eorumdem et idem est supra sed addetur pena propter frequenciam transgressorum.</p>
                </div>
                <div>
                    <head>Capitulum 5</head>
                    <p>De curatis quod ueniant ad synodum.</p>
                    <p>Item statuimus, sub pena excommunicacionis quod prelati, clerici curati et beneficiati omnes nostre diocesis ueniant ad nostram sinodum, temporibus consuetis, et ad hoc faciendum eos semel, secundo et tercio monemus.</p>
                    <p>Uel saltem ueniant coram nobis intra VIII dies, allegaturi priuilegium si quid habent, quare uenire non tenentur.</p>
                    <p>Alioquin a suorum beneficiorum percepcione sint ipso facto suspensi.</p>
                    <p>Quia si ea contra hanc proibicionem contingant, ipso facto, sentenciam excommunicacionis incurrant.</p>
                    <p>Quod de illis intelligimus siue intelligi uolumus qui non sunt extra diocesim, de nostra licencia speciali.</p>
                </div>
                <div>
                    <head>Capitulum 6</head>
                    <p>De promocione et residencia.</p>
                    <p>Item statuimus quod omnes clerici curam animarum habentes promoueantur et faciant residenciam in ecclesiis suis; et omnia ista precipimus sub pena suspensionis uel excommunicacionis.</p>
                </div>
                <div>
                    <head>Capitulum 7</head>
                    <p>De uicariis non ponendis.</p>
                    <p>Item, statuimus quod nullus ponat uicarium in ecclesia sine licencia nostra.</p>
                    <p>Et hoc fuit inhibitum multociens in sinodo et a paucis seu nullis extitit obseruatum.</p>
                    <p>Quod si contra fecerit et intra mensem non presentauerit nobis uel officiali nostro, cui damus potestatem concedendi curam animarum, excommunicentur uicarii et ecclesie sint interdicte.</p>
                </div>
                <div>
                    <head>Capitulum 8</head>
                    <p>Ne clerici presentent patrocinium laicis in causis decimarum.</p>
                    <p>Precipimus districte omnibus clericis in sacros ordines constitutis et quibuscumque aliis beneficium ecclesiasticum habentibus ne prestent patrocinium laicis in causis decimarum et premiciarum contra ecclesias ecclesiasticasque personas.</p>
                    <p>Quod si contra fecerint, ipso facto sint excommunicati, et, sicut prenominati, ulterius puniendi.</p>
                    <p>Idem de aduocatis curie.</p>
                </div>
                <div>
                    <head>Capitulum 9</head>
                    <p>Ne clerici presentent patrocinium usurariis in causis usurarum.</p>
                    <p>Item, monemus omnes clericos nostre diocesis semel, secundo et tercio in sacros ordines constitutos et eciam quoscumque alios habentes beneficia ecclesiastica ne in causis usurarum prestent patrocinium usurariis manifestis.</p>
                    <p>Et si qui scienter contra fecerint ipso facto sint excommunicati, ulterius puniendi prout meruerit prauitas eorumdem.</p>
                </div>
                <div>
                    <head>Capitulum 10</head>
                    <p>De decimis episcopalibus non capiendis.</p>
                    <p>Precipimus quod nulli sint ausi recipere decimas nostras, nisi in litteris suis contineatur.</p>
                    <p>Et ne hoc faciant, ipsos semel, secundo et tercio prehemptorie monemus.</p>
                </div>
                <div>
                    <head>Capitulum 11</head>
                    <p>De matrimonio extraneo.</p>
                    <p>Statuimus et proibemus quod nullus sacerdos aliquam personam extraneam recipiat ad matrimonium nisi sit de licencia curie nostre Albiensis.</p>
                    <p>Quod si fecerit, officialis officio punietur.</p>
                </div>
                <div>
                    <head>Capitulum 12</head>
                    <p>Ne contrahatur matrimoniuminter partes que non sunt etatis legitime.</p>
                    <p>Precipimus et proibemus ne contrahatur matrimonium inter personas que non sunt legitime etatis uidelicet XII annorum mulier uel parum minus et XIIII annorum uir uel parum minus.</p>
                </div>
                <div>
                    <head>Capitulum 13</head>
                    <p>De alienos parochianos non recipiendis.</p>
                    <p>Statuimus quod nullus capellanus recipiat in ecclesias alios parrochianos ad diuina, nisi de licencia sui capellani, nisi ex iusta causa hoc fecerit alioquin puniatur.</p>
                </div>
                <div>
                    <head>Capitulum 14</head>
                    <p>Ne usurarii sepelientur.</p>
                    <p>Statuimus quod nullus capellanus siue clericus sepeliat usurarios manifestos, dum tamen habeant conquerentes, sine mandato nostro uel curie nostre.</p>
                </div>
                <div>
                    <head>Capitulum 15</head>
                    <p> De iudeis, quod portent rotam in pectore.</p>
                    <p>Statuimus quod iudei manentes in diocesi nostra deferant rotam in pectore; et, si deffere noluerint, interdicatur eis communio christianorum.</p>
                </div>
                <div>
                    <head>Capitulum 16</head>
                    <p>De sigillis parochialibus habendis.</p>
                    <p>Precipimus quod omnes capellani habeant sigillum nomine ecclesie, ita quod non exprimatur proprium nomen capellani sed scribatur sic: sigillum capellani seu rectoris talis ecclesie.</p>
                    <p>Si aliqui negligentes facere hoc fuerint bannum episcopale soluere teneantur.</p>
                </div>
                <div>
                    <head>Capitulum 17</head>
                    <p>De negligencia in citacionibus.</p>
                    <p>Precipimus quod capellani non reddant se difficiles in citacionibus faciendis.</p>
                </div>
                <div>
                    <head>Capitulum 18</head>
                    <p>De litteris sigillandis.</p>
                    <p>Precipimus quod, facta citacione persone uel domui, si forte personam non inuenerint, sine difficultate sigillent, nichil exigentes pro sigillacione.</p>
                    <p>Et hoc sub pena suspensionis districtissime proibemus.</p>
                    <p>Et qui contra fecerit, X solidos ramundenses soluere teneatur.</p>
                </div>
                <div>
                    <head>Capitulum 19</head>
                    <p>De excommunicacione [2] pro decimis.</p>
                    <p>Item quicumque fuerint excommunicati pro ablacione decimarum non possint absolui, nec in morte nec in uita, nisi abiurauerint decimas et super hoc fiat publicum instrumentum.</p>
                    <p>Et si secus factum fuerit absolucio nulla sit et absoluens ad officialis arbitrium puniatur.</p>
                </div>
                <div>
                    <head>Capitulum 20</head>
                    <p>De litteris delegatorum.</p>
                    <p>Precipimus quod nullus citet per litteras delegatorum siue conseruatorum, nisi uideret autenticum uel hoc faceret de consilio curie nostre.</p>
                    <p>Et, si racionabiliter dubitacio iudicis oriatur, consulat suum ordinarium antequam mandatum huius exequatur.</p>
                </div>
                <div>
                    <head>Capitulum 21</head>
                    <p>De presbytero extraneo.</p>
                    <p>Nullus presbiter alterius diocesis admittatur ad celebrandum publice, nisi cognoscatur uel litteras testimoniales sui episcopi deferat.</p>
                </div>
                <div>
                    <head>Capitulum 22</head>
                    <p>De mortuo excommunicato.</p>
                    <p>Precipimus quod nullus capellanus aliquem de parrochianis suis qui per annum uel ultra fuerit excommunicatus a nobis, si ipsum decedere contingat tradat ecclesiastice sepulture sine licencia nostra uel officials nostri et mandato, licet talis a capellano suo in articulo mortis fuerit a dicta sentencia absolutus.</p>
                </div>
                <div>
                    <head>Capitulum 23</head>
                    <p>De absolucione in mortis articulo.</p>
                    <p>Precipimus quod si aliqui capellani aliquem excommunicatum a nobis uel officiali nostro in mortis articulo absoluerint quod ante absolucionem recipiant fideiussores de parendo iuri coram nobis uel officiali nostro illi uel illis ad cuius uel ad [3] quorum instanciam est excommunicatus et de emenda pene nostre curie.</p>
                    <p>Et, si infirmus non possit dare fideiussores, quod recipiant iuratoriam caucionem et de hoc fieri faciant publicum instrumentum.</p>
                    <p>Et si dictum infirmum contingat restitui sanitati, quod precipiant ei, sub uirtute prestiti iuramenti, quod, infra XV dies postquam conualuerit compareat coram nobis uel officiali nostro satisfaciendo [4] creditori suo et curie nostre quod de iure tenebitur et debebit.</p>
                    <p>Et, si intra dictum terminum parere uel satisfacere contempserit, ipsum, quod in priorem sentenciam reincidere uolumus, huius auctoritate statuti, uitent nec recipiant ad diuina, nisi super hoc [5] a nobis uel curie nostre mandatum receperint speciale.</p>
                </div>
                <div>
                    <head>Capitulum 24</head>
                    <p>De matrimoniis clandestinis.</p>
                    <p>Item precipimus quod omnes capellani dicant et precipiant omnibus parrochianis suis generaliter in ecclesiis suis quod nullus parrochianus suus contrahat matrimonium per uerba de presenti, nisi prius dictum matrimonium denunciatum fuerint in ecclesia tribus diebus dominicis uel festiuis.</p>
                    <p>Quod si fecerint, nouerint se contrahentes auctoritate consilii prouincialis excommunicatos et illi eciam qui scienter affuerint matrimonio sic contracto, et in pena banni episcopalis eciam incidisse.</p>
                </div>
                <div>
                    <head>Capitulum 25</head>
                    <p>De excommunicatis non recipiendis.</p>
                    <p>Precipimus quod nullus capellanus recipiat aliquem ad diuina priusquam uiderit litteras ipsius excommunicati continentes absolucionem [6] licet dictus excommunicatus dicat capellano quod creditori suo uel illi que fecit eum excommunicari satisfecit et composuit cum eodem, nisi litteras sue absolucionis a nobis obtentas prius ostenderit capellano.</p>
                </div>
                <div>
                    <head>Capitulum 26</head>
                    <p>De inscriptis testamentorum mortuorum.</p>
                    <p>Precipimus quod omnes capellani moneant notarios in suis parrochiis commorantes ut legata defunctorum ad pias causas relicta in suis testamentis reddant capellano in scriptis, cuius testator parrochianus extiterat tempore mortis sue, ne propter fraudem seu negligenciam heredum dicti defuncti seu exequtorum dicti testamenti, dicta legata remaneant insoluta.</p>
                </div>
                <div>
                    <head>Capitulum 27</head>
                    <p>De capellanis curatis.</p>
                    <p>Proibemus ne aliquis capellanus habens ecclesiam habentem curam animarum et populum, relicta ecclesia sua, deseruiat alie ecclesie sine speciali mandato nostro uel officialis nostri.</p>
                    <p>Et omnes illos contra hoc fecerint, nos in his [7] scriptis interdicimus.</p>
                </div>
                <div>
                    <head>Capitulum 28</head>
                    <p>De rotulo excommunicatorum.</p>
                    <p>Cum statutum sit tam in consilio prouinciali quam in statutis sinodalibus quod singuli capellani rotulos habeant in quibus nomina parrochianorum qui excommunicacionis uinculo innodati sunt, contineantur et annus et dies excommunicacionis, et nomen excommunicatoris et nomen illius ad cuius instanciam est excommunicatus et quod denuntientur excommunicati singulis diebus dominicis et festiuis; si sacerdotes siue rectores ecclesiarum super hoc inueniantur negligentes uel inobedientes, et nomen [8] testium secundum quod in litteris excommunicatoris uiderit contineri, cum multa pericula per talem negligenciam cotidie accidant, statuimus ut quicumque super hoc negligens fuerit bannum episcopale soluere teneatur.</p>
                </div>
                <div>
                    <head>Capitulum 29</head>
                    <p>Hec sunt festa totius anni colenda sicut canonibus continetur.</p>
                    <p>Natalis Domini debet coli intus et extra et habet ieiunium.</p>
                    <p>Sancti Stephani protomartiris debet coli intus et extra.</p>
                    <p>Sancti Iohannis euangeliste debet coli intus et extra.</p>
                    <p>Innocentium, intus et extra.</p>
                    <p>Tome martiris.</p>
                    <p>Siluestri pape.</p>
                    <p>Circumcisionis Domini debet coli intus et extra.</p>
                    <p>Epiphanie Domini debet coli intus et extra.</p>
                    <p>Sancti Uincentii, Conuersio Sancti Pauli infra uillam debent coli.</p>
                    <p>Purificacio beate Marie debet coli intus et extra.</p>
                    <p>Kathedra sancti Petri Anciochie infra uillam debet coli.</p>
                    <p>Sancti Mathie apostoli debet coli intus et extra et habet ieiunium.</p>
                    <p>Annunciaciobeate Marie intus et extra.</p>
                    <p>Iouis sancta; Ueneris sancta, Pascha Domini cum duobus sequentibus intus et extra.</p>
                    <p>Sancti Marchi euangeliste intus et extra; Sanctorum apostolorum Philippi et Iacobi intus et extra, Inuencio sancte Crucis et eius Exaltacio, intus et extra.</p>
                    <p>Ascensio Domini intus et extra, et habet ieiunium; Penthecostes cum duobus sequentibus intus et extra et habet ieiunium.</p>
                    <p>Apostolorum Petri et Pauli, intus et extra et habet ieiunium.</p>
                    <p>Sancte Marie Magdalene, intus et extra; Sancti Iacobi apostoli, intus et extra et habet ieiunium.</p>
                    <p>Sancti Petri ad uincula, infra uillam; Inuencio Sancti Stephani infra uillam; Transfiguracio Domini, intus et extra; Sancti Laurentii,  intus et extra et habet ieiunium; Assumpcio Sancte Marie, intus et extra et habet ieiunium; Sancti Bartolomei apostoli intus et extra et habet ieiunium.</p>
                    <p>Natiuitas Sancte Marie intus et extra; Sancti Saluii intus et extra; Sancti Mathei intus et extra et habet ieiunium; Sancti Michelis, intus et extra; Sancti Luce euangeliste, intus et extra; Simonis et Iude apostolorum intus et extra; Sancti Martini, intus et extra; Sancte Cecilie intus et extra; Sancti Andree apostoli intus et extra et habet ieiunium; Sancti Nicholai intus et extra; Sancti Tome apostoli intus et extra et habet ieiunium; Omnes dies dominici intus et extra.</p>
                    <p>Dedicacio cuiuslibet oratorii et festiuitas cuiuslibet sancti in cuius honore dedicata est ecclesia intus et extra in parochia sua.</p>
                    <p>In hiis diebus secundum canones et antiquam consuetudinem est ab omni opere feriandum, et eciam in aliis festiuitatibus ecclesiarum uel locorum uariis consuetudinibus prout prelatis indixerit.</p>
                </div>
                <div>
                    <head>Footnotes</head>
                    <p>[1] 'post quamdiu' in brackets.</p>
                    <p>[2] 'one' in brackets.</p>
                    <p>[3] 'ad' in parenthesis.</p>
                    <p>[4] 'satis'- in brackets.</p>
                    <p>[5] 'hoc' in brackets.</p>
                    <p>[6] 'absolucionem' in brackets.</p>
                    <p>[7] 'his' in brackets.</p>
                    <p>[8] 'nomen' in brackets.</p>
                </div>
            </div>
        </body>
    </text>
</root>
