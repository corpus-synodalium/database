<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Utrecht</title>
                <recordID>0698</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1350-04</origDate>
                <dateNotes/>
                <origPlace>Utrecht</origPlace>
                <diocese>Utrecht</diocese>
                <province>Cologne</province>
                <country>Netherlands</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 698</p>
                <p>Year: 1350</p>
                <p>Month: 4</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Utrecht</p>
                <p>Diocese: Utrecht</p>
                <p>Province: Cologne</p>
                <p>CountryModern: Netherlands</p>
                <p>Latitude: 52.083</p>
                <p>Longitude: 5.1</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Jan van Arkel</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Joosting, Bronnen, V, 124-129</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Data Capture</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>De proclamacionibus dandis ante nupciarum.</p>
                    <p>Epistola septima.</p>
                    <p>Iohannes, Dei gracia episcopus Traiectensis, uniuersis et singulis, quos infrascriptum tangit negocium uel tangere poterit in futurum, salutem in Domino sempiternam.</p>
                    <p>Cum nos, licet immeriti disposicione tamen diuina ad regimen uniuersalis ecclesie Traiectensis assumpti, nobis commissi gregis curam gerere mente uigili ex debito nostri officii teneamur, presertim ut eis, per que nimium diffamatur ecclesia et scandala generantur in populo, uiam precludamus, conuenit digna sollicitudine meditari.</p>
                    <p>Sane cum ex eo, quod matrimonia contrahere uolentes, quamquam eciam ipsi contrahere uolentes diuersorum existant episcopatuum uel parrochiarum a se distandum, non tamen in utroque episcopatuum uel parrochiarum huiusmodi sed in uno eorum dumtaxat aliquociens banna de eisdem contrahendis matrimoniis fieri procurant, scandala et pericula in Dei ecclesia contigerunt hactenus et contingunt;</p>
                </div>
                <div>
                    <head>Capitulum 1</head>
                    <p>Eapropter statuimus et statuendo presentibus prohibemus, ne aliqui de cetero diuersorum episcopatuum uel parrochiarum quam plurimum a se distancium matrimonia inuicem contrahant aut contrahere presumant, nisi [1] bannis et denunciacionibus seu proclamacionibus in utrisque episcopatibus et parrochiis, quos dicti contrahentes inhabitauerint seu inhabitare consueuerint et de quibus originem traxerint, debite premissis [2] iidem contrahentes litteras testimoniales obtinuerint super factis proclamacionibus antedictis.</p>
                    <p>Alioquin dicta matrimonia clamdestina reputamus, et ipsos contrahentes ac presbiteros eosdem contrahentes matrimonialiter copulantes decernimus et declaramus auctoritate statutorum synodalium per nos alias editorum fore excommunicacionis sentencia innodatos, quorum absolucionem nobis et officiali nostro Traiectensi specialiter reseruamus.</p>
                </div>
                <div>
                    <head>Capitulum 2</head>
                    <p>Item.</p>
                    <p>Omnibus prouisoribus decanis et officialibus foraneis nostris et subditorum nostrorum sub pena excommunicacionis inhibemus, ne super omittendis uno uel duobus de bannis seu proclamacionibus trinis in matrimoniis obseruandis aliquatenus dispensent aut se de eorum dispensacione quomodolibet intromittant.</p>
                </div>
                <div>
                    <head>Capitulum 3</head>
                    <p>Item.</p>
                    <p>Questoribus, qui pro elemosinis querendis in nostra ciuitate uel diocesi destinantur, sub pena excommunicacionis late sentencie prohibemus, ne in tabernis uel aliis locis inhonestis hospitentur aut sibi mulieres associent aut habitum false uel ficte religionis assumant aliqualiter siue gestent.</p>
                </div>
                <div>
                    <head>Capitulum 4</head>
                    <p>Item.</p>
                    <p>Eisdem questoribus sub pena excommunicacionis inhibemus, ne de cetero aliquid attemptent seu faciant contra ea uel eorum aliquid, que in decretali edita per dominum Clementem papam quintum in consilio Uiennensi sub rubrica De penitentiis et remissionibus [3], que sic incipit Abusionibus quas nonnulli elemosinarum questores in suis proponunt predicacionibus, ut simplices decipiant et aurum subtili uel fallaci pocius ingenio extorqueant ab eisdem etcetera [4] continentur.</p>
                    <p>Ipsis questoribus sub eadem pena districte precipientes, quod, antequam ad questum admittantur, de obseruandis indictis in dicta decretali contentis iuramentum nobis uel commissariis nostris prestent et eiusdem decretalis copiam habeant, ne ignorandam ualeant allegare.</p>
                </div>
                <div>
                    <head>Capitulum 5</head>
                    <p>Item.</p>
                    <p>Inhibemus omnibus et singulis abbatibus prepositis prioribus archidiaconis decanis collegiis ac aliis quibuscunque [5], ad quos de consuetudine beneficiorum collacio seu personarum institucio in eadem uel cure aut officiacionum aliquorum beneficiorum commissio pertinet, [6] ne personis extraneis aliene diocesis aut hiis [7], qui, professione in aliquo ordine a sede apostolica approbato tacite uel expresse facta, eundem suum ordinem dimiserunt pretextu dispensacionis uel alias quouis colore quesito uel eciam in suis ordinibus permanentes superiorum suorum non optenta licencia euagantur, [8] beneficia conferant aut ipsos in eadem beneficia instituant uel eis curam uel officiacionem aliquorum beneficiorum committant; nec curati et rectores ecclesiarum ipsos ad regimen aliquorum beneficiorum admittant; nisi prius per nos uel officialem nostrum Traiectensem per nostras aut ipsius officialis nostri litteras patentes approbati fuerint et recepti.</p>
                </div>
                <div>
                    <head>Capitulum 6</head>
                    <p>Item.</p>
                    <p>Curatis nostrarum ciuitatum et diocesis et eorum uices gerentibus suos parrochianos utriusque sexus, quos adulterium se commisisse confiteri contingat, dummodo sit occultum, absoluendi in foro penitencie dumtaxat concedimus facultatem.</p>
                </div>
                <div>
                    <head>Capitulum 7</head>
                    <p>Item.</p>
                    <p>Eisdem damus et concedimus licenciam utendi ueteris olei sacramento in articulo necessitatis utpote in articulo mortis, dummodo notabilis culpa negligencie uel desidie super nouo optinendo eis non ualeat imputari.</p>
                </div>
                <div>
                    <head>Capitulum 8</head>
                    <p>Item.</p>
                    <p>Precipimus omnibus et singulis ecclesiarum curatis et eorum loca tenentibus, ut excessus notorios et enormes non correctos, infra limites parrochiarum suarum commissos, necnon testamenta seu ultimas uoluntates decedendum, rite et legitime factas, infra annum non executas, singulis annis in sancta synodo per eorum patentes litteras uel uiue uocis oraculo et in scriptis ad nostram seu officialis nostri noticiam deducant.</p>
                </div>
                <div>
                    <head>Capitulum 9</head>
                    <p>Item.</p>
                    <p>Quia domum Domini decet sanctitudo, statuimus, ut rectores ecclesiarum nostrarum ciuitatum et diocesis et eorum uices siue loca gerentes, dum in suis ecclesiis diuina officia celebrauerint aut eisdem officiis interfuerint necnon et dum sacramenta ecclesiastica suis parrochianis ministrauerint, nisi quoad hoc distanda locorum uel qualitas temporis aliud exegerit, almuciis et superpelliciis [9] aut aliis sacris uestibus sint induti.</p>
                    <p>Similiter eciam eorundem rectorum custodes seu sacriste in ipsis ecclesiis utantur superpelliciis uel sacris uestibus huiusmodi n temporibus diuinorum.</p>
                </div>
                <div>
                    <head>Capitulum 10</head>
                    <p>Qui autem huiusmodi nostri statuti absque legitima et racionabili causa temerarius fuerit uiolator, per octo dies a diuinis officiis auctoritate presencium se nouerit ipso facto suspensum; quam suspensionem si non sustinuerit et obseruauerit reuerenter, ex nunc prout extunc excommunicacionis sentenciam se nouerit incurrisse.</p>
                    <p>Quorum absolucionem nobis et officiali nostro presentibus reseruamus.</p>
                </div>
                <div>
                    <head>Capitulum 11</head>
                    <p>Et hoc presens nostrum statutum post octauas beati Iohannis Baptiste proxime affuturas et non prius optinere uolumus roboris firmitatem.</p>
                    <p>In quorum testimonium has litteras ualuis ecclesie nostre Traiectensis affigi fecimus ac sigilli nostri munimine roborari.</p>
                </div>
                <div>
                    <head>Explicit</head>
                    <p>Actum, in synodo nostra Traiectensi, feria tercia post dominicam qua cantatur Cantate, anno Domini MoCCCoLo.</p>
                </div>
                <div>
                    <head>Footnotes</head>
                    <p>[1] Deleted: --</p>
                    <p>[2] Deleted: --</p>
                    <p>[3] Deleted: --</p>
                    <p>[4] Deleted: --</p>
                    <p>[5] Deleted: --</p>
                    <p>[6] Deleted: --</p>
                    <p>[7] Deleted: --</p>
                    <p>[8] Deleted: --</p>
                    <p>[9] Originalli superp(el)liciis.</p>
                </div>
            </div>
        </body>
    </text>
</root>
