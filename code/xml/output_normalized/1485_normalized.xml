<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Canterbury</title>
                <recordID>1485</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1224</origDate>
                <dateNotes/>
                <origPlace>&lt;unknown&gt;</origPlace>
                <diocese>&lt;unknown&gt;</diocese>
                <province>Canterbury</province>
                <country>England</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1485</p>
                <p>Year: 1224</p>
                <p>Month: None</p>
                <p>Day: None</p>
                <p>Circa: Yes</p>
                <p>DatingNotes: 1222x1225</p>
                <p>Place: &lt;unknown&gt;</p>
                <p>Diocese: &lt;unknown&gt;</p>
                <p>Province: Canterbury</p>
                <p>CountryModern: England</p>
                <p>Latitude: 52.561928</p>
                <p>Longitude: -1.464854</p>
                <p>PlaceNotes: Issued for an unknown English diocese; location marked as geographical centre of England</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Powicke &amp; Cheney I, 139-154</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Data Capture</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>De baptismo.</p>
                    <p>Baptismus cum omni reuerencia et cum magno honore celebretur et cum magna cautela, maxime in distinccione uerborum et prolacione, in quibus tota uirtus consistit sacramenti et salus puerorum, scilicet:</p>
                    <p>Ego baptizo te in nomine patris et filii et spiritus sancti, ubi nomen baptizandi imponatur;</p>
                    <p>et sub eadem forma in lingua quam melius nouerint, doceant frequenter sacerdotes laicos baptizare debere pueros in nescessitate, et mulieres, patrem et matrem pueri in summa nescessitate.</p>
                </div>
                <div>
                    <head>Capitulum 2</head>
                    <p>Item, sacerdos interroget diligenter laicum qui in necessitate baptizauerit puerum, quid dixerit et quid fecerit.</p>
                    <p>Quod si inuenerit laicum discrete et modo debito baptizasse, et formam uerborum in suo idiomate integre protulisse, approbet factum.</p>
                    <p>Sin autem, baptizet puerum.</p>
                    <p>Ad eleuandum puerum de sacro fonte tres ad plus recipiantur.</p>
                </div>
                <div>
                    <head>Capitulum 3</head>
                    <p>Item, si in necessitate puer baptizetur a laico, sequencia immersionem, non precedencia per sacerdotem expleantur, et aqua in qua domi baptizatus fuerit puer propter reuerenciam baptismi uel fundatur in ignem uel in baptisterium ad ecclesiam deferatur.</p>
                </div>
                <div>
                    <head>Capitulum 4</head>
                    <p>Item, de baptismate uel confirmacione si dubitetur, sine trepidacione conferatur, quia non dicitur iteratum quod nescitur fuisse collatum.</p>
                    <p>Ideoque baptizentur expositi, de quorum baptismo probabiliter dubitatur, siue inueniantur cum sale siue sine sale.</p>
                </div>
                <div>
                    <head>Capitulum 5</head>
                    <p>Nullus diaconus uel inferior clericus baptizet uel penitenias iniungat, set soli sacerdotes quibus id competit ex officio, nisi in summa necessitate, puta, quando sacerdos absens est, uel eciam presens est et non potest uel stulte non uult, et mors imminet puero uel egroto.</p>
                </div>
                <div>
                    <head>Capitulum 6</head>
                    <p>Item, precipimus ut casule quibus nouiter baptizati induuntur ad ecclesiam deportentur, nec ad communes usus per aliquem assumantur propter reuerenciam sacramenti, set in usus ecclesie prout necessitas exegerit reseruentur.</p>
                </div>
                <div>
                    <head>Capitulum 7</head>
                    <p>Item, precipimus ut fontes in quibus pueri baptizantur lapidei sint uel alias integri et honesti, ita quod non sint alicui contemptui uel horrori, set magis honor et reuerencia et ueneracio ab uniuersis exibeatur eisdem.</p>
                </div>
                <div>
                    <head>Capitulum 8</head>
                    <p>De confirmacione.</p>
                    <p>Sacerdotes frequenter moneant populum ad confirmacionem puerorum. Post baptismum enim suscipi debet sacramentum confirmacionis.</p>
                    <p>Quod si confirmandus fuerit adultus, monendus est per sacerdotem loci ut confiteatur prius et postea confirmetur.</p>
                </div>
                <div>
                    <head>Capitulum 9</head>
                    <p>Sepe dicatur laicis ne expectent diu ad confirmandum aduentum episcopi, set adducant pueros ad eum uni adesse audierint prope quam citius poterunt, et ut fascias siue ligaturas secum deferant conpetentes, sufficienter longas et latas.</p>
                </div>
                <div>
                    <head>Capitulum 10</head>
                    <p>Item, nullus teneatur ad confirmacionem a patre uel a matre, uictrico uel nouerca, et hec proibicio sepe publicetur in ecclesia per sacerdotes.</p>
                </div>
                <div>
                    <head>Capitulum 11</head>
                    <p>Item, caueant sibi diligenter parentes ne paruulos suos proferant iterato confirmandos, cum et ipsi paruuli per illud sacramentum iteratum efficiantur irregulares, si masculi fuerint, et ipsi ex tali negligencia graui secundum canones subiaceant ulcioni,</p>
                    <p>Sciantque tam parentes quam illi qui ad confirmandum pueros tenent quod spirituale uinculum in hoc sacramento eque contraitur ut in baptismo.</p>
                </div>
                <div>
                    <head>Capitulum 12</head>
                    <p>Item, paruuli confirmati tercia die post confirmacionem deportentur ad ecclesiam et frontes eorum per manus sacerdotum in baptisterio propter reuerenciam crismatis ablueantur ibidem, et ligature ipsorum tunc similter igme concrementur.</p>
                </div>
                <div>
                    <head>Capitulum 13</head>
                    <p>De sacramento altaris.</p>
                    <p>Sint rectores ecclesiarum et presbiteri diligentes ut summa reuerencia et honor maximus sacris altaribus exibeatur et maxime ubi sacrosanctum corpus domini reseruatur et missa celebratur.</p>
                </div>
                <div>
                    <head>Capitulum 14</head>
                    <p>Item, eucaristia in munda pixide argentea uel eburnea uel alias tanto sacramento condigna et idonea conseruetur, nec ultra vii dies conseruentur hostie consecrate, set septimana qualibet renouentur.</p>
                </div>
                <div>
                    <head>Capitulum 15</head>
                    <p>Item, eucharista tam cruce quam lucerna precedente ad egros per sacerdotem uel, in summa necessitate per diaconum, cum solempnitate et reuerencia deferatur, nisi forsan id loci remocio uel temporis inequalitas interdicat.</p>
                    <p>Prouideant eciam quod ita se haueant in eundo et redeundo huiusmodi ministri ut et debitum persoluant egroto et audientes et uidentes inuitent ad exibendum tanto sacramento reuerenciam et honorem.</p>
                </div>
                <div>
                    <head>Capitulum 16</head>
                    <p>Item, lintheamina, corporalia, palle, et alia indumenta altaris integra sint et mundissima et sepe abluantur per personas ad hoc in canonibus deputatas, ad reuerenciam et presenciam saluatoris nostri et totius curie celestis quam huic sacramento conficiendo et confecto non est dubium interesse.</p>
                </div>
                <div>
                    <head>Capitulum 17</head>
                    <p>Item, unaqueque ecclesia habeat calicem argenteum cum patena integrum et honestum.</p>
                </div>
                <div>
                    <head>Capitulum 18</head>
                    <p>Item, ampulle ad subgerendum uinum et aquam in sacramentum Iesu Christi munde et integre habeantur.</p>
                    <p>Caute eciam prouideant sacerdotes et ecclesiarum rectores ut uinum habeant purum et incoruptum et quod non sit acetum ad sacramentum altaris conficiendum, prouisuri eciam nichilominus quod maior pars uini et minor aque ita misceantur in calice ut aqua a uino absorbeatur.</p>
                </div>
                <div>
                    <head>Capitulum 19</head>
                    <p>Item, frequenter moneantur laici ut ubicumque uiderint corpus domini defferri statim genua flectant tanquam domino creatori et redemptori suo et iunctis manibus quousque transierit orent humiliter, et hoc maxime fiat tempore consecracionis in eleuacione osite, quando panis in uerum corpus Christi transsubstanciatur et id quod est in calice in uerum sanguinem Christi mistica benediccione transformatur.</p>
                </div>
                <div>
                    <head>Capitulum 20</head>
                    <p>Item, uerba canonis presertim in his que ad sacramenti substanciam pertinent plene et integre et cum summa animi deuocione proferantur,</p>
                    <p>Non tamen sit ita morosus sacerdos in premissis quod fastidium integrat auditoribus, et officium suum priuet deuocionis pinguedine.</p>
                    <p>Morientes enim musce perdunt suauitatem unguenti, pinguedinem scilicet oracionis.</p>
                </div>
                <div>
                    <head>Capitulum 21</head>
                    <p>Item, sacerdos postquam corpus Christi et sanguinem sumpserit aquam siue uinum remissum in calice uel digitas superfusum sumere non audeat, si eadem die missarum sollemnia debeat in necessitate iterum celebrare.</p>
                </div>
                <div>
                    <head>Capitulum 22</head>
                    <p>Item, sanctorum patrum uestigiis inherentes prohibemus ne aliquis sacerdos missas celebrare bis in die audeat nisi in die Natiuitatis et Resurreccionis dominice, uel in alia necessitate, uidelicet cum in alicuius ecclesia corpus aliquod fuerit tumulandum. ita ut tunc eciam prior missa celebretur de die, si maior exstiterit sollempnitas, et posterior pro defuncto.</p>
                </div>
                <div>
                    <head>Capitulum 23</head>
                    <p>Item, nulli clerico permittatur ministrare in officio altaris nisi ad minus in superpellicio.</p>
                </div>
                <div>
                    <head>Capitulum 24</head>
                    <p>Item, nullus sacerdos parrochialis presumat missam celebrare antequam matutinale officium persoluerit et primam similiter de die.</p>
                </div>
                <div>
                    <head>Capitulum 25</head>
                    <p>Item, tempore quo missarum sollempnia peraguntur accendantur due candele uel una ad minus cum lampade.</p>
                </div>
                <div>
                    <head>Capitulum 26</head>
                    <p>De penitencia.</p>
                    <p>Sacerdotes in penitencia iniungenda diligenter attendant circumstancias, qualitatem scilicet persone, genus peccati et quantitatem delicti, tempus, locum, causam, moram in peccato factam, decocionem eciam animi penitentis, ut his consideratis et discrete pensatis maiorem uel minorem penitenti iniungant penitenciam.</p>
                </div>
                <div>
                    <head>Capitulum 27</head>
                    <p>Sacerdos ad audiendum confessiones communem sibi locum eligat in ecclesia, ut communiter ab omnibus uideri possit, et in locis abditis non recipiat alicuius confessionem, et maxime mulierum, nisi pro magna necessitate aut infirmitate penitentis.</p>
                </div>
                <div>
                    <head>Capitulum 28</head>
                    <p>Item, nullus sacerdos alterius parochianum recipiat ad penitenciam nisi de licenita sui presbiteri uel episcopi.</p>
                    <p>Item, in furto, rapina, usura, fraude, et simonia, et maxime decimarum detencione seu subtraccione alicuius iuris ecclesiastici, diligenter sibi caueant sacerdotes ne aliquas iniungant penitencias nisi cum satisfaccione et restitucione facienda iniuriam passis, cum non remittatur peccatum in huiusmodi nisi restituatur ablatum.</p>
                </div>
                <div>
                    <head>Capitulum 29</head>
                    <p>Item, sacerdos talem iniungat penitenciam uxori unde uiro suo non reddatur suspecta de aliquo occulto et enormi crimine.</p>
                    <p>Idem et de marito obseruetur.</p>
                </div>
                <div>
                    <head>Capitulum 30</head>
                    <p>Item, in maioribus criminibus et atrocioribus et dubiis sacerdos consulat episcopum uel ipsos qui uicem gerunt episcopi prouidos et discretos, quorum consilio certificatus sciat quod et qualiter ligare possit et soluere, et ne, quod absit, penitens in desperacionem mittatur, moneat ipsum diligenter ut interim quicquid boni potest facere faciat, ut deus cor suum illustret ad penitenciam.</p>
                    <p>Et hoc idem faciat de eo qui peccatum confitetur et tamen ab eo non uult abstinere, quo casu munus absolucionis eidem non poterit impendi, cum uenia non legatur esse concessa nisi se prius corrigenti.</p>
                </div>
                <div>
                    <head>Capitulum 31</head>
                    <p>Item, caueant sibi sacerdotes ut cum peccata a penitente inquirunt, nomina personarum cum quibus peccauerint nullo modo inquirant set circumstancias tantum et qualitatem peccati, cum scriptum sit:</p>
                    <p>Deus uitam meam, non alterius, annunciaui tibi.</p>
                </div>
                <div>
                    <head>Capitulum 32</head>
                    <p>Item, firmiter prohibemus quod nullus sacerdos post lapsum in mortale, ad altare presumat accedere celebraturus antequam confiteatur.</p>
                </div>
                <div>
                    <head>Capitulum 33</head>
                    <p>Item, nullus sacerdos ira, odio, uel metu eciam mortis audeat in aliquo detegere congessionem alicuius signo uel uerbo, generaliter uel specialiter;</p>
                    <p>et si super hoc conuictus fuerit, sine spe relaxacionis non immerito debet degradari.</p>
                </div>
                <div>
                    <head>Capitulum 34</head>
                    <p>Item, cum sepe contingat quod rectores ecclesiarum et nonnulli sacerdotes et in sacris ordinibus existentes, eo quod nulli, ut eis uidetur, quo ad forum penitenciale sint subiecti, uel omnino non confitentur uel ad eos, religiosos uidelicet aut alios, accendunt qui nullam habent ipsos ligandi uel soluendi potestatem, statuimus quod per singulos archidiaconatus duo presbiteri idonei preficiantur in singulis decanatibus literatire competentis et probate opinionis ad confessiones talium audiendas et penitencias eisdem iniungendas, quibus per nos uel uices nostras gerentem ad id exequendum autoritatem nostram uolumus impertiri, prohibentes firmeter ne religiosi, monachi, uidelicet, canonici, anachorite, anachorite, uel heremete subditum alicuius audeant ad penitenciam admittere.</p>
                </div>
                <div>
                    <head>Capitulum 35</head>
                    <p>De extreme unccione.</p>
                    <p>Cum magna reuerencia deferatur oleum infirmorum ad infirmos, et ipsos ungant sacerdotes cum magna deuocione et oracionum celebritate que ad hoc sunt ordinate.</p>
                </div>
                <div>
                    <head>Capitulum 36</head>
                    <p>Item, ad sacramentum extreme unccionis moneant sepe populum domini sacerdotes, scilicet, omnes a xiiii annis et supra, et ad omnes communiter se paratos exibeant cum necesse fuerit.</p>
                </div>
                <div>
                    <head>Capitulum 37</head>
                    <p>Item, doceant frequenter populum sacerdotes hoc sacramentum licite posse iterari, scilicet, in qualibet periculosa infirmitate ubi metus est mortis, et cum quis post susceptum conualuerit ab infirmitate, licite posse reuerti ad opus coniugale.</p>
                </div>
                <div>
                    <head>Capitulum 38</head>
                    <p>Item, tam sanctum oleum quam crisma sub fideli custodia claue adibita conseruentur, ut non possit ad illa temeraria manus extendi ad aliqua horribilia exercenda.</p>
                </div>
                <div>
                    <head>Capitulum 39</head>
                    <p>De matrimonio.</p>
                    <p>Matrimonium similiter sicut et alia sacramenta cum honore et reuerencia de die et in facie ecclesie, non cum risu et ioco ne sic deridui et contemptui celebretur.</p>
                </div>
                <div>
                    <head>Capitulum 40</head>
                    <p>Item, in matrimonio contrahendo semper in tribus dominicis et festiuis diebus a se distantibus quasi tribus edictis perquirat sacerdos a populo sub pena excommunicacionis de legitimitate sponsi et sponse.</p>
                    <p>Si quis autem sacerdos huiusmodi edictum non obseruauerit, penam nuper in concilio super huiusmodi statutam non euadat.</p>
                </div>
                <div>
                    <head>Capitulum 41</head>
                    <p>Item, pro ibeant presbiteri frequenter in ecclesiis laicis sub pena excommunicacionis ne dent sibi fidem mutuo de matrimonio contrahendo nisi in loco celebri et coram publicis et pluribus personis ad hoc uocatis.</p>
                </div>
                <div>
                    <head>Capitulum 42</head>
                    <p>item, cum in causis matrimonialibus cum maiori discrecione et cautela sit procedundum, predecessorum nostrorum uestigiis inherentes, statuimus ut nulla causa matrimonialis ubi agitur ad diuortium terminetur nisi per nos uel per gerentem uices nostras, nec aliqua huiusmodi causa, siue agatur ad diuortium, siue non, examinetur per decanos rurales, set cum summa diligencia per archidiaconos uel eorum officiales prouidos et discretos.</p>
                </div>
                <div>
                    <head>Capitulum 43</head>
                    <p>De ordinibus et ordinandis.</p>
                    <p>Cum quanta reuerencia, cordis contricione, et animi deuocione ad sacramentum ordinis sit accedendum ex eo patet quod non nisi a summo sacerdote, id est, episcopo, confertur, non passim set certis temporibus anni, et ieiunio non solum ab ordinandis set ab uniuersa plebe premisso.</p>
                    <p>Hinc est quod, sanctorum canonum statuta seruantes, prohibemus ut nullus ad ordines accedat uel admittatur nisi fuerit canonice examinatus.</p>
                </div>
                <div>
                    <head>Capitulum 44</head>
                    <p>Item, minores clerici ad inferiores gradus non admittantur nisi idoneos habeant presentatores, et per testimonium eorumdem admittantur.</p>
                </div>
                <div>
                    <head>Capitulum 45</head>
                    <p>Item, nullus simoniacus, homicida, excommunicatus uel suspensus, usurarius, incendiarius, uel falsarius, uel alias habens canonicum impedimentum ad quoscunque ordines presumat accedere.</p>
                </div>
                <div>
                    <head>Capitulum 46</head>
                    <p>Item, ordinati in Hibernia, Wallia, siue Scocia maxime, uel alias, sine literis nostris commendaticiis siue dimissoriis non admittantur a quoquam ad ordinis sic suscepti execucionem in episcopatu nostro, nisi magna necessitas ut cum eis a nobis dispensetur inducat.</p>
                    <p>Nec eciam tunc admittantur nisi prius constiterit legitime de eorum ordinacione, uite mundicia, pariter et literatura.</p>
                </div>
                <div>
                    <head>Capitulum 47</head>
                    <p>Item, uniuersi rectores ecclesiarum, qui uulgariter dicuntur persone, qui non sunt in sacris ordinibus constituti, ad ordinis celebracionem accedant ut ibi promoueantur ad minus in subdiaconos, et ad hoc frequenter moneantur per archidiaconos et si neuesse fuerit compellantur.</p>
                </div>
                <div>
                    <head>Capitulum 48</head>
                    <p>Item, clerici qui uicarias habent, seruatis ordinum debitis et canonicis interstitiis, faciant se promoueri in presbiteros, sicut penam uolunt euadere canonicam, et in ecclesiis in quibus uicarias habent personaliter deseruiant.</p>
                    <p>Idem dicimus de personis admissis ad sua beneficia cum honore deseruiendi in propriis personis in eisdem.</p>
                </div>
                <div>
                    <head>Capitulum 49</head>
                    <p>Item, prouideant sibi abbates et priores ut monacos siue canonicos tales presentent episcopo ordinandos qui canonico impedimento non fuerint prepediti, sicut proprium uolunt euitare periculum;</p>
                    <p>et quod in eundo ad ordines et redueundo aliqua religiosa persona et autautentica eis per eosdem preficiatur, sub cuius regimme et custodia regulariter se haueant et honeste.</p>
                </div>
                <div>
                    <head>Capitulum 50</head>
                    <p>Item, prohibemus eciam ut nullus abbas uel prior monacos uel canonicos suos ab aliis episcopis faciat ordinari, nisi cum nostris litteris uel gerentis uices nostras assensum nostrum experimentibus.</p>
                </div>
                <div>
                    <head>Capitulum 50a</head>
                    <p>[1] Et hoc de sacramentis conferendis, recipiendis, et exequendis.</p>
                    <p>Item, persone et uicarii infra annum edificent domos in terris ecclesiarum.</p>
                    <p>Capellani non transferantur de loco ad locum nisi de assensu sui archidiaconi nec admittantur in archidiaconatu sine assensu archidiaconi.</p>
                </div>
                <div>
                    <head>Capitulum 51</head>
                    <p>Archidiaconi et eorum ministri curam habeant et sollicitudinem tam de his que ad sacramentorum pertinent reuerenciam, de quibus premissum est, quam de his que inferius sunt subnexa, ut fideliter et irrefragabiliter obseruentur.</p>
                    <p>Transgressores si qui fuerint in huiusmodi prout culpe qualitas exposcit coherceantur.</p>
                </div>
                <div>
                    <head>Capitulum 52</head>
                    <p>Item, iniungimus archidiaconis et eorum officialibus ut in uisitacionibus ecclesiarum faciendis diligenter conscribi faciant uasa, uestimenta libros, et alia que ad diuinum pertinent officium.</p>
                    <p>Habeantque nichilominus consideracionem ad fabricam ecclesie, et maxime cancelli, si forte indigeat reparacione.</p>
                    <p>Si quos autem inuenerint defectus in huiusmodi, certum sub graui pena prefigant terminum infra quem suppleantur.</p>
                    <p>Caute eciam per se et per suos inquirant si in parochia in qua officium uisitacionis inpendunt in rebus uel personis aliquid fuerit corrigendum, et excessus si quos ibidum inuenerint uel tunc uel in proximo capitulo corrigant.</p>
                </div>
                <div>
                    <head>Capitulum 53</head>
                    <p>Item, precipimus quod archidiachoni et eorum officiales et decani peratos se exhibeant et strenuos ad exhibendam conquerentibus iusticiam et ad defensionem ecclesiastice libertatis, et pro huiusmodi nichil a quoquam exigatur.</p>
                </div>
                <div>
                    <head>Capitulum 54</head>
                    <p>De rebus ecclesie non alienandis.</p>
                    <p>Uasa et uestimenta sacrata aut libros ecclesie sibi credite nullus laicis, iudeis uel christianis, inpignorare uel uendere sed nec possessiones uel redditus pingnori obligare uel infeodare seu alio modo alienare presumat, nisi urgens necessitas id deposcat, et prius diocesani episcopi consensus accedat.</p>
                    <p>Si quis autem contra presumpserit, et quod fecerit nullas uires optineat et presumptor ecclesia quam lesit taliter spolietur, nisi quod alienauerit, infratempus quod ei diocesanus episcopus assignauerit, suis sumptibus recouauerit.</p>
                    <p>Is eciam qui sic beneficia ecclesiastica receperit et commonitus detinere presumpserit excommunicacionis sentencia feriatur, antequam ea restituat nullatenus absoluendus.</p>
                </div>
                <div>
                    <head>Capitulum 55</head>
                    <p>Item, quamplures, ut non solum filiis et nepotibus suis uerum eciam concubinis ministrent patrimonium Iesu Christi, domos in laico feodo edificare presumunt, ad quas ecclesiasticos prouentus deportantes, dum proximis sanguinis bona ecclesiastica congregant, iram in die furoris dominisibi ad dampnacionem perpetuam thesaurizant.</p>
                    <p>Ne igitur de cetero fiat, districtius inhibemus, statuentes ut qui aliter absque necessaria causa et assensu diocesani episcopi fecerit per annum ad minus a percepcione beneficii suspendatur, nisi ad commonicionem episcopi uel archidiaconi sui quod fecerit quam citius emendauerit.</p>
                </div>
                <div>
                    <head>Capitulum 56</head>
                    <p>Item, nullus clericus aliquod beneficium ecclesiasticum alicui laico tradat ad firmam, nec eciam fructus decimarum ante separacionem earumdem eidem uendere presumat.</p>
                </div>
                <div>
                    <head>Capitulum 57</head>
                    <p>Item, si quis clericus aliquod beneficium suum in casu licito committere uoluerit, statuimus ut illud tali persone committat que uelit et ualeat domos et edificia ecclesie sustentare et alia onera parrochialia, archidiaconalia, et episcopalia sufficienter sustinere.</p>
                    <p>Qui autem sic alterius beneficium acceperit, archidiacono loci presentetur in capitulo et tanquam generalis procurator quo ad illud beneficium pro tempore quo inter eos conuereit ibidem statuatur.</p>
                </div>
                <div>
                    <head>Capitulum 57a</head>
                    <p>[2] Ne inclusi aliquo modo constituantur sine licencia episcopi.</p>
                    <p>Ad hec districtius inhibemus ne inclusi uel incluse constituantur alicubi sine nostra licencia speciali, pensatis sociis, moribus, et qualitate persone, et unde debeat sustentari.</p>
                    <p>In domibus eorum persone seculares nullatenus hospitentur sine causa honesta et manifesta.</p>
                </div>
                <div>
                    <head>Capitulum 58</head>
                    <p>De decimis.</p>
                    <p>Decime tam prediales quam alie sine difficultate et diminucione cum omni integritate soluantur secundum quod canonum continent instituta.</p>
                    <p>Concedimus eciam quod quilibet parrochialis sacerdos detentores decimarum in parrochia sua potestatem habeat cohercendi et si contumaces fuerint, et commoniti se non correxerint, ipsos excommunicandi.</p>
                </div>
                <div>
                    <head>Capitulum 59</head>
                    <p>Item, nullus laicus quantacumque temporis diuturnitate inmunitatem sibi uendicet a decimarum quarumcumque prestacione cum laicus secundum sacrorum canonum statuta decimas prescribere non possit.</p>
                </div>
                <div>
                    <head>Capitulum 60</head>
                    <p>Item, in prestandis decimis et maxime predialibus nulle deducantur expense.</p>
                </div>
                <div>
                    <head>Capitulum 61</head>
                    <p>De sententiis.</p>
                    <p>Sub interminacione anathematis firmiter prohibemus ut nullus constabularius, castellanus, uel cuiuscumque potentis bailliuus, possessiones seu bona religiosorum, clericorum, seu quarumcumque ecclesiasticarum personarum ausu temerario presumat inuadere aut eos exaccionibus iniustis uel oppressionibus quibuscumque indebite contra ecclesiasticam libertatem attemptet molestare.</p>
                    <p>Quod si qui contra hanc prohibicionem nostram in proprie salutis dispendium, quod deus auertat, presumpserint, et commmoniti se non correxerint, terras eorum per archidiaconum loci sine dilacione ecclesiastico supponi precipimus interdicto, et tunc demum, si sic ad cor non redierint indurati, pulsatis campanis et accensis candelis, excommunicentur monicione premissa.</p>
                    <p>Uolumus eciam et districte precipimus ut archidiaconi et eorum ministri, cum fuerint super hoc ab excommunicatoribus requisiti, mutuum sibi ad inuicem prestent auxilium in huiusmodi.</p>
                </div>
                <div>
                    <head>Capitulum 61a</head>
                    <p>[3] Prohibemus eciam sub pena interdicti et excommunicacionis ne patroni ecclesiarum laici, siue sint Anglici siue alterius nacionis, hospicia a clericis beneficiatis extorqueant uel exigant de cetero.</p>
                    <p>Interdicimus eciam ipsis clericis ne hospicia sic exacta laicis procurent, et si fecerint, nouerint se canonice puniendos.</p>
                </div>
                <div>
                    <head>Capitulum 62</head>
                    <p>Item, precipimus ut singulis annis tel uel quater in genere solempniter excommunicentur sorciari, periuri super sofreosancta, incendiarii, usurarii, fures atrociores, intrusores, raptores, falsarii, et maliciose impedientes execucionem racionabilium testamentorum, ita quod qui scienter in dispendium cuiuslibet deiurarunt non absoluantur, nec eis penitencia ab aliquo inferiore iniungatur, nisi a nobis uel auctoritate nostra preterquam in articulo mortis; et tunc eis iniungatur quod cum conualuerint, ad nos adeant, a nobis aut aucioritate nostra penitenciam suscepturi.</p>
                </div>
                <div>
                    <head>Capitulum 63</head>
                    <p>De uita et honestate clericorum.</p>
                    <p>Ut clericorum mores et actus in melius reformentur, continenter et caste uiuere uiuere studeant uniuersi, presertim in sacris ordinibus constituti, ab omnilibidinis vicio precauentes.</p>
                    <p>Statuimus ut qui deprehensi fuerint incontinentie vicio laborare, prout magis aut minus peccauerint, puniantur secundum canonicas sancciones.</p>
                    <p>Si quis igitur hac de causa suspensus presumpserit diuina celebrare, non solum ecclesiasticis beneficiis spolietur, uerum eciam pro hac dupplici culpa perpetuo deponatur.</p>
                </div>
                <div>
                    <head>Capitulum 64</head>
                    <p>A crapula et ebrietate omnes clerici diligenter abstineant, unde sibi uinum temperent et se a uino cohibeant, nec ad bibendum quispiam incitetur, cum ebrietas et mentis inducat exilium et libidinis prouocet incentium.</p>
                    <p>Si quis super hiis se culpabilem exhibuerit, nisi a superiore commonitus satisfecerit competenter, ab beneficio et officio suspendatur.</p>
                </div>
                <div>
                    <head>Capitulum 65</head>
                    <p>Clerici officia uel commercia secularia non exerceant, maxime inhonesta.</p>
                    <p>Mimis, ioculatoribus, et histrionibus non intendant, et tabernas prorsus euitent, nisi forte necessitatis causa in itinere constituti.</p>
                    <p>Ad aleas uel taxillos non ludant, nec huiusmodi ludis intersint.</p>
                    <p>Coronam et tonsuram habeant competentem, et se in ecclesiasticis officiis et aliis bonis studiis exerceant diligenter.</p>
                    <p>Pannis rubeis aut uiridibus, nec non cappis manucatis aut sotularibus consutitiis seu rostratis, sellis, frenis, calcaribus deauratis non utantur.</p>
                    <p>Cappas eciam ad diuinum officium manucatas infra ecclesiam nulli gerant, sed nec alibi qui sunt in sacerdocio uel personatibus constituti, nisi iusta causa timoris exegerit habitum transformari.</p>
                </div>
                <div>
                    <head>Capitulum 66</head>
                    <p>De statu monachorum et regularium.</p>
                    <p>Minores xviii annis in monasteriis uel regularibus ecclesiis prohibemus admitti, nisi necessaria causa uel euidens utilitas id deposcat, et ad hoc diocesani episcopi uel officialis eius consensus accedat.</p>
                    <p>Sic tamen receptis in loco prouideatur honesto, et magister qui omni suspicione careat et qui eos regularibus disciplinis instruat deputetur, accendi ad eos aliis fratribus, uel ipsis ad alios, nisi publice, aditu intercluso.</p>
                </div>
                <div>
                    <head>Capitulum 67</head>
                    <p>Item, tam obedienciales regularium ecclesiarum quam prelati maiores reddant quater ad minus in anno coram senioribus fratribus, quos conuentus ad hoc deputauerint, de receptis et expensis omnibus racionem, exceptis tamen prelatis qui possessiones habent a monachis uel canonicis separatas.</p>
                </div>
                <div>
                    <head>Capitulum 68</head>
                    <p>Item, abbas capellanos et concubicularios habeat honestos, quos cum necesse fuerit non uereatur habere innocentie sue testes.</p>
                </div>
                <div>
                    <head>Capitulum 69</head>
                    <p>Item, prelati domorum religiosarum corredia sua seu stipendia clericis uel laicis non uendant in perpetuum uel ad tempus, nisi urgens necessitas id deposcat et diocesani episcopi consensus accedat.</p>
                </div>
                <div>
                    <head>Capitulum 70</head>
                    <p>Item, moniales sicut monachi et canonici regulares in uno dormitorio pariter dormiant, et in uno refectorio simul edant, nec per se cuilibet sed communiter omnibus uictualia preparentur, nec alicui earum pro uestibus aut pulmentis dentur denarii, sed abbatissa uel priorissa, per se uel per obedientales suas, in hiis et aliis eis regulariter studeant prouidere.</p>
                    <p>Ad usum autem infirmarum domus aliqua deputetur, in qua ipsis secundum facultatem loci congrue quenecessaria fuerint ministrentur.</p>
                    <p>Idemque de monachis et canonicis regularibus et aliis religiosis precipimus obseruari.</p>
                    <p>Insuper inhibemus ne moniales infra septa locorum suorum preter necessarias seruientes seculares retineant mulieres.</p>
                </div>
                <div>
                    <head>Capitulum 71</head>
                    <p>Item, nec uiris aut mulieribus religionem professis absque superioris licencia egredi liceat septa domus, nec sine certa et honesta causa egrediendi eis licencia concedatur, ita tamen quod nulli claustralium causa oracionis aut uisitandi parentes exitus pateat, nisi talis fuerit qui petit exire de quo nichil sinistri debeat quis suspicari.</p>
                    <p>Quotiens tamen exeundi licencia cuiquam indulgetur, socius ei deputetur et certus dies in quo redeat prefigatur, in quo si redire poterit extra monasterii septa non pernoctet.</p>
                </div>
                <div>
                    <head>Capitulum 72</head>
                    <p>Item, in ciuitatibus, burgis, seu uillis ubi ecclesia conuentualis est sui ordinis hospitetur, et si domus non sufficiat ei et uecturis suis, ipse nichilominus si fieri potest de nocte dormiat infra septa monasterii illius.</p>
                </div>
                <div>
                    <head>Capitulum 73</head>
                    <p>Item, si qui regularium temere defenderint offensam fratris sui, parem cum eo subeant disciplinam.</p>
                </div>
                <div>
                    <head>Capitulum 74</head>
                    <p>Item, statuta predecessorum nostrorum sequi uolentes, firmiter prohibemus ne uiri religiosi ecclesias, illas maxime in quibus sibi ius patronatus uendicant, ad firmam a clericis recipiant, nec aliquam negociacionis speciem audeant exercere.</p>
                </div>
                <div>
                    <head>Capitulum 75</head>
                    <p>Item, priores, cum in conuentualibus ecclesiis positi fuerint, non nisi pro manifesta et racionabili causa mutentur, et hoc secundum statuta Lateranensis concilii.</p>
                </div>
                <div>
                    <head>Capitulum 76</head>
                    <p>Item, monachis et canonicis regularibus necnon et monialibus tam uestimenta quam coopertoria interdicimus colorata, nisi fuerint nigro tincta, et cum equitant decentibus sellis ac frenis utantur et subsellis.</p>
                    <p>Moniales autem uestibus caudatis et crispatis aut proprii corporis longitudinem excedentibus non utantur, nec pellibus delicatis aut coloratis.</p>
                    <p>Nec in uelo acus argenteas audeant deportare.</p>
                    <p>Nec auctores uel quoscunque uersus amatorios post susceptum religionis habitum publice legant uel priuatim.</p>
                </div>
                <div>
                    <head>Capitulum 77</head>
                    <p>Item, cum in generali concilio nuper statutum esset ut quilibet regulares in ecclesiis que ad ipsos pleno iure non pertinent presbiteros instituendos episcopis representent, precipimus ut, infra spatium sex mensium a tempore huius sancte synodi computandum, secundum statuta eiusdem concilii presbiteros idoneos nobis representent ad uicarias competentes in eisdem.</p>
                    <p>Quod si non fecerint, nos ex tunc prout iustum fuerit tamquam de beneficiis uacantibus officium nostrum in huiusmodi exequemer.</p>
                </div>
                <div>
                    <head>Capitulum 78</head>
                    <p>[4] Item, concubine sacerdotum et clericorum qui beneficiati fuerint uel qui fuerint infra sacros ordines constituti ecclesiastica careant sepultura, nisi sane se correxerint et incolumes, uel tanta in extremis appareat earum penitencia propter quam non inmerito debeat cum eis dispensari.</p>
                    <p>Item, nec recipiantur ad osculum pacis nec ad panem benedictum in ecclesia quamdiu tales eas detineant in domibus suis uel publice extra domos suas.</p>
                    <p>Item, si pepererint non purificentur, nisi prestiterint sufficientem caucionem archidiacono uel eius officiali de satisfaccione in proximo capitulo post earum purificacionem facienda.</p>
                    <p>Item, sacerdos in cuius parochia concubina alicuius talium moratur,m si hoc non ostenderit archidiacono uel eius officiali, suspendatur et priusquam relaxetur graui penitentie subiaceat.</p>
                    <p>Item, mulier que conuinci poterit quod sacerdos eam carnaliter cognouerit, publicam et solempnem agat penitenciam acsi de adulterio esset conuicta, etsi soluta fuerit; si uero desponsata super huiusmodi fuerit conuicta, tamquam pro dupplici adulterio puniatur, ne tanti reatus inpunitas aliis transeat in materiam delinquendi.</p>
                </div>
                <div>
                    <head>Footnotes</head>
                    <p>[1] This text appears as a later addicion to c. 50 in a single MS (S).</p>
                    <p>[2] This text appears as a later addicion to c. 57 in a single MS (P).</p>
                    <p>[3] This text appears as a later addicion to c. 57 in Lambeth MS 171 and related MSS; it is here copied from 1489_Canterburi_1228c</p>
                    <p>[4] Text copied from 1486_Canterburi_1225</p>
                </div>
            </div>
        </body>
    </text>
</root>
