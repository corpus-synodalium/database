<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Saintes</title>
                <recordID>1254</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1282</origDate>
                <dateNotes/>
                <origPlace>Saintes</origPlace>
                <diocese>Saintes</diocese>
                <province>Bordeaux</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1254</p>
                <p>Year: 1282</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: Easter</p>
                <p>Place: Saintes</p>
                <p>Diocese: Saintes</p>
                <p>Province: Bordeaux</p>
                <p>CountryModern: France</p>
                <p>Latitude: 45.7464</p>
                <p>Longitude: -0.6333</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Avril, Statuts, V, 74-76</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: Yes</p>
                <p>Transcription: Reviewed </p>
                <p>GeneralNotes: []</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Constituciones domini Gaufridi de Sancto Bricio, promulgate in synodo Paschali, anno Domini MCCLXXXII.</p>
                </div>
                <div>
                    <head>Capitulum 1</head>
                    <p>De sepultura excommunicatorum.</p>
                    <p>Cum in diocesi Santonensi corruptela inoleuerit quod cadauera excommunicatorum defunctorum ita prope cimeteria uel intra a quibusdam contemptoribus nerui ecclesiastice discipline intumulantur, ut vix discerni possint sepulture profane excommunicatorum a sepulcris fidelium, hec decetero fieri prohibemus sub pena excommunicacionis, cui subiacere uolumus uiolatores constitucionis huius ipso facto, adiicientes sub pena predicta ne excommunicatorum corpora tradantur sepulture prope sacra cimeteria, per spatium duorum terre iugerum circumquaque, nec ultra quam duo corpora excommunicatorum ponantur simul extra metas predictas, ne propter multitudinem credatur ab aliquibus cimeterium sacrum esse.</p>
                </div>
                <div>
                    <head>Capitulum 2</head>
                    <p>De non [1] sepeliendis excommunicatis per capellanum [2] absolutis.</p>
                    <p>Cum quidam obstinato animo, diutius sustinere excommunicacionum sentencias non uerentes, expectant sub confidencia quod in mortis articulo per sacerdotem proprium absoluantur, et tradantur ecclesiastice sepulture, non dubitantes quominus in mortis articulo absolui possint per proprium sacerdotem, districtius inhibemus sub pena excommunicacionis ne, quanquam in mortis articulo per capellanos suos fuerint absoluti, eorum corpora tradantur ecclesiastice sepulture, nisi de licencia eorum iudicum quorum auctoritate excommunicati fuerint, si sint ordinarii iudices eorum.</p>
                    <p>Si sentenciam excommunicacionis publice per duos menses sustinerint, debent compellere brachium secularem, ut ipsum compellant ad sancte matris Ecclesie unitatem, mittendo manus suas in ipsum et res eius.</p>
                </div>
                <div>
                    <head>Capitulum 3</head>
                    <p>Ut ab ecclesiarum rectoribus publicentur constituciones.</p>
                    <p>Precipimus uniuersis ecclesiarum rectoribus nostre diocesis ut constituciones prouinciales, synodales et gregorianas habeant, et teneant et publicent in ecclesiis suis, quas eis expedit pullulare.</p>
                </div>
                <div>
                    <head>Capitulum 4</head>
                    <p>Qualiter se debeant habere prelati in procuracionibus.</p>
                    <p>Cum illis quibus predicamus non debeamus existere onerosi, considerantes ecclesiarum istius diocesis facultates, statuimus quod archidiaconi, archipresbyteri, duobus ferculis in suis procuracionibus, cum eas receperint, sint contenti, quod archidiaconi quatuor eueccionibus et quatuor personis dum uisitant sint contenti, cum et nos secundum huiusmodi formam eueccionum nostrarum numerum moderemur, nullus quoque in procuracionibus predictis, uel in nostra, aliquem inuitare presumat, nec possit dici ex procuracionibus predictis aliquem plus dubito pregrauari, sola nocte pernoctent iidem archidiaconi et archipresbyteri in locis in quibus racione procuracionis, uisitacionis, duxerint declinandum, in mane sine prandio exinde recedentes, questas in frumento, uino, auena, uel aliis quibuscumque, facere non presumant, cum in iure sint exacciones huiusmodi interdicte, per ipsosque teneri ibidem assisias prohibemus, sed de causis minoribus cognoscere poterunt, dum ecclesias uisitabunt; in omnibus autem premissis casibus transgressorum penam excommunicacionis infligimus ipso facto.</p>
                </div>
                <div>
                    <head>Capitulum 5</head>
                    <p>De testamentis.</p>
                    <p>Cum ad episcopum spectet officium ut decedentium ultime uoluntates, que pro lege seruantur, secundum iura civilia et canones sancciones debeant execucioni debite demandari, sunt nonnulli qui eas in toto uel in parte annihilare cupientes, uidelicet tam heredes quam executores, ipsorum defunctorum testamenta seu ultimas uoluntates detinent, occultant et celant, ac eciam bona ipsorum decedentium in proprios usus conuertentur, ex quo accidit quod redditus et legata relicta ecclesiis, monasteriis et aliis locis et personis ab ipsis defunctis pro anniuersariis suis et parentum suorum faciendis, per huiusmodi detenciones, occultaciones et celaciones penitus amittitur, nos uolentes huic morbo celeri remedio prouidere, presenti constitucione precipimus, statuendo ut omnes capellani, subcapellani infra duos menses, ex quo parochianus eorum mortuus fuerit, nobis afferant uel mittant testamentum defuncti, si in scriptis factum fuerit, uel ad minus transcriptum, si originale non possunt habere.</p>
                    <p>Quod si neutrum haberi potest, uel si dictum testamentum factum fuerit sine scriptis, mittant nobis sub sigillis suis nomina heredum et executorum, ut super his canonice consilium apponatur.</p>
                    <p>Capellanos uero et subcapellanos et alios curam animarum habentes quos in hoc inuenerint negligentes grauiter puniemus.</p>
                    <p>Dictos autem detentores predictorum testamentorum ut uoluntatum occultores et celatores fraudulenter, et qui bona dictorum decedentium in proprios usus conuertere ausi fuerint, nisi in quantum iura permittunt, excommunicacionis sentenciam uolumus incurrere ipso facto.</p>
                </div>
                <div>
                    <head>Capitulum 6</head>
                    <p>Item sepe contingit quod persone decedentes suam ultimam uoluntatem in aliquarum seu alicuius disposicione et uoluntate committunt, precipientes quod de bonis suis ordinent, et disponant pro libito uoluntatis, secundum quod saluti animarum decedentium uiderint expedire.</p>
                    <p>Ipsi uero qui tales execuciones seu disposiciones recipiunt, modico quandoque uel nihilo de bonis defuncti ipsius erogato residuum, quodcumque fuerit, retinent et in suos usus proprios conuertunt, quod est contra Deum et ipsorum decedentium uoluntatem, ideoque excommunicamus et excommunicacionis sentencia innodamus omnes illos qui tales execuciones uel disposiciones in se suscipiunt, qui quidquam de bonis ipsorum defunctorum scienter uel fraudulenter duxerint retinendum, nisi quantum iura sibi permittant uel decedentium processerit uoluntate.</p>
                </div>
                <div>
                    <head>Capitulum 7</head>
                    <p>Preterea sunt et alii, qui postquam infirmus loqui non potest, nec intelligibiliter suam non potest exprimere uoluntatem, uel eciam est alienatus a mente, eidem faciunt testamentum seu fingunt quod ordinacionem bonorum suorum in eorum disposicione seu uoluntate commissa, et tales ultimas uoluntates sigillari procurant, quod non potest dici testamentum, cum mentis ipsius defuncti testantis non existat: incidunt enim tales in uitium falsitatis.</p>
                    <p>Quare nos talia presumi et fieri decetero prohibemus, illos qui contra hanc inhibicionem nostram talia testamenta siue ordinaciones fecerint seu sigillauerint, seu sigillari procurauerint, excommunicacionis uinculo innodamus.</p>
                </div>
                <div>
                    <head>Footnotes</head>
                    <p>[1] Originalli [non].</p>
                    <p>[2] Originalli [capellanum].</p>
                </div>
            </div>
        </body>
    </text>
</root>
