<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Metz</title>
                <recordID>0188</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1356</origDate>
                <dateNotes/>
                <origPlace>Metz</origPlace>
                <diocese>Metz</diocese>
                <province>Trier</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 188</p>
                <p>Year: 1356</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Metz</p>
                <p>Diocese: Metz</p>
                <p>Province: Trier</p>
                <p>CountryModern: France</p>
                <p>Latitude: 49.1201</p>
                <p>Longitude: 6.17591</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Sauerland, Vatikanische Urkunden, II, 152-56 [no.  1254]</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['Library Scan', 'WebDownload']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Ademari episcopi in synodo diocesana promulgatum.</p>
                    <p>Ademarius dei et apostolice sedis gracia Metensis episcopus uniuersis et singulis archipresbyteris, curatis, perpetuis uicariis ceterisque ecclesiarum rectoribus in nostris ciuitate [1] et diocesi Metensi constitutis, ad quos presentes littere peruenerint, in domino.</p>
                </div>
                <div>
                    <head>Capitulum 1</head>
                    <p>Noueritis, quod nos ex certis causis nos ad id racionabiliter mouentibus omnes et singulas gracias, licencias et auctoritates oretenus uel literatorie sub quacumque forma uerborum per nos uel auctoritate nostra concessas seu indultas super non residenciis personalibus et per curatos, rectores et perpetuos uicarios nobis iure diocesis subiectos in suis parrochialibus ecclesiis minime faciendis aut super eisdem ecclesiis officiandis; necnon super absolucionibus per quoscunque religiosos aut alios presbyteros exemptos et non exemptos quibuscunque personis dictarum ciuitatis et diocesis Metensis in foro confessionis impendendis in casibus quibuscumque nobis specialiter reseruatis aut super ordinibus sacris infra iuris tempora per curatos seu rectores ecclesiarum dictarum ciuitatis et diocesis ex causa qualibet non suscipiendis; et super questis quibuscunque in ciuitate et diocesi [2] exercendis, questa beati Anthonii dumtaxat excepta.</p>
                    <p>Eciam si in litteris huiusmodi super ipsis graciis, licenciis et auctoritatibus confectis caueatur, quod per nos reuocari non debeant neque possint per litteras non facientes plenam et expressam ac de uerbo ad uerbum de eisdem litteris mencionem in hiis scriptis, totaliter reuocamus et adnullamus pro reuocatis et anullatis haberi uolumus et mandamus.</p>
                </div>
                <div>
                    <head>Capitulum 2</head>
                    <p>Monemus insuper in hiis scriptis omnes et singulos pastores curatos, ecclesiarum rectores et perpetuos uicarios ecclesiarum ciuitatis et diocesis Metensis, ut ipsi, non obstante quacunque gracia seu licencia sub quouis tenore uerborum concessa, infra 15 dies a die hodierna numerandos ad ecclesias eis commissas personaliter accedant, ibidem moram et residenciam personalem et continuam facturi officiumque sibi comissum solicite peracturi circa curam et regimen animarum, nisi eis ex causis racionabilibus fuerit canonice dispensatum; precipientes eciam et mandantes in hiis scriptis omnibus archipresbyteris nobis subditis sub pena excommunicacionis late sentencie canonica trium dierum monicione premissa, quatenus ipsi, antequam ab hac ciuitate Metensi recedant, sigillifero curie nostre Metensis nomina curatorum, mercenariorum uicariorum et aliorum presbyterorum excommunicatorum suspensorum et interdictorum et non promotorum aut in suis ecclesiis personaliter non residencium et illorum, qui duas uel plures de facto tenent, imo uerius parrochiales occupant ecclesias, ac eciam nomina ecclesiarum parrochialium in suis archipresbyteratibus existencium in scriptis tradant, ut contra eos ad penas iuris, prout qualitas rei exegerit, procedatur.</p>
                    <p>Alioquin omnes et singulos huic nostre monicioni non parentes, quos nos ex nunc prout ex tunc in hiis scriptis excommunicamus, excommunicatos auctoritate nostra faciemus publice nunciari.</p>
                </div>
                <div>
                    <head>Capitulum 3</head>
                    <p>Nos igitur, aliis statutis synodalibus per nos et uicarios nostros in spiritualibus seu auctoritate nostra hactenus promulgatis inherendo et ea innouando, in hiis scriptis inhibemus omnibus et singulis presbyteris, notariis clericis, procuratoribus et aliis personis quibuslibet sub pena excommunicacionis late sententie canonica trium dierum monicione premissa, prout alias inhibuimus, ne quicumque ipsorum procuratoris officium exercentes et processus excommunicatorum facientes auctoritate quacunque eosdem processus ipsis, contra quos facti fuerint, postquam composuerint cum eisdem, deliberent uel restituant suis presbyteris exhibendos uel deliberandos sine scitu iudicis uel officialis et sigilliferi, a quo processus emanauerint; neue archipresbyteri, presbyteri, curati, uicarii mercenarii aut matricularii quicunque nobis subditi aliquos suos parrochianos seu subditos contumaces per quoscunque competentes iudices reputatos seu interdictos, suspensos uel excommunicatos exnunc in antea, postquam eis constiterit contumaciis uel excommunicacionis eorundem, per restitucionem uel exhibicionem contumaciarum seu processuum quorumcunque factorum contra ipsos pro absolutis habeant uel teneant, nec ipsos ad diuina admittant, quousque de suis absolucionibus sigillis iudicum, a quibus processus emanarint, sigillatis eisdem suis presbyteris fecerint plenam fidem; ne insuper notarii, tabelliones clerici, procuratores presbyteri seu alie persone nostre et archidiaconorum et ecclesie Metensis curiarum nostrarum seu officiales curie nostre Metensis aut curiarum eorundem archidiaconorum Metensis ecclesie auctoritate aliquos nobis iure diocesis subiectos citari moneri seu uexari faciant uel procurent super quocunque excessu difficili uel enormi, nisi in eisdem curiis uel altera procuratores ad excessus denunciandos et prosequendos fuerint legitime deputati per litteras sigillo, quo contumacie sigillantur, sigillatas; neue eciam quicunque religiosi uel alii presbyteri seu rectores nostrarum ciuitatis et diocesis Metensis quoscunque nobis iure diocesis subiectos a iure uel a statutis quibuscunque excommunicacionis sentencia innodatos pro clandestinis matrimoniis seu propter oppressionem [3] et persecucionem uiolentam iurisdiccionis ecclesiastice aut manuum inieccionem in presbyterum clericum uel religiosum aut alias sub quouis pretextu colore uel alia licencia a nobis in genere concedenda in foro conscientie uel alias absoluere presumant, nisi de nostra licencia speciali et expressa; quorum talium absoluciones ex causa nobis tantummodo nobis specialiter reseruamus et quibuslibet aliis super hoc interdicimus potestatem.</p>
                    <p>In archipresbyteros uero, curatos presbyteros, uicarios mercenarios, religiosos exemptos et non exemptos, notarios tabelliones, matricularios procuratores clericos et alias personas ecclesiasticas uel seculares, qui seu que contra inhibicionem seu inhibiciones nostras suprascriptas uel earum aliquam quicquam presumpserit attemptare, ex nunc prout ex tunc medio tempore pro monicione currente singulariter in singulis excommunicacionis sentenciam proferimus in hiis scriptis cum in premissis quoniamque fraudes et abusiones ac pericula animarum quam plurimum repeterentur et neruus ecclesiasticus deprimatur et minuatur.</p>
                </div>
                <div>
                    <head>Capitulum 4</head>
                    <p>Item declaramus in hiis scriptis et declaratum esse in iure asserimus, omnes et singulos, qui duas uel plures ecclesias parrochiales non annexas ultra unum mensem tanquam curati et rectores earundem absque sedis apostolice dispensacione canonica simul detinuerint occupatas, de facto ipso iure eisdem ecclesiis priuatos esse ac inhabiles ad sacros suscipiendos ordines necnon ad ecclesiastica de cetero obtinenda beneficia; statuentes nichilominus tales ipso iure excommunicatos esse et penam uiginti librarum Turonensium incurrisse, nisi ipsas ecclesias uerbo et facto dimiserint in manibus ordinariorum suorum infra mensem a data publicacione presentium computandum.</p>
                </div>
                <div>
                    <head>Capitulum 5</head>
                    <p>Item ut magis caueatur censura ecclesiastica, statuendo innouamus, ut ecclesie cimeteria oratoria, in quibus corpora excomunicatorum uel interdictorum a percepcione sacramentorum, licet in mortis articulo tales fuerint uel sint absoluti, censeantur esse polluta et reconciliacione indigere, propterea inhibemus omnibus subditis nostris, ne talia corpora de cetero tradant ecclesiastice sepulture; ne eciam presbyteri curati in ecclesiis cimitteriis, in quibus continget, de cetero talia corpora inhumari, diuina celebrent sacramenta uel alia corpora defunctorum inhument seu sepeliant, quousque dicte ecclesie seu cimiteria reconciliate uel reconciliata fuerint; eisdem eciam archipresbuteris presbyteris curatis et rectoribus precipientes, ut antequam a ciuitate Metensi recedant, nomina ecclesiarum et cimiteriorum in suis locis et archipresbyteratibus seminis uel sanguinis effusione aut excommunicatorum et interdictorum sepultura pollutorum seu alias uiolatorum sigillifero curie Metensis in scriptis dare non postponant, ut remedium a talibus in talibus apponatur.</p>
                </div>
                <div>
                    <head>Capitulum 6</head>
                    <p>Eisdem nichilominus archipresbyteris, pastoribus curatis, perpetuis uicariis et ecclesiarum rectoribus quibuslibet penes se [4] non habentibus statuta prouincialia et synodalia precipimus et mandamus, ut ipsi infra instans festum natale domini Christi uenturum eadem statuta synodalia et prouincialia scribi et penes se haberi faciant et procurent, cum de die in diem sint eis necessaria propter regimen eis comissum, potissime cum alias ex parte nostra huiusmodi preceptum salubriter fuerit eis factum.</p>
                    <p>Alioquin omnes et singulos predictis nostris mandatis et monicionibus, preceptis et inhibicionibus non parentes, medio tempore pro monicione currente [5] singulariter singulos excomunicacionis sentencia innodamus [6].</p>
                </div>
                <div>
                    <head>Capitulum 7</head>
                    <p>Et licet nonnulla quasi de die in diem in nostris predictis ciuitate et diocesi [7] immineant et occurant, que nouorum possunt inducere materiam statutorum, ne tamen propter multiplicitatem statutorum subditos nostros opprimere uideamur, ab aliorum statutorum noua edicione supersedentes, omnia et singula statuta synodalia alias per nos seu auctoritate nostra in aliis synodis hactenus publicata et promulgata, que ad presens propter lixitatem eorundem designare et specificare seu exprimere non ualemus, in hiis scriptis innouamus, pro innouatis et publicatis ad omnium uestrum noticiam deductis in hac presenti synodo haberi uolumus et mandamus.</p>
                </div>
                <div>
                    <head>Capitulum 8</head>
                    <p>Ceterum uobis archipresbyteris omnibus et singulis harum serie precipimus districtius in uirtute sancte obedientie iniungentes sub pena excommunicacionis late sententie canonica, trium dierum monicione premissa, quatenus archipresbyteri predicti, antequam a ciuitate Metensi recedant, hec et omnia et singula suprascripta sub sigillo curie nostre Metensis recipiatis et reportetis ac presbyteris et aliis sociis uestris cum capitularibus ecclesiarum, rectoribus uestrorum archipresbyteratuum copiam premissorum infra duos menses proximos fieri faciatis, quam et ipsi recipere teneantur et recipiant a uobis suis sumptibus et expensis.</p>
                    <p>Sic omnia et singula premissa in nostris predictis ciuitate et diocesi Metensi omnibus, quorum interest, publicentur.</p>
                </div>
                <div>
                    <head>Capitulum 9</head>
                    <p>Precipientes insuper omnibus et singulis presbyteris curatis, capellanis et ecclesiarum rectoribus, ut ipsi ex nunc dominicis diebus et festiuis de serenissimo principe domino nostro Karolo IV Romanorum dei gracia imperatore ecclesie sacrosancte commemoracionem pro ceteris dominis temporalibus et principibus terre, et quociens missas suas celebrabunt, duas collectas de eodem dicant, uidelicet ante epistolam unam et aliam post communionem ad honorem dei et totius sancte ecclesie.</p>
                </div>
                <div>
                    <head>Explicit</head>
                    <p>Actum et datum sub sigillo curie nostre Metensis, quo utimur in hac parte.</p>
                    <p>Datum anno domini MCCC quinquagesimo sexto feria quinta post octauas festi sacratissimi sacramenti, que fuit septima die mensis iulii, in nostra synodo per nos ibidem celebrata.</p>
                </div>
                <div>
                    <head>Footnotes</head>
                    <p>[1] Originalli [ciuitate].</p>
                    <p>[2] Originalli [et diocesi].</p>
                    <p>[3] Originalli oppressione[m].</p>
                    <p>[4] Originalli [se].</p>
                    <p>[5] Originalli [currente].</p>
                    <p>[6] Originalli in[n]odamus.</p>
                    <p>[7] Originalli [et diocesi].</p>
                </div>
            </div>
        </body>
    </text>
</root>
