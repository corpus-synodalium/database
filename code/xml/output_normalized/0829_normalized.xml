<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Angers</title>
                <recordID>0829</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1295</origDate>
                <dateNotes/>
                <origPlace>Angers</origPlace>
                <diocese>Angers</diocese>
                <province>Tours</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 829</p>
                <p>Year: 1295</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: Pentecostal synod</p>
                <p>Place: Angers</p>
                <p>Diocese: Angers</p>
                <p>Province: Tours</p>
                <p>CountryModern: France</p>
                <p>Latitude: 47.473612</p>
                <p>Longitude: -0.554167</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Guillaume le Maire</p>
                <p>IssuingAuthorityAlt: Guillermus Major</p>
                <p>RegnalStart: 1291</p>
                <p>RegnalEnd: 1317</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Avril, Statuts, III, 182-87</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Idem Guillermus in synodo Penthecostes anno Domini millesimo nonagesimo quinto.</p>
                </div>
                <div>
                    <head>Capitulum 1</head>
                    <p>De confessione et percepcione eucharistie quolibet anno.</p>
                    <p>Cum olim per Sedem apostolicam in generali concilio salubriter fuerit institutum ut omnes utriusque sexus, postquam ad annos discrecionis peruenerint, omnia sua peccata saltem semel in anno fideliter confiteantur proprio sacerdoti et iniunctam sibi penitenciam propriis uiribus studeant adimplere, suscipientes reuerenter ad minus in Pascha Eucharistie sacramentum, nisi forte de proprii sacerdotis consilio, ob aliquam racionabilem causam, ad tempus ab eius percepcione duxerint abstinendum, alioquin et uiuentes ab ingressu ecclesie arceantur et morientes christiana careant sepultura.</p>
                    <p>Fuit in eodem concilio institutum ut frequenter hoc salutare statutum in ecclesiis publicaretur, ne quisquam ignorancie cecitate uelamen excusacionis assumat.</p>
                    <p>Nosque nostram diocesim uisitantes, prout nostro incumbit officio, quod dolentes referimus, in eadem inuenerimus nonnullos, qui non per annum, sed per plures annos a confitendo et a percepcione Dominici Corporis, sue salutis immemores, dampnabiliter abstinuerunt et abstinent, et adhuc abstinere non formidant, in suarum periculis animarum.</p>
                    <p>Cupientes eorum maliciis obuiare ac saluti eorum prouidere, ut tenemur, uobis omnibus et singulis firmiter iniungimus ut predictum statutum in ecclesiis uestris frequenter publicare curetis, ut contenta in eodem firmiter obseruetis et obseruari faciatis, nulli persone cuiuscumque status existat super hoc deferentes.</p>
                </div>
                <div>
                    <head>Capitulum 2</head>
                    <p>De residencia curatorum et capellanorum.</p>
                    <p>Residencia in ecclesiis parrochialibus a uicariis ab omnibus obseruetur.</p>
                    <p>Sane sunt in presenti ciuitate et diocesi quamplures rectores ecclesiarum et quidam uicariam tenentes in ecclesiis ciuitatis et diocesis Andegauensis, qui in ecclesiis suis parrochialibus non resident, licet residenciam iuratam exigant personalem, sed auctoritate propria, absque nostra licencia, ab ecclesiis suis se absentant, periurium dampnabiliter incurrendo.</p>
                    <p>Sed quia, ubi maius periculum uertitur, maius est consilium et remedium adhibendum, ipsorum animarum periculis necnon ecclesiis prouidere cupientes, ordinamus, precipimus et monemus districte, sub uirtute iuramenti ab eisdem prestiti, quod omnes predicti et singuli ad ecclesias uel uicari as suas accedant, moram uel residenciam suam facturi ibidem continuam, ut cura exigit, alioquin ipsos, tanquam periuros, dictis ecclesiis et uicariis priuabimus, facientes per patronos ad eas presentari personas, que uelint et poterint ibidem personaliter residere.</p>
                    <p>Periuri enim iuxta ciuiles et ecclesiasticas sancciones priuandi sunt beneficiis habitis et habendis.</p>
                </div>
                <div>
                    <head>Capitulum 3</head>
                    <p>Ne fiant citaciones uel denunciaciones sine mandato.</p>
                    <p>Ne littere sigillentur donec fuerint execute.</p>
                    <p>Ne peremptoria nisi simplex uisa fuerit sigillata.</p>
                </div>
                <div>
                    <head>Explicit</head>
                    <p>Uolentes sacerdotum utilitatibus prouidere, statuimus ut rectores ecclesiarum parrochialium ciuitatis et diocesis Andegauensis, capellani et clerici eorum iudicum ecclesiasticorum mandata que exsequuntur fideliter faciant, nec citacionem aliquam uel memoriale faciant, nec aliquos denuncient excommunicatos nominatim, nisi prius a iudicibus super hoc recepto mandato, preterea quod aliquas litteras non sigillent gracia, odio, uel fauore uel precio, quousque contenta in dictis litteris fuerint executa et transgressores grauiter puniemus, adiicientes statuendo quod nullus de cetero aliquam peremptoriam cum defectu sibi directam exsequatur nec sigillet, nisi prius simplicem circa contentos in dicta peremptoria uiderit et reddiderit sigillatam, nisi in dicta peremptoria habeatur quod simplex citacio facta fuerit per iudicem aut per eius apparitorem contra huiusmodi contumaces in loco in quo citare potest sine litteris, prout in aliis statutis continentur, aut per aliam personam, cui iudex duxerit mandatum citacionis simplicis execucioni mandandum, de qua persona in peremptoria specialis mencio habeatur.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
