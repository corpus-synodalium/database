Idem in synodo Penthecostes anno Domini millesimo CCo sexagesimo sexto.
De relacione testamentorum.
Cum pluries in statutis nostris synodlibus vobis rectoribus et sacerdotibus injunxerimus, quod vos nobis vel officiali nostro Andegavensis curie, cui in hac parte vices nostras commisimus, omnia testamenta X librarum summam excedencia in vestris parrochiis decedencium, infra mensem a tempore mortis testatoris, denunciaretis et nomina executorum, quod minime adimplere curastis.
Nos affectantes quod timor pene ad obedienciam vos inducat, significamus vobis omnibus et singulis quod, si quis vestrum hoc de cetero neglexerit adimplere, et per inquisitionem nostram seu inquestam, vel alias per alium quam per vos, post mensem elapsum super alicujus testamentum denunciacio facta fuerit, nos terciam partem eorum que competent negligenti racione juris funerancii ex nunc nobis retinemus per manum nostram erogandam quibus viderimus expedire.