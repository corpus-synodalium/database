Statuta Episcopi Hemingij Aboensis
Anno etc. Domini MCCCLII Hemingius, Dei gratia Episcopus Aboensis, apud praedictam Ecclesiam nostram publicari fecimus in Synodo nostra subscripta statuta, quorum primus articulus est.
(1) Quod mandamus quod quilibet sacerdos, indutus vestibus sacris, excepta casula, in diebus Dominicis in pulpitario legens salem et aquam benedicat.
(2) Secundus, quod Sacramenta ecclesiae cum omni reuerentia et attentione observentur in Ecclesiis et administrentur, videlicet Eucharistia, Oleum et Crisma, prouiso quod eedem hostiae consecrate non reserventur in pixide ultra quindenam, sed veteribus consumtis noue insuper consecrentur.
(3) Tertius, quod in Ecclesiis testitudinatis pannus vnus seu vestis inter altare et testudinem superius extendatur propter immunditias remouendas.
(4) Quartus, quod Sacerdotes de vino et oblatis cauti sint, ut illa munda habeant et incorrupta. 
Similiter palle corporalia et alia indumenta altaris et Ecclesiae munda et nitida conserventur.
(5) Quintus de confessoribus sacerdotum ceteris habendis non absque licentia sui prelati.
(6) Sextus, quod nullus sacerdos alterius parochianum confessare presumat vel Sacramenta ei administrare since licentia propii sacerdotis.
(7) Septimus, quod questionarii et bidellii non admittantur ad petendas Eleemosinas in Ecclesiis et parochiis absque litteris prelati patentibus.
(8) Octauus, quod quilibet sacerdos parochialis habeat predia libros indumenta et ornamenta Ecclesiae diligenter consripta, et scriptarum ipsam cum inuentario committat prelato. 
(9) Nonus, quod nullus fundum Ecclessiae, habitationem vel predia de loco ad locum transferat nec commutet sine licentia speciali sui praelati. 
Quicumque autem bona Ecclesiastica superflue erogauerit et propter hoc fundum Ecclesiae reddiderit desolatum, tamquam dilapidator bonorum Ecclesiae puniatur
(10) Decimus. Quod super observationem Ieiuniorum declaratio tempore facta: Si festum aliquod virgiliam habens Ieiunabilem die lune evenerit, Sabbato precendti Ieuiunium illud.
Ad vigilias in pane et aqua Ieiunandas sine piscibus illi solum ex precepto Ecclesiae astringantur, qui fuerint in anno XVIII aetatis suae.
11) Undecimus. Quod in festis patriae minoribus, licet in necessitatibus in vere et tempore collectionis fructuum terrae, petita et obtenta licentia a suo presbytero, absque poena pecuniaria seminare et fructus colligere et huius consimiles labores exercere possunt, exceptis Dominicis et festis maioribus.
Ita tamen, quod extra illa tempora et nisi in casibus premissis huius licentia ad alios quoscumque labores nullatenus extendatur.
Et qui in premissis licentiam petere contempserint, delinquentes puniantur in poena pecuniaria secundum leges patriae et consuetudinem approbatam.
Festa ab hoc laboricio excepta sunt haec: Omnes dies Dominici, Exaltatio et Iventio sancte Crucis, omnia Festa beate Virginis, Laurenti et Henrici, Erici et Olai, Michaelis et Festa Apostolurum.
(12) Duodecimus. Quod in altaribus non consecratis habeatur lapis per episcopum consercratus tante latitudinis, ut hostiae in die pascae consecrande cum calice possint in eo convenienter contineri. 
(13) Decimus tertius. Quod libros vel ornamenta Ecclesiae vel altaris nullus emat sine speciali licentia praelati.
(14) Decimus quartus. Quod nullus praesbyterorum parochianum suum presumat a Sacramentis suspendere sine mandato sui prelati nec etiam ab Ecclesia eliminare nec tempore pascali nisi pecatis notoriis secundum ecclesiae consuetudinem appprobatam. 
(15) Decimus quintus. Qui fundum Ecclesiae desolatum reliquerit et sic recedere intenderit, etiam si licentiam officio suspendatur. 
Si vero de fuga suspicio fuerit, vel res suas arestatas dolo subtrahere contatus fuerit, res ipsas amittat et secundum arbitrium iudicis puniatur nec umquam officio suo restituatur, priusquam Ecclesiae damnificatae fuerit satisfactum.
(16) Decimus sextus. Quando in Ecclesia Aboensi die coenae Crisma conficitur, quilibet sacerdos curatus ipsum in Ecclesiae sua habeat infra quindenam a die pascae, et vicinores habeant ipsum quam cito possunt.
(17) Decimus septimus. Ut litterae sacerdotibus super mandato prelati directe citius et expeditius transeant secundum ordinem de presbytero ad presbyterum.
(18) Decimus octavus. Ut pensiones praediorum Ecclesiasticorum, scilicet tuigift et afrad, aequalieter dividantur inter Ecclesiam et sacerdotem.
(19) Decimus nonus. Presbyteri ad exequias defunctorum vocati pro missis dicendis tam in officio quam in sepultura defuncti albis seu suppellitiis sint induti. 
Idem in catechizatione infantum volumus observari. 
(20) Vicesimus. Quilibet sacerdos parochialis singuliis annis cathedraticum ferat ad sunodum ilii, cui prelatus mandaverit commitendum.
(21) Quicumque vero cuiuscumque statuti seu articuli iam predicti transgressor fuerit, poena trium marcarum puniatur. 
[Pars II]
(22) Item declaratum fuit, quod pro sepultura pauperum mortuorum pecuniam nullus petat seu exigat nec officio completo sepulture; paruuli vero, ut moris est et pauperes since difficultate sepulture tradantur.
(23) ITem nullus pro benedictione nubentium pecuniam petat et exigat sue etiam pro introductione antequam officio completo; transgressor horum pena trium marcarum puniatur. 
(24) Quicumque vero timore Dei postposito que sua sunt quaerens, non quae Iesu Christi, maliciose seu pauperatis causa retinenter [cogit] tradere sibi equum, infirmum sue mortuum ut proprio equo non visitaverit, pena trium marcarum puniatur.
(25) Poena consimili puniatur puniatur in iure Suevico constitutus, qui equum maliciose negaverit in hisce negotiis sacerdoti.
(26) Item mandamus et ordinamus, quod singuli presbyteri nostrae Diocesis ita tempestiue veniant ad Synodum, quod modis omnibus intersint misse, que in incoatione Synodi de Sancto Spiritu dici solet solenniter.
Im territoriis seu prouinciis diffusis et a loco synodi nimis remotis praesiteros unum in qualibet prouincia seu territorio et alicubi, si neccese fuerit, duos remanere volumus ad ministerium sacerdotale populis, prout necessitas exigerit persoluendum. 
Quilibet etiam sacerdos ad synodum proficiscens [publicet] coram parochianis suis, ad quem in prouincia remanentem confugere debeat in casibus, qui contingere possint.
(27) Item famulis Episcoporum transeuntibus seu etiam aliis quibuscumque personis, nisi ipsos hospitalitatis causa calligere valuerint et intuitu caritatis, illi necessaria etc. ut prius in Statutis Sabinensis et prouincialibus. Vale. 
