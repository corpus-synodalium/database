(1) Praeceptum. 
Inhibemus districtius ne quis litteris apostolicis in civitate vel dioecesi Suessionensi quomodolibet abuti praesumat; et si qui contra fecerint, ipsos auctoritate nostra in praesenti synodo excommunicamus, et excommunicatos denuntiari mandamus per vos in ecclesiis vestris: rogantes ut omnes et singulos quos sciveritis de abusu hujusmodi diffamatos, nomina eorum et speciem abusus nobis aut officiali nostro significetis, contra tales, dante Domino, viriliter processuris.
(2) Praecept. 
Nos manifestos usurarios, quos auctoritate praedicta, et praesenti synodali statuto excommunicamus, saepissime in ecclesiis vestris denuntiari mandamus. 
Manifestos autem intelligimus illos, qui publice mensam tenent ad pecuniam fenebrem mutuandam, vel fenestras vitreas, aut alia signa habent, per quae sciatur apud eos pecunia foenebris inveniri.
(3) Praecept. 
Porro quia simulata aequitas non est aequitas, sed duplex iniquitas, quia et iniquitas est et simulatio, poenas praemissas extendi volumus et statuimus contra illos, qui sub colore contractuum licitorum, et sub boni specie velamen iniquitatis assumentes, usurariam pravitatem exercent interdum, videlicet submittendo mercem, et carius vendendo, et postea per se vel per aliam personam eamdem mercem minori pretio reemendo, et aliis diversis modis et coloribus exquisitis, tales enim usurarios reputamus et magis periculosos, quoniam sub agni specie lupinam abscondunt malitiam, ad devorandum substantias aliorum.
(4) Praecept.
Item, praecipimus sub poena excommunicationis, quod omnes curati tradant aut mittant in scriptis, infra mensem a die inhumatioris, nomina defunctorum parochianorum suorum facientium testamenta sigillifero nostro aut deputato super testamentis.
(5) Praecept. 
Item, quod omnes curati, post celebratam synodum, antequam a civitate Suessionensi recedant, tradant registrariis nostris impressiones sigillorum suorum, ut ipsis liqueat de dictis sigillis.
(6) Praecept. 
Item, quod ipsi curati sua sigilla deferant, aut alter pro ipsis, de cujus facto tenebuntur respondere.
(7) Praecept. 
Item, quod ipsi curati, post octo dies computandos a die datae monitionis impetratae, nullam monitionem executioni demandent, et a tergo dictae monitionis scribant diem receptionis ejusdem, si hoc fieri possit bono modo.
Item, praecipimus registrariis curiae nostrae, et aliis quorum intererit, quod rescriptioni cujuslibet curati super executionibus monitionis ipsi credant, et fidem adhibeant, sine exactione alterius juramenti; volumus autem quod si aliquis curatorum falsum scripsisse inveniatur, graviter puniatur.
(8) Praecept. 
Item, statuimus quod impetrantes citationes occasione participationis imprimis se obligent ad refundendum expensas citatis, si deficiant in probando, et jurent quod ita credunt, quem petunt citari, illa occasione participasse cum excommunicato, et quod credunt se hoc posse probare.
(9) Praecept. 
Item, praecipimus archidiaconis et aliis jurisdictionem exercentibus, ne metas suae jurisdictionis excedant, sub poena excommunicationis. 
In contrarium autem facientes sententiam excommunicationis ferimus auctoritate nostra, et ipsos excommunicamus in his scriptis.
(10) Praecept. 
Item, praecipimus ne aliquis sacerdos bis celebret iu die, nisi ut supra, et specialiter ne curatus vel capellenus perpetuae capellaniae in ipsa deserviens, vel pro alio celebraus, annuale aut annualia faciant, seu missas celebrare pro lucro, nisi de licentia nostra hoc faciant.
(11) Praecept. 
Item praecipimus ut omnes curati habeant una cum synodalibus statuta conciliorum provincialium, ne circa eorum observantiam reprehensibiles, quod absit, inveniantur.
(12) Praecept. 
Prohibemus ne curati et alii parochialium ecclesiarum rectores fratres mendicantes in suis parochiis permittant audire confessiones suorum parochianorum, seu etiam predicare, nisi primitus praetendant nostras super hoc, seu curiae nostre litteras. 
Sed potius velumus, ut ex parle nostra parochianis suis diligenter exponant, quod nullam habent potestatem absolvendi de casibus nobis reservatis, nisi illi qui habent super hoc litteras, in quibus potest apparere de potestate super hoc sibi per nos attributa.
(13) Praecept.
Ne quis presbyter, seu tabellio, vel notarios, aut alias quicumque subditus noster, quaevis privilegia contra subditos nostros recipiat, aut exequatur, nisi prius executioni eorumdem per approbationem sigilli authentici alicujus dicecesis, vel alias legitime constiterit de vero sigillo judicis, cui talla privilegia diriguntur. 
Intentionis tamen nostrae non existit veris privilegiis apostolicae sedis, aut jurisdictioni cujuscumque veri judicis apostolici in aliquo derogare.
(14) Praecept. 
Item, ne quis citationes ex officio a curia nostra emanatas recipiat aut exequatur, nisi sint signeto officii nostri signatae, nec etiam alias aliquas litteras gratiam specialem continentes.
(15) Praecept.
Item, ne aliqua mandata curiae nostrae Suessionensis signeto officialis nostri, aut alio quocumque signeto signata nisi sigillo curiae nostrae fuerint sigillata, recipiantur.
(16) Item, praecipimus quod curati citationes, aut alia mandata curiae Suessionis per eos exequenda, non notificent partibus contra quas exequi demandatur, donec lator praedictorum recesserit, aut recessisse potuerit, et elongari per spatium unius leugae, nisi hoc fuerit de consensu praedictorum latorum.
(17) Praecept. 
Item, cum decani rurales praecipue in dioecesi Suessionensi jurisdictionem non habeant, nisi in quantam consuetudo usque ad summam quinque solidorum de parte usque ad partem introduxit, eisdem praecipimus, ut de caetero nullum coram ipsis, aut aliquo ipsorum pro quibuscumque excessibus seu delictis aut actionibus partium excedentibus summam praedictam, citari faciant seu in causam evocari; sed hujusmodi delicta et excessum rescribant aut referant diligenter, nec cognoscant nisi de parte ad partem, usque ad summam quinque solidorum praedictam; quod praeceptum districte praecipimus curatis et ecclesiarum rectoribus Suessionensibus per tres dies domioicos immediate sequentes in pleno prono parochianis suis intimari et exponi.
(18) Praecept. 
Insuper quia intelleximus quod falsitas saepissime committitur per procuratores aut eorum deputatos in mandatis curiae Suessionensis exequendis. 
Praecipimus quod curati et ecclesiarum rectores de caetero mandata curiae et alia mandata quae fuerint exequenda, ad personas citatorum, vel ad domicilia ipsorum, ad personam sui vicini proprii, seu aliter debite, prout melius fieri poterit, exequantur, fraudem nullatenus committendo.
(19) Praecept. 
Item, nobis relatum existit, quod fraus per aliquos committitur, in quaesta facienda, pro indulgentiis de alto passu; praecipimus curatis et aliis personis ecclesiasticis quorum intererit, quatenus per fide dignas personas hujusmodi quaestas fieri et colligi faciant, et decanis tempore debito ac etiam consueto fideliter tradant, dictique decani quaestoribus ipsius indulgentiae deliberent indilate, et taliter faciant et tradant hujusmodi quaestas, quod dicti quaestores ad dos vel officiarios nostros non redeant querulosi. 
Insuper volumns et ordinamus et districte praecipimus, quatenus curati et ecclesiarum rectores omnes, illos et illas qui et quae ad solemnisationem matrimonii, purificationem partus, aut alia sacramenta ecclesiastica de caetero se recipi facient ab alio quam a curato suo, praecipue a monachis sancti Benedicti, Cluniacensis, et Praemonstratensis ordinum, auctoritate nostra denuntient et publicent excommunicatos, et eisdem ingressum ecclesiae et ecclesiastica sacramenta denegent, nisi legitime constet tales praemissa facientes super his licentiam obtinere, de qua quidem licentia appareat per litteras debite confectas et sigillatas: insinuantes eisdem quod hujusmodi excommunicationis absolutio, nisi in articulo mortis, est nobis et non alteri reservata.
(20) Praecept. 
Item, praecipimus quod curati nullos alienigenas ad sacramenta ecclesiastica, vel ad sepulturam, seu in abis admittant, nisi litteras debite confectas et sigillatas super haec habuerint et receperint; dictique curati super his diligenter advertent, scientes quod si transgressores hujusmodi praecepti, et diorum praecedentium, tam pro praesenti quam pro futuro tempore reperiantur, gravissime pnnientur.
(21) Item, quia ab aliquibus pluries fuit dubitatum, quale jus habere debent decani christianitatis ratione funeralium unius curati. 
Quidam enim dicebant, quod habere debebant unum lectum et duo paria linteaminum, unum auriculare et unum peplum. 
Abi dicebant unum lectum cum uno pari linteaminum, etiamsi lectum esset de presbyterio, et breviarium. 
Inquisita dibgenter super his veritate, ab omnibus quatuordecim decanis, et a senioribus curatis per juramentum super hoc in nostri praesentia auditis et examinatis, dictum fuit ab aliquibus senioribus, quod antiquitus, et praecipue ante magnam mortalitatem generalem quae fuit circa annum Domini MCCCXLVIII et MCCCXLIX, quando unus curatus decesserat, die exequiarum ponebatur ille curatus ornamentis sacerdotalibus indutus in medio chori supra unum lectum, et subtus caput illius ponebatur auriculare cum peplo, quod nunc non fit propter infectionem aeris, propter mortalitatem et paupertatem curatorum. 
Ea propter ad sedandum dictam dubitationem, de consensu expresso omnium decanorum coram nobis personaliter existentium, et prout per antiquos fide dignos curatos fuit repertum, dicimus super hoc decretum nostrum interpretando, quod ratione funeralium unius curati, ejus decanus, qui missam die exequiarum et vigilias celebrare tenetur, vel facere celebrari, habebit unum lectum furnitum de culcitra, cussino et coopertorio, uno pari linteaminum, unum auriculare et unum peplum. 
Item, habebit luminare, quod fiet die exequiarum, et offertorium cum legato, si quod sit a curato sibi factum, et nihil amplios habebit, nec habere tenetor. 
Si tamen defunctus curatos sit ita pauper quod non habeat lectum propriam, non propter hoc habebit decanas lectum, linteamina et coopertorium quae sunt de presbyterio. 
Si vero dictas caratus habeat in bonis unde habere posset lectam proprium et linteamina, quamvis non habeat, et quod presbyterium est sufficiens, decanus tamen habebit valorem unius lecti furniti, ut superius est dictum, de bonis curati defuncti, absque eo quod presbyterium propter hoc ia aliquo diminuatur; et idem jus per praedictos reperimus competere archidiaconis in decanos defunctos.
(22) Praecept. de festis. 
Praecipimus ut festa solemnia observanda apostolorum ac sanctorum, quae statuta sunt in nostra ditecesi Suesssionensi observari, ab omnibus observentur, et curati quolibet die dominico in pronis suis ea populo praenuntient, et observari praecipiant secundum morem antiquitus observatum; et ne excusationem habeant de eorum ignorantia, nota eis facimus festa quae ab operibus mechanicis, et quae a carrucis, ut dies dominica, observari debeant, ea per singulos menses inscribendo.
In Januario, Circumcisio Domini et Epiphania a carrucis sicut dies dominica sunt servanda. 
Item, octava Epiphaniae, Vincentii martyris, Fabiani et Sebastiani, et Conversionis S. Pauli festa ab omnibus operibus mechanicis, et non a carrucis servanda.
In Februario, festum Purificationis B. Mariae virginis a carrucis sicut dies dominica servandum. 
Festa vero Cathedrae S. Petri et Matthiae apostoli ab operibus mechanicis et non a carrucis servantur.
In Martio, festum Annuntiationis B. Mariae virginis sicut dies dominica est servandum.
In Aprili festum B. Marci evangelistae sicut dies dominica, et hac die processiones, litaniae majores, et jejunium celebratur.
In Maio, festa Philippi et Jacobi apostolorum, et inventionis S. Crucis acarrucis sicut dies dominica sunt servanda.
In Junio, festum S. Barnabae apostoli servatur, simpliciter, et non a carrucis. 
Festa SS. Gervasii et Protasii, Nativitatis B. Joannis-Baptistae, Petri et Pauli, servantur a carrucis sicut dies dominica, et est jejunium in vigiliis S. Joannis-Baptistae et SS. Petri et Pauli.
In Julio, festum B. Mariae Magdalenae a carrucis ut dies dominica servatur. 
Festum S. Jacobi servatur, sed non a carrucis. 
Festum S. Annae servatur ut dies dominica.
In Augusto, festum S. Petri-ad-Vincula servatur, sed non a carrucis; festa B. Laurentii et Assumptionis B. Mariae, quae jejunium habent, servantur ut dies dominica. 
Festum S. Bartholomei servatur a carrucis sicut dies dominica. 
Festum B. Ludovici servatur a carrucis de mandato domini regis Galliae.
Festum Decollationis B. Joannis-Baptistae servatur, sed non a carrucis.
In Septembri, festum Nativitatis B. Mariae virginis servatur a carrucis, Exaltatio S. Crucis servatur, sed non a carrucis. 
Festum B. Matthaei, quod jejunium habet, et festum B. Michaelis servantur a carrucis. 
In Octobri, festum B. Dionysii servatur, sed non a carrucis.
Festum B. Lucae servatur a carrucis.
Festa beatorum Crispini et Crispiniani, sed non a carrucis.
Festum Simonis et Judae servatur a carrucis sicut dies dominica, et jejunium habet.
In Novembri, festa Omnium Sanctorum cum jejunio, Commemoratio omnium fidelium defunctorum, et beati Martini, servantur a carrucis.
Festum beati Clementis servatur, sed non a carrucis.
Festum beati Andreae, quod jejunium habet, servatur a carrucis sicut dies dominica.
In Decembri, festum sancti Eligii servatur, sed non a carrucis.
Festum beati Nicolai servatur a carrucis.
Festa autem Conceptionis beatae Mariae virginis, et beati Nicasii, servantur, sed non a carrucis. 
Festum beati Thomae apostoli servatur a carrucis.
Nativitas Domini, quae habet jejunium, sancti Stephani, sancti Joannis festa servantur a carrucis [1] sicut dies dominica.
Festum beati Thomae martyris servatur, sed non a carrucis.
Dies Parasceve servatur a carrucis et ab omnibus usque ad servitium.
Ferias secunda post Pascha servatur a carrucis.
Feria III et IV, servantur, sed non a carrucis.
Festum Ascensionis Domini servatur a carrucis, et habet jejunium.
Festum Pentecostes servatur ab omnibus operibus, et habet jejunium.
Feria secunda post Pentecostem servatur a carrucis.
Feria III et IV servantur, sed non a carrucis.
Festum sancti Sacramenti servatur a carrucis et ut dies dominica.
Dedicatio ecclesiae cujuslibet, et festa Patronorum ecclesiarum, servantur ut dies dominica in locis suis.
Quia vero processiones litaniarum quae fiunt in festo beati Marci, et tribus diebus ante Ascensionem Domini, a populo malefiunt et celebrantur, et pauci volunt interesse; praecipimus sacerdotibus ut praecipiant parochianis suis quod intersint hujusmodi processionibus, saltem de qualibet domo una persona, quae caput sit domus, sub poena duodecim denariorum convertendorum ad opus ecclesiae suae, pro defectu cujuslibet processionis; et recipiantur tales denarii per curatos et matricularios ecclesiarum; et contemnentes eos solvere per nostram curiam arceantur, et ad solvendum faciant eos cogi. 