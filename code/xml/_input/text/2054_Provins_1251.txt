[1] ANno Domini MCCLI. die Mercurii post festum B. Mariae Magdalenae celebravit idem dominus Gilo archiepiscopus Senonensis, concilium apud Pruvinum, in quo concilii praedicti anni MCCXLIII. [2] statuta renovata fuerunt, et ea de novo statuta quae sequuntur. [3] 
De excommunicatis ultra annum, et diem, ita fiat ut superius est statutum; hoc addito, quod si venerint, concilium, prout justum fuerit, et visum fuerit expedire, contra ipsos procedat; si non venerint, denuntientur excommunicati in pleno consilio. 
Moneantur per dioecesanos, ut infra dictum terminum ad emendationem veniant: quod si non venerint, dioecesanus contra ipsos procedat, prout justum fuerit et visum fuerit expedire; et hoc de illis, qui pro causis propriis et culpis propriis sunt excommunicati, et qui habent potestatem emendandi. 
Item, statuimus, ut contra illos, qui capiunt res illorum, ad quorum instantiam aliquis excommunicatur, vel trahitur in causam coram ecclesiastico judice, vel qui capiunt eorum corpora, vel amicorum suorum, vel res ipsius judicis, procedatur secundum constitutionem domini Honorii, et in hoc episcopi sibi invicem mutuum consilium et auxilium impendant. 
