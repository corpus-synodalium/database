Epistola nona.
Johannes Dei gracia etcetera.
(1) Auctoritate nostra omnes et singulos, huic synodali, etcetera.
Quere A.
(2) Eadem auctoritate omnes abbates prepositos, etcetera.
Quere B.
(3) Eadem auctoritate constitutiones.
Quere C.
(4) Suscepti regiminis cura nos sollicitat, ut, que in ecclesiis monasteriis et aliis nostre civitatis et dyocesis locis non absque violacione censure ecclesiastice servare vidimus, per appensionem congrui statuti in [1] melius reformemus.
Cum itaque in nonnullis ecclesiis ac monasteriis nostrarum civitatum et dyocesis observetur et a longe retroactis temporibus observatum fuerit, ut in aliquo loco nostre dyocesis generaliter interdicto et interdicto huiusmodi a jure vel ab homine aliquibus temporibus vel per aliquod tempus certis de causis relaxato ipse populus et quilibet de populo sanus et non in mortis articulo constitutus admittebatur non sine metu violacionis censure ecclesiastice ad eucharistie sacramentum, quod interdicti tempore decedentibus tantum a sacris canonibus est concessum, [2] unde super hoc providere volentes, deliberacione prehabita diligenti, duximus statuendum, ut nullus de cetero laycus tempore generalis interdicti in quatuor festivitatibus, quibus licet divina celebrari, ad communionem altaris seu eucaristie admittatur.
Quod si quisquam sacerdotum alicui sano tempore festivitatum presumpserit ministrare, penam meritam poterit non immerito formidare.
Item statuimus et sub pena excommunicacionis prohibemus, ne quis sacerdos nostrarum civitatum vel dyocesis aliquem ab homine vel a jure aut a statutis quibuscunque provincialibus vel synodalibus publice excommunicatum in mortis articulo, ubi excommunicator presens est vel commode adiri poterit, nisi ipse superior ad quem absolucionis beneficium pertinet id impendere recusaret vel plus debito differret, deinceps absolvere presumat; et in casu, quo juxta premissa in mortis articulo quemquam absolvere contigerit, ipse absoluciones servata juris forma modum absolucionis nomenque status et condicionem absoluti et causam, pro qua ligatus fuerat, nobis aut officiario nostro aut illi vel illis, ad quos absolucio pertinuerit, infra XL dies a tempore absolucionis impense notificet competenter, vobis mandamus et precipimus in virtute sancte obedientie fideliter observare.
(6) Preterea cum nonnulli minus ydonei.
Quere O.
(7) Eadem auctoritate negocium.
Quere J.
(8) Eadem auctoritate monemus omnes et singulos.
Quere L.
(9) Item in virtute sancte obedientie precipimus et mandamus omnibus et singulis.
Quere P.
In quorum, etcetera.
Anno Domini Mo.CCCo.LIIo., VIII die mensis Maij.