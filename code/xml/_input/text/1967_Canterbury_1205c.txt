(1) Qualiter populus instruendus est. 
Precipimus etiam ut sacerdotes populum sibi commissum cum omni diligentia, verbo pariter exemplo, instruant. 
Doceantque frequenter in linqua materna orationem dominicam: scilicet Pater noster, et symbolum apostolorum: scilicet Credo in Deum, et confessionem generalem: scilicet Confiteor. 
Instruantque eos sollicite quod sine firma articulorum fige et futurorum bonorum spe necnon et caritate, que est dilectio Dei et proximi, salus provenire non potest. 
Doceantque eos quante sit auctoritatis confirmationis sacrementum. 
Licet enim sine eo salus proveniat parvulo post perceptam baptismi graciam morituro, valde tamen necessaria est confirmation in hac vita victuro et cum spiritualibus nequitiis incessanter pugnaturo;  ideoque instruantur ut pravulos suos offerant episcopo cum oportunitatem habuerint, ut cum debita reverentia et summa devotione suscipiatur tantum sacramentum, quod non nisi per manus episcopi ministratur. 
(2) De ornamentis ecclesie. 
Precipimus etiam ut singule ecclesie calicem argenteum habeant, pallas quoque altaris et vestes sacerdotales honestas, vasa quoque et utensilia competentis, que omnia postquam fuerint sacris usibus deputata ad humanos usus extrinsecus minime resumantur. 
Sed cum attrita fuerint vel confracta, comburentur vel confluentur et cineres seorsum in loco sacro recondantur. 
In libris quoque necessariis et ad divinum officium competenter sufficientibus prospiciatur cuilibet ecclesie, et hii cum ceteris ornamentis non vedantur nex pignori obligentur nec aliquo alienationis titulo ab ecclesia ammoveantur cum semel fuerint deputata, nisi in casibus a canone concessis, et hoc cum speciali auctoritat nostra et conscientia. 
(3) De prestatione decimarum et potestate sacerdotum. 
Quia sine decimarum prestatione salus omnino pervenire non potest, utriusque testamenti auctoritate subnixi precipimus ut decime de omnibus que per annum renovantur matrici ecclesie cum debita integritate solvantur, nisi forsan alique fuerint ab integritate matricis ecclesie auctoritate episcopali separate; ita quidem ut occasione mercedis servientum vel messorum decima pars non minuatur. 
Habeant etiam presbiteri potestatem excommunicandi omnes fraudatores decimarum suarum in genere et eosdem secundum formam exxlesiasticam absovendi, si privatim ad satisfactionem venerint. 
Si vero publicatum fuerit eorum delictum non absolvantur nisi ab episcopo vel archidiacono. 
Quia vero nonnulli clerici decimas sibi ad pauperum sustentaciones concessas in laico consueverint feodo collocare, et multiplex ob hoc ipsum a laicis potestatibus ecclesie et clericalibus personis irrogari consueverit iactura, districte precipimus ut omnes per episcopatum nostrum decime in libero ecclesie tenemento collocentur, et si que forsitan per clericorum nostrorum negligentiam vel malitiam fuerint in laicis possessionibus adunate, nisi ad admonitionem per decanum loci ex parte nostra faciendam fuerint infra competentem terminum ad ecclesiasticum tenementum delate, si per clericos nostros steterit in ipsos competenter animadvertemus; sin vero per laicos, terram illam in qua decime fuerint violenter detente, usque ad competentem satisfactionem iubemus sub interdicto concludi. 
(4) Antiqua etiam canonum statuta sequentes, decernimus ut clerici in sacris ordinibus constituti, si mulierculas in domibus suis sub incontinentie nota tenuerint, aut abiciant eas et continenter vivant aut ab officio et benefitio ecclesiastico fiant penitus alieni. 
In minoribus vero ordinibus clerici constituti, si inventi fuerint concubinarii, quia ipsis libertatem ab apostolo concessam auferre nolumus nec valemus, per censuram ecclesticam, interdicti scilicet et excommunicationis, compellantur ad alterutrum, videlicet vel concibunas penitus abiciant vel cum ipsis in facie ecclesie publice ac sollempniter contrahant. 
(5) De clericali habitu. 
His etiam adnectimus ut sacerdotes et clerici cuiusque ordinis habitum habeant clericalem et tonsuram canonicam. 
Si quis vero inventus fuerit comam nutriens et quasi sus ad volutabrum luti et Canis ad vomitum reversus, ab eo quem semel assumpsit, si archidiaconi commonitione tonsuram non resumpserit, si benefitiatus fuerit ab officio et benefitio eccelsiastico suspendatur. 
(6) His adnectimus ut clerici abstineant a turpibus spectaculis, ab his maxime in quibus sanguis humanus effunditur, adeo ut nec torneamentis nec duellis de cetero interessse presumant, sed nec tabernis nec publicis intersint potationibus. 
Prohibemus etiam ne sacerdotes vel reliqui clerici usuris vel negociationibus vel lucris turpibus invigilent. 
Fenerari quidem omnibus indistincte prohibetur; negotiari vero, cum sit laicis ubicunque permissum, clericis tamen omnibus est in antiquis canonibus usque quaque prohibitum. 
Si quis autem post hanc nostram inhibitionem clericus fuerit inventus et nefotiator, in ipsum noverit iuxta canonum statuta severissime iudicandum. 
(7) Quod sacerdotes non admittantur. 
Dum simus debitores, iuxta verbum apostoli, pro commisso nobis grege ante Christi tribunal respondere, grave quidem gerimus quod sacerdotes annui absque nostra conscientia ad animarum curam gerendam inutiles interdum admittuntur et indigni. 
Et cum fuerint admissi, nobis insciis et inconsultis, pro libitu clericorum, cum parochianorum suorum secreta didicerint, indistincte ammoverentur et alii in eorum locum, pro ut levius ac vilius sicut aliquod vile mancipium conduci possunt, in grave dicrimen animarum substituuntur. 
Eapropter precipimus ne quis de cetero capellanus vel annus vel perpetuus ad curam animarum admittatur, nisi nobis prius fuerit presentatus, et cum fuerit admissus non nisi nobis consultis ammoveatur. 
Salvo, etc. 