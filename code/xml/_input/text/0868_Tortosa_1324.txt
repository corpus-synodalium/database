Inscriptio [1].
Eiusdem domini Berengarii synodus tertia.
Recitatio aliquarum constitutionum supra dictarum, edita per dominum Berengarium die lunae, quae computabatur secundo kalendas madii, anno Domini millesimo trecentesimo vicesimo quarto.
Publicatio unius constitutionis papae Joannis XXII et duarum constitutionum concilii provincialis Terraconensis archiepiscopi Eximenii [2].
Reverendus in Christo pater et dominus dominus Berengarius, divina providentia Dertusensis episcopus, celebravit synodum in sede Dertusensi et fecit publicare quandam constitutionem sanctissimi in Christo patris et domini nostri Joannis, divina providentia XXII. sacrosanctae Romanae ecclesiae summi pontificis, quae sic incipit Joannes episcopus, servus servorum Dei, venerabilibus fratribus patriarchis, archiepiscopis, episcopis ac dilectis filiis.
Electis, etc. [3].
Item, fecit publicari duas constitutiones reverendissimi domini patris et domini Eximenii, divina providentia sanctae Terraconensis ecclesiae archiepiscopi, editas noviter in sacro concilio Terraconae, quarum una incipit Praedecessorum nostrorum qui damnaverunt, etc. [4].
Nulla alia constitutione edita per dominum episcopum supra dictum, sed alias constitutiones, tam provinciales quam synodales iam editas, fecit legi et etiam recitari.