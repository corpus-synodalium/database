Anno MCCXXIII residente gloriosissimo Papa Honorio regnante invictissimo rege Francorum Philippo. VI. Calendas Aprilis celebratum est Concilium provinciale, in sede Rothomagensi, residente venerabili Patre Theobaldo [1] Rothomagensi Archiepiscopo, praesentibus omnibus Suffraganeis suis, praeterquam Domino Constanciensi, legitime excusato, et Abbatibus quamplurimis, et multis aliis bonis viris et discretis, in quo statuta sunt capitula subscripta, et coram omnibus recitata.
(1) Desiderantes invenire per singulas dioeceses quod commendare debeamus, non [2] quod teneamur emendare: auctoritate sacri Concilii Lateranensis, et huius sedis Rothomagensis, a Suffraganeis nostris, sicut a nobis, haec potissimum volumus observari quae in ipso Concilio constituta noscuntur, et eorum contingunt officia, et a nobis sub quadam brevitate sunt collecta; ne ipsorum, quod absit, negligentiam seu defectus, licet invitos, oporteat nos supplere. 
Videlicet ut per singulas dioeceses idoneae statuantur personae, quae simpliciter et de plano investigent, quae correctione vel reformatione digna sunt, et ea referant in Concilio subsequenti.
(2) Singuli Episcopi viros idoneos ad officium praedicationibus assumant, quatenus per totos [3] episcopatus sanctae praedicationis rota discurrat. 
(3) Singuli [4] Episcopi excessus canonicorum ecclesiae cathedralis corrigant, si eadem Capitulum debuerit, et monitum neglexerit emendare.
(4) Singuli [5] Suffraganei nostri subiecta sibi monasterie studeant reformare, et per censuram ecclesiasticam advocatos, patronos, milites, seu quolibet alios compescant, ne in personis aut rebus offendant monasteria, et si forsitan offenderint, ad satisfactionem compellant.
(5) Districtius inhibemus ne quis in diversis monasteriis locum monachi habere permittatur: nec unus Abbas pluribus monasteriis praesidere. [6]
(6) Clerici qui deprehensi fuerint vitio incontinentiae laborare, prout magis ut minimus peccaverint, puniantur. 
Et si quis hac de causa suspensus divina celebrare praesumserit; ab ecclesiasticis beneficiis suspendatur, et perpetuo deponatur. [7]
(7) Constitutiones quoque contra crapulam, et ebrietatem, et negotiatores clericos, [8] et inordinate se habentes in divinis officiis editae, necnon et constitutio de honestate et ornatu ipsorum, firmiter observentur: ita quod si Decani et Capitula monitione praemissa eam non fecerint a singulis de Capitulo observari; ipsi Episcopi singulos ad observationem eorum compellere non postponant.
(8) Adhuc observari mandamus, ut honestas ecclesiarum in ornamentis, et vasis [9], et custodia chrismatis et eucharistiae diligenter per ipsos observari mandetur. 
Et de sacerdotibus, qui negligens fuerit, puniatur. 
(9) De confessione quoque facienda proprio sacerdoti, vel alicui alii de ipsius licentia, et de poena subditorum, qui haec neglexerint adimplere; de celanda confessione [10], et de poena illius qui sigillum confessionis infregerit, sicut statutum est, executioni diligenter mandetur.
(10) Tam in cathedralibus quam in conventualibus ecclesiis viri idonei ordinentur, [11] quos Episcopi possint habere coadiutores et cooperatores in praedicationibus, et audiendis confessionibus, et in ceteris quae ad salutem pertinent animarum.
(11) Episcopi quoque tales ad sacros Ordines promoveant, qui commissum sibi officium digne valeant adimplere: quoniam si ignaros et rudes ordinare praesumserint; [12] et ordinatores et ordinati graviter puniri iubentur. 
(12) Ad ecclesiastica quoque beneficia, praetermissis indignis, assumantur idonei, qui [13] Deo et ecclesiae velint et valeant gratum impendere famulatum; nec aliquis in hoc enveniatur culpabilis, ne per provinciale Concilium a conferendis beneficiis suspendatur. 
(13) Item filii canonicorum, et maxime spurii, non canonicentur in ecclesiis saecularibus [14], in quibus instituti sunt patres eorum: ne qui hoc fecerit, a suis beneficiis suspendatur.
(14) Laici qui de mortuariis, et aliis quae iuri spirituali sunt annexa, se praesumunt [15] intromittere, per censuram ecclesiasticam compescantur.
(15) Illam etiam constitutionem cum omni diligentia observari volumus et mandamus, [16] quae sub poena definita prohibet, ne quis in aliquem excommunicationis sententiam promulgare, nisi praesentibus personis idoneis monitionem praemiserit competentem: nec causa cupiditatis aliquis audeat vinculo innodare, vel innodatum absolvere. 
(16) Poenam quoque constitutam infligi praecipimus facientibus clandestina coniugia, [17] necnon presbytero parrochiali, qui tales coniunctiones prohibere contemserit, aut eisdem praesumserit interesse. 
(17) Decimae quoque per districtionem ecclesiasticam solvantur, quae debentur lege [18] divina, vel loci consuetudine approbata: et solutionem campartorum praecedat solutio decimarum, vel saltem qui camparta percipiunt, ea decimare cogantur. 
(18) Omnes [19] cuiuscumque Ordinis regulares, de terris alienis, et de acquisitis post Lateranense Concilium, illis ecclesiis solvere compellantur, quibus antea ratione praediorum solvebantur, nisi cum ipsis ecclesiis aliter composuerint.
(19) Si quis [20] religiosus absque Abbatis vel maiore parte Capituli licentia pro aliquo fideiubeat, vel mutuum faciat ultra summam praefinitam, non solvantur a conventu, nisi in utilitatem domus consisterit redundasse. 
