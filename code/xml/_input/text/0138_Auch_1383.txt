Incipiunt constitutiones Domini Iohannis Flandrini olim archiepiscopi auxitani.
Iohannes, miseratione divina, Archiepiscopus auxitanus, universis et singulis ad quos presentes littere pervenerint, salutem in Domino.
Excommunicamus in his scriptis et denunciari precipimus excommunicatos: omnes abbates, priores, archidiaconos, decanos, archipresbyteros et ecclesiarum civitatis et diocesis auxitane rectores et alios qui, de iure vel de consuetudine, ad hanc sanctam synodum venire tenentur, non veniunt nisi infra instantes octo dies veniunt, et se coram nobis vel deputato a nobis legitime excusaverint.
Datum Auxis, die martis post dominicam qua fuit cantus officii Quasi modo.
Anno Domini millesimo trecentesimo octuagesimo tercio.
Item nos Archiepiscopus predictus universis omnibus archipresbyteris auxitane diocesis salutem in Domino.
Vobis et cuilibet vestrum in solidum precipiendo mandamus, quatenus antequam a civitate auxitana recedatis, omnia nomina rectorum curatorum archipresbyteratuum, prout cuilibet vestrum subsunt, in ista sancta synodo tam presentium quam absentium nobis, seu alio deputato a nobis, in bonis caternis inscriptis tradatis, nomina presentium pro presentibus et absentium pro absentibus, dolo et fraude cessantibus quibuscumque.
Datum Auxis, die martis post Quasimodo, auno Domini millesimo trecentesimo octuagesimo tercio.
Item nos Archiepiscopus predictus universis omnibus et singulis ecclesiarum civitatis et diocesis auxitane rectoribus et curatis salutem in Domino.
Cum sepe et sepius in synodis presentibus et constitutionibus ibidem factis cum penarum adiectione certarum, exstitit ordinatum quod, omnes et singuli rectores diocesis auxitane constitutiones provinciales et synodales habuerint, ne pretextu ignorantie tenoris earum, si in eis committerent vel contenta in eis non adimplerent, se possent probabiliter exscusare, idcirco vobis et cuilibet vestrum in solidum precipiendo mandamus quatenus, sub pena excommunicationis, quam in vos et vestrum quemlibet ferimus, canonica monitione premissa, nisi feceritis quod mandamus ut, hinc ad festum Nativitatis Beati Iohannis Baptiste proxime venturum ad tardius, quilibet constitutiones ipsas synodales et provinciales acthenus factas, si iam non habetis, procuretis habere et proprias habeatis et non aliunde manu levatas ab alio in fraude, et de ipsis, nobis seu deputato a nobis, hinc ad quindecim dies post dictum festum fidem faciatis, sub pena XX solidorum morl. a quolibet contrarium faciente exigenda et levanda et nobis applicanda.
Item nos Archiepiscopus predictus universis omnibus et singulis ecclesiarum civitatis et diocesis Aux. rectoribus salutem in Domino.
Et cuilibet vestrum in solidum, sub pena excommunicationis, quam in quemlibet feremus, canonica monitione premissa, mandato huiusmodi non parendo quathenus nomina et cognomina quorumcumque, parrochianorum et parrochianarum nostrorum, prout vobis subsunt, qui clandestina seu bina matrimonia inter se contraxerunt, et qui simul cohabitant pro carnali copula extorquenda, matrimonio inter eos non sollempnizato, et qui in gradu prohibito consanguinitatis vel affinitatis inter se matrimonia, de facto, contraxerint ut, infra unius mensis spatium a die datum presentium computandum, nobis apud Aux. adportetis seu mittatis interclusa per modum informationis, super quibus vobis et cuilibet vostrum in solidum, quoad premissa, committimus vices nostras.
Datum Auxis, die martis post Quasimodo, anno Domini millesimo CCCLXXX tercio.
Preterea volumus et vobis mandamus quatenus, canonice et diligenter moneatis omnes et singulos parrochianos vestros utriusque sexus ne, de cetero, aliquis ipsorum in clandestinis matrimoniis faciendis interesse [1] presumant, sub pena excommunicationis et etiam sub pena in constitutionibus synodalibus expressata.
Item nos, Archiepiscopus predictus volumus et vobis capellanis mandamus quatinus, aliquos questores cuiuscumque status seu conditionis existant in vestris ecclesiis, si pro debitis seu pro iuribus nostris et nostre ecclesie auxitane loca seu parrochie vestre interdicte fuerint, ad divina et helemosinas seu questas petendas minime admittatis, sub pena excommunicationis quam in vos et vestrum quemlibet contrarium facientes in hiis scriptis ferimus, non obstantibus quibuscumque litteris in contrarium impetratis, nisi de predictis expressam faciant mentionem.
Item nos Archiepiscopus predictus volumus et vobis capellanis predictis mandamus quod, cum nonnulli [2] de vobis capellanis predictis sint excommunicati pro nonnullis et diversis debitis nostris et nostre ecclesie auxitane, ad instantiam thesererii nostri, dicta debita, pro quibus estis excommunicati eidem thesererio, antequam a civitate auxitana recedatis, exsolvatis vel alias amicabiliter conveniatis cum eodem.
Alioquin ad privationem beneficiorum vestrorum procedemus extunc ut fuerit rationis.
Nos Archiepiscopus predictus observare precipimus et mandamus constitutiones acthenus editas synodales et provinciales in ecclesia auxitana necnon et infra scriptas, ut in ipsis continetur, et iuxta continentiam et tenorem earumdem, sub pena excommunicationis.
Hoc addito quod, si sacerdotes aut alie persone beneficiate per tres menses fuerint maiori excommunicationis sententia innodati,
ipsis tribus mensibus elapsis ad satisfactionem fructuum constitutis, dum missarum sollempnia celebrabuntur, in qualibet missa, cum perveniretur ad gracias agamus Domino Deo nostro, cum debita reverencia genua flectant, quibus et eorum cuilibet qui erunt in statu gratie vel ex post infra octo dies penitentes fuerint et confessi, XL dies indulgencie, auctoritate nobis in hac parte commissa, concedimus per presentes.
Item volumus et omnibus cappellanis et rectoribus curatis et curam animarum gerentibus civitatis et diocesis auxitanensis mandamus quatinus, canonice moneatis omnes et singulos parrochianos vestros, prout vobis subsunt, publice in vestris ecclesiis necnon ostiatim et nominatim ut a cetero et amodo ac deinceps, omnibus diebus dominicis et festivis, ad ecclesias vestras parrochiales veniant et missam integraliter parrochialem audiant et ab inde non recedant donec missa fuerit integraliter celebrata et benedictionem a sacerdote obtinuerint celebrante, et ab omnibus operibus mecanicis illis diebus dominicis et festivis abstineant, sub penis in constitutionibus synodalibus et provincialibus diocesis et provincie auxitane contentis: illis diebus dominicis singulis, continue, premissa populo publice expressetis et notificetis, ut citius et melius velint se parare et promptos esse ad premissa audienda et servanda, intimantes eisdem, ex parte nostra, quibus nos tenore presentium intimamus quod si ad premissa facienda et observanda negligentes exstiterint et rebelles fuerint, ad exigendum dictas penas et observandum contenta in dictis constitutionibus et aliis contra ipsos procedemus, prout dictaverit ordo iuris.
Rebelles, si qui fuerint in premissis complendis seu exequendis, nos seu deputatum a nobis et de nominibus illorum de quindecim diebus in quindecim, ad tardius, certificetis ut, contra ipsos et ipsorum quemlibet, ad premissa facienda, complenda et observanda procedere et corrigere valeamus, ut ceteris aliis transeat in exemplum, et ad certam diem seu dies, de qua seu quibus nos certificetis, Auxis, in prima, in miranda Archiepiscopali, eosdem coram nobis personaliter adiornetis super predictis et aliis querelis procuratoris nostri debite Responsurum [3].
Item mandamus universis omnibus rectoribus civitatis et diocesis auxitane quod, singulis diebus, inter missarum sollempnia, sicut per felicis recordationis dominum Iohannem papam XXII exstitit ordinatum, devote orent pro pace et unitate ecclesie, recitando psalmum... beneficiorum suorum pro satisfactione eorum creditoribus ad quorum instantiam fuerint excommunicati facienda procedemus, illi vel illis capellanis qui ecclesiis deservient, de bonis illius ecclesie, competenti psalario reservato, prout in aliis constitutionibus synodalibus etiam est expressum, precipientes quibuscumque capellanis et aliis, sub pena excommunicationis, ut si quos tales sic excommunicati sciverint, antequam recedant, procuratori nostro habeant fideliter intimare.
Ne vero, in grande periculum animarum, rectores et alii curati a parrochianis suis se absentare presumant et gregem sibi commissum deserere, statuimus quod, ultra quindecim dies et semel in anno, absque licencia obtenta speciali, a suis ecclesiis non recedant, etiam in eis ydoneo capellano dimisso; quod si contrarium fecerint in summa XL solidorum turonensium mulctari volumus et iubemus.
Item quod nullus rector ecclesie committat curam animarum alicui sacerdoti nec det alicui incognito licentiam celebrare publice in sua ecclesia vel audiendi confessiones in sua parrochia nisi rectori diocesis auxitane nec illi, nisi ad decem dies, si ipsum contingat a sua parrochia recedere sine licencia speciali, nec aliquis sacerdos in dictis ecclesiis deservire presumat sine eadem licencia sub pena predicta XL sol. turon. predictorum.
Item precipimus quod omnes curati continue, singulis mensibus, noneant omnes mulieres, sub pena excommunicationis ne pueros ponant secum in lecto nec teneant, quousque unum annum etatis perfecte adimpleverint, propter plura scandala que consueverunt propter hoc evenire.
Item monemus quod nullus presbyter seu alius in sacris ordinibus constitutus portet vestes inhonestas et talares vel condescendentis longitudinis, prout decet ordini eorumdem et in capuciis non portent cornetas excedentes longitudinem capuciorum, nec sotulares cum polayna et hoc, sub pena quinque solidorum morlanorum nobis applicanda, tociens quociens fuerit contrariam attemptatum, et etiam sub pena [4] lacerationis seu scientationis vestium [5] et polaynarum, in correctionem publicam gestancium, prout decet.
Item statuimus quod quilibet fidelis christianus utriusque sexus in provincia et diocesi auxitanis letatus sum et orationes super hoc ordinatas in missa parrochiali, et nos omnibus qui in premissis interfuerint et devote pro pace oraverint qui in statu gratie tum vel post VIII dies fuerint, XL dies indulgencie concedimus, per presente mandatum, inter cetera, vobis omnibus rectoribus quathinus huiusmodi indulgenciam per nos concessam et causam, quare eam concedimus, populo vobis commisso publicetis et notificetis.
Item inhibemus omnibus archipresbyteris et ecclesiarum civitatis et diocesis auxitane rectoribus ne, de cetero nec deinceps, aliquem questorem in eorum ecclesiis recipiant [6], nisi videant litteras eorum privilegiorum vel bulla plumbea bullatas vel vidimus earumdem sub sigillo auctentico curie nostre sigillatas cum aliis nostris litteris dimissoriis etiam sigillatis, nec etiam presentationem aliquorum cartellorum ab aliquibus questoribus cuiuscumque conditionis sint recipiant, nisi sint de nostro parvo signeto signati et sigillo curie nostre sigillati, sub pena excommunicationis, exceptis cartellis ecclesie beate Marie auxitane.
Insuper nos Archiepiscopus predictus universis omnibus et singulis rectoribus civitatis et diocesis auxitane constitutis vel eorum vices gerentibus salutem in Domino.
Relatu fide dignorum, percepimus quod nonnulli populares homines et mulieres nonnullorum locorum predicte diocesis confrerias ob Dei, Virginis Marie eius matris et Sanctorum eiusdem honorem [7] instituerint et in ecclesiis ipsorum locorum priores seu maiores et confratres ipsarum confreriarum ad comedendum, bibendum et comestationes faciendas se congregant et in hiis ecclesiis nonnulli illorum tam homines quam mulieres se inebriant et ingurgitant inhoneste, propter que in ipsis ecclesiis plura crimina et enormia, videlicet: vulnera et homicidia et alia mala committuntur per eosdem, quorum occasione, et ecclesie ille et cimeteria, ipsis ecclesiis contigua, polluuntur et remanent polluta et ipsi tales talia committentes remanent excommunicati et sacrilegi, in magnum periculum animarum ipsorum, et rectorum dictarum ecclesiarum preiudicium non modicum et gravamen; et cum ecclesia Dei domus orationis esse debeat et non alterius negotiationis, nos, premissis, quantum in nobis est et est nobis possibile, remediare volentes, idcirco statuimus et statuendo ordinamus et prohibemus districte omnibus prioribus et maioribus et confratribus illarum confreriarum et aliis personis quibuscumque ne, deinceps nec amodo, in predictis ecclesiis nec in aliqua earumdem, pro comedendo nec bibendo nec comessationes faciendo se congregent nec congregare faciant nec etiam coeant in ipsis ecclesiis pro premissis.
Alioquin contrarium facientes excommunicationis sententiam incurrant, ipso facto, a successoribus nostris vel eorum vices gerentibus liberari et si in mortis articulo quis absolutus fuerit, corpus christiana careat sepultura donec heredes [8] de premissis satisfecerint competenter. Et ne, pretextu ignorantie, valeant se exscusare, per ecclesias diocesis auxitane inter alia statuta synodalia inferri et per vos et quemlibet vestrum in ecclesiis vestris frequenter, singulis diebus dominicis et festivis, publicare precipimus, sub pena excommunicationis.
Item monemus vos et vestrum singulos supra dictos ut, infra octo dies, a die data presentium computandos, solvatis feuda in theseria nostra auxitana per vos et quemlibet vestrum exsolvi consueta, etiam absentes, quos per archipresbyteros moneri precipimus, absentes per presentes, ut infra octo dies a die monitionis eis facte eamdem [9] etiam computando, modo premisso, solvant; et etiam monemus, eadem canonica monitione premissa, ut arrayragia non soluta pro eisdem feudis infra unius mensis spacium, a dicto die monitionis computandum solvendis, et solvant in predicta theseria.
Alioquin non solventes, ut predicitur, quos nos in his scriptis excommunicamus, excommunicatos tamdiu volumus nuntiari donec a nobis absolutionis beneficium mereamini et meruerint obtinere.
Datum Auxis, die penultima mensis martii, anno Domini Mo CCCLXXX tercio.
Item mandamus omnibus archipresbyteris et rectoribus, curam animarum habentibus, ut, quilibet habeat sigillum sub nomine ecclesie cum ymagine sancti patroni ecclesie ad festum beati Iohannis Babtiste, et hinc ad dictum terminum, sigillatorio curie nostre tradat in tabula super hoc ordinata sub impressione cere, cum quibus mandata eis directa et alia sigillent in signum completi mandati, et hoc sub pena X solid. morlanorum nobis applicanda.
Mandantes vobis omnibus et singulis supradictis ut nullus vestrum recedat antequam de dicto sigillo fidem nobis faciat vel [10] procuratori nostro et, quousque solveritis, penam per vos, pro anno preterito, pro premissis incursam theserio nostro, sub pena excommunicationis predicta manebitis [11]. Et si in premissis ipsi archipresbyteri et rectores vel aliqui ipsorum negligentes fuerint et remissi, nos ipsos sic in premissis negligentes ad premissa adimplere contempnentes citamus et adiornamus ut, octava post dictum festum Beati Iohannis Babtiste, Auxis, in prima, in miranda archiepiscopali, personaliter compareant coram officiali nostro super predictis querelis procuratoris nostri debitis responsuros.
Item denunciamus et denunciare volumus et vobis mandamus quatenus, qualibet die dominica, denuncietis publice excommunicatos quoscumque alios, cuiuscumque dignitatis, status et conditionis existant qui impediunt iurisdictionem curie nostre auxitane, directe vel indirecte, publice vel occulte, videlicet qui impediunt venientes et recurrentes seu venire et recurrere volentes ad nos et curiam nostram auxitanam quin ibi veniant pro remedio iusticie obtinendo vel alias quovis modo et dantes auxilium, consilium vel ad hoc favorem iuxta constitutiones synodales et provinciales, super hoc editas, auctoritate apostolica confirmatas.
Item nos Archiepiscopus predictus volumus, ordinamus et mandamus quod rectores ecclesiarum civitatis et diocesis auxitane et eorum vices gerentes, facta presentatione ipsis et cuilibet ipsorum litterarum mandatorum nostrorum et curie nostre cuiuscumque conditionis existant, per portitores earumdem, quod, ipsos portitores incontinenti expediant et easdem litteras pro executione sigillent sigillis propriis ecclesiarum eorumdem, sub pena expensarum partibus solvendarum, et dicta mandata non revelent illis contra quos diriguntur donec, et post expeditionem dictarum litterarum, portitores illarum poterunt iisse extra loca et parrochias per spacium leuce, cum salario in constitutionibus synodalibus expressato, videlicet, unum denarium et non ultra, sub pena excommunicationis, canonica monitione premissa et alias contra ipsos procedemus contrarium facientes, prout dictaverit ordo iuris.
Item precipimus et mandamus vobis omnibus capellanis et curam animarum habentibus quatenus, si aliquos questores in vestris ecclesiis venire contigerit, causa ibi predicandi, litteras eorum potestatem queste predicte continentem [12], antequam eos ad predicandum admittatis, vobis ostendere et exhibere faciatis et si, dicte littere in aliquo suspecte fuerint, illas litteras sic suspectas recipiatis et penes vos retineatis, super datas dictarum litterarum inter alia vos avisantes, et deinde eas infra octo dies sigillatori curie nostre apportetis seu mittatis sub pena excommunicationis.
Item precipimus et vobis omnibus mandamus, quatinus omnia nomina beneficiorum sine cura, sive ecclesiasticorum in vestris parrochiis existentes, et nomina illa beneficia sive ecclesiastica obtinencium, antequam a civitate auxitana recedatis vel saltem infra festum Beati Iohannis Babtiste proxime venturum, procuratori nostro notificetis et in scriptis tradatis seu mittatis, sub pena xx solid. morl. nobis applicanda, et a vobis omnibus contrarium facientes, sine quacumque gratia, exigenda et levanda.
Et si in premissis vos vel aliqui vestrum negligentes fueritis aut remissi, nos vos, sic negligentes, ad VIII dies post dictum festum Beati Iohannis Babtiste, personaliter, in miranda archiepiscopali auxitana coram officiali nostro personaliter citamus et adiornamus, querelis procuratoris nostri debite responsuros.
Item revocamus omnes licencias de non residendo acthenus concessas, nisi absentes fuerint ratione studiorum aut peregrinationis faciende de nostra licencia.
Insuper mandamus vobis omnibus, sub pena excommunicationis, quathinus concubinarios manifestos excommunicatos iuxta constitutiones, publice, in vestris ecclesiis, singulis diebus dominicis et festivis, denuncietis, quos per vos nec alium confessorem habentem casus archiepiscopales minime absolvi volumus, nisi absolutionem in scriptis sub sigillo curie archiepiscopalis auxitane sigillatam a dicto concubinatu a nobis seu alio potestatem habente obtinuerint, sub pena excommunicationis, notificantes et publicantes parrochianis vestris quod, nullus confessor tales sic excommunicatos pro concubinatu potest quoquomodo absolvere.
Item precipimus et mandamus vobis capellanis in presenti sancta synodo presentibus, sub pena excommunicationis, quatinus a civitate auxitana minime recedatis quousque cum procuratori archiepiscopali auxitano et notario curie mirande archiepiscopalis auxitane locuti fueritis.
Item nos Archiepiscopus predictus excommunicamus et excommunicatos publice nuntiare mandamus omnes et singulos abbates, archidiachonos, archipresbyteros, ecclesiarum rectores et alios quoscumque qui feuda et arrayragia feudorum annorum preteritorum ac subsidium caritativum nobis debita, theserio nostro solvere omiserunt.
Item volumus et tenore presentium mandamus omnibus et singulis archipresbyteris, rectoribus et aliis quibuscumque beneficiatis auxitanensis diocesis quatenus, de titulis collationum eorum beneficiorum, nobis seu deputato a nobis, hinc ad instantem festum Nativitatis Beati Iohannis Babtiste, fidem faciant, sub pena XX solidorum morlanorum illis qui, nondum fidem de eisdem faciunt imponenda [13].
Item precipimus et vobis mandamus omnibus, sub pena excommunicationis quatenus omnia nomina et cognomina parrochianorum et parrochianarum vestrorum excommunicatorum qui, per annum et ultra, in excommunicationis sententiam exstiterint et ad quorum instantiam sunt excommunicati et si ipsi excommunicati fuerint, solvendo aut non, nobis seu deputato a nobis fideliter adportetis seu mittatis ac etiam intimetis.
Item nos Archiepiscopus predictus districte precipimus ac etiam inhibemus omnibus ac singulis archipresbyteris, rectoribus et beneficiatis nostre auxitane diocesis ut nullus ipsorum sit ausus arrendare vel ad firmam tradere aliquibus nobilibus nec alicui persone, nomine ipsorum nobilium, aliquas decimas, primicias vel aliqua iura ad ecclesias pertinentia, et etiam illis nobilibus quibuscumque et aliis qui pro ipsis interfuerint; nec ipsi nobiles nec aliquis alius pro ipsis, de cetero nec deinceps dictas decimas, primicias vel alia iura aut arrendamenta ad ecclesias pertinentia ab aliquo arrendare seu ad firmam percipere per se nec per alium presumant, sub pena excommunicationis quam ipsi tam rectores et beneficiati arrendantes quam dicti nobiles et alii nomine ipsorum nobilium arrendatorum, ipso facto, incurrere volumus in hiis scriptis et, eo casu, ipsos omnes et singulos contrariam facientes excommunicatos, per vos in vestris ecclesiis frequenter et precipue singulis diebus dominicis et festivis publice nuntiare et huiusmodi statutum publicare mandamus.
Cum sanctum chrisma reverenter et honeste debet postulari et devote recipi propter sacrosancti Babtismi lavacrum, nonnulli autem archipresbyteri et rectores, improvide, per homines laycos et ad hoc minus ydoneos et incognitos dictum sanctum chrisma in Auxis in vasis inhonestis et discoopertis ac minime scriptis recipi faciunt, igitur nos in premissis, prout et tenemur, remediare volentes statuimus et vobis omnibus precipiendo mandamus: quatenus, de cetero, archipresbyteri, seu rectores ad quos receptio premissa pertinere dignoscitur, per se ipsos, si commode possunt, et in vasis puris, honestis et coopertis, ac etiam scriptis prout talibus est faciendum, dictum sanctum chrisma in Auxis vel alias requirant et recipiant, si per se ipsos nequeant, per alios presbyteros, aut alias honestas personas et sufficientes de quibus nullathenus valeat suspicari, pro dicto chrismate mittant, et hoc sub pena excommunicationis quam in quoscumque contrarium facientes ferimus in hiis scriptis.
Item cum nonnulli per nostras civitatem et diocesim auxitanam plures falsificaverint, et cum falso sigillo sigillaverint, et de die in diem sigillare studeant litteras a nostra curia auxitana emanatas, precipimus vobis omnibus, sub pena excommunicationis, quatenus cum ipsas litteras a dicta nostra curia emanatas et vobis presentendas recipiatis, bene et caute super inspectione sigillorum in dictis litteris appositorum vos habeatis, inspicientes an fuerint sigillate cum vero nostre curie sigillo vel an cum alio falso sigillo et si eas cum falso sigillatas reperieritis, ipsas retineatis et deinde eas nobis seu procuratori nostro cum nominibus et cognominibus eas vobis presentancium remittatis ut, exinde, de ipsis talia committentibus punitionem facere valeamus.
Item volumus et vobis mandamus quatenus, de cetero nec deinceps, aliquas absolutiones a nostra curia emanatas, facto quod fuerint sigillo curie nostre sigillate, minime admittatis nec ipsos dictas absolutiones obtinentes denuncietis tanquam absolutos nisi dictas absolutiones manu sigillatoris nostri inveneritis fuisse diregestratas.
Insuper cum nonnulli litteras a nobis et aliis officiariis nostris obtinentes, apposito signeto nostro seu ipsorum nostrorum officiorum, in eisdem litteris de die in diem recordant, sigillo nostro proprio aut curie nostre in eisdem litteris non apposito, statuimus et statuendo vobis omnibus precipimus et mandamus, sub pena excommunicationis ne, de cetero, dictis litteris, facto quod signeto nostro seu dictorum officiorum nostrorum fuerint signate, nisi prius fuerint sigillo nostro proprio seu curie nostre auctentico sigillatis, minime pareatis nec obediatis nec easdem admittatis nec mandata in eisdem contenta ullathenus compleatis.
Insuper cum nonnulli improvidi et iniquitatis filii, diabolo suadente, de die in diem, Deum, Beatam Mariam gloriosam Virginem et eius Sanctos a diverso modo blasfemare non formident, in maximum eorum animarum periculum et detrimentum, mandamus vobis omnibus et singulis quatenus, singulis diebus dominicis et festivis, moneatis in vestris ecclesiis, omnes et singulos parrochianos vestros ne, de cetero aut deinceps, aliquis ipsorum Deum, Beatam Mariam Virginem et eorum Sanctos, quoquomodo blasfemare presumant; alioquin omnes et singulos contrarium facientes, quos nos in hiis scriptis excommunicamus, canonica monitione premissa, excommunicatos a nobis in vestris ecclesiis publice nuncietis tamdiu donec a nobis seu alio a nobis potestatem habente fuerint absoluti.
Die IIa mensis Iulii, comparuit in miranda archiepiscopali auxitana, coram domino officiali auxitano, videlicet, dominus P. Dualerii procurator domini nostri auxitani requirens [14] contra omnes rectores curatos et non curatos totius archiepiscopatus auxitani quod ostenderent sigilla eorum ecclesiarum necnon ut asportarent titulos eorum, constitutiones auxitanas, necnon et nomina beneficiorum sine cura in eorum ecclesiis sive parrochiis existentium qui non comparuerunt, nec aliquis pro ipsis, et publice fuerunt clamati, ut moris est, quando fuerunt in contumacia positi et deffectu.
Item.
Ibidem comparuit dominus Durandus Securi, loco archipresbyteri de Insula Arbeysani, qui infra decem dies debet asportare sigillum, titulum et constitutiones.
Nonnulli nobiles in loco de Villamuro tenent decimas de quibus certem pensionem debent solvere capitulo quam non solverunt, ideo committetur rectori de Villamuro ut dictas decimas recipiat et inhibeat parrochianis ne alteri nisi ipsi exsolvant.
Item moneatur dominus Iohannes de Prato clavigerio Vici pro L florenis ad instantiam dicti capituli a domino Lascurrensi executori in hiis causis.