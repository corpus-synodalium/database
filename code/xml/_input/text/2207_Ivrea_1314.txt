Millesimo [1] .CCCXIV., indictione .XII. In primis proponatur de Sinodo annuatim continuando et die qua possit fieri cum minori dispendio totius cleri.
Item legatur constitutio domini archiepiscopi mediolanensis super extimo redditum ecclesiarum facendo et precipiatur quod ipsa constitutio servetur ab omnibus clericis et rectoribus ecclesiarum tam exemptis quam inexemptis et omnes clerici, tam exempti quam inexempti, faciant eam scribi infra .XV. dies sub pena .X. solidorum imperrialium.
Item precipiatur omnibus clericis et ecclesiasticis personis tam exemptis quam inexemptis, ut omnes constitutiones editas per prefatum dominum archiepiscopum ad concilium provinciale celebratum pergami, que fuerunt ibidem edite, de cetero firmiter observentur sub penis in eisdem contentis.
Item eligantur quattuor vel sex ex hiis qui ad presentem sinodum convenerunt, qui habeant auctoritatem super omnibus predictis complendis vel mutandis et quolibet predictorum et quibuscumque aliis que viderent, rationabiliter proponenda.