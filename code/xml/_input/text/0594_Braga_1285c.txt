Item alie constitutiones celebrate et alia synodus per eundem fratrem Tellium. 
(1) Statuimus quod usque ad festum Natalis Domini omnes rectores ecclesiarum sub pena suspenssionis oficii et beneficii edificari faciant pillas in ecclesiis matricibus et in capellis ubi [1] baptismus consueuerint exhiberi; pille autem sint eleuate in tribus uel in duobus gradibus circa habentes coopertorium tablarum et quando baptismus fieri debuerit lauentur et mundificentur per clericos ualde ..., inplicatur quoque limpidissima aqua, baptizans autem cum faciat inmersiones quibus triduane sepulture Domini ... significatur et futuratur ... ab aquis ... resurreccio triduani temporis exprimenda. 
In prima autem inmersione stans ... dicat: Ego te baptizo in nomine Patris, in secunda mersione que debet fieri ... parte que dicat: et Filii, in tercia mersione que debet fieri in ... parte dicat: et Spiritus Sancti. 
Amen, et tunc leuet baptizatum de fonte et coadiuuent patrini ad leuandum de pilla baptizatum. 
Patrini autem non sint plures quam tres ... uiros et feminas ... si haberi potuerint ne sacramentum matrimonii occasione huius sicut sint plures accidit ..., debent inungi oleo santificato in pectore et inter scapulas, postquam uero fuerit baptizatus debet signari ... seu ... sacro crismate, et postea indui continuo alba ueste et debet esse uestis tante quantitatis quod cooperiatur infantis capud corpusculum usque ad scapulas ipsa ueste. 
In ueste autem predicta candida desinatur imo etiam et puritas christiana quam studio sancte conuersationis inmaculatam seruare debet ad representandum ante tribunal Christi, signatur etiam misterium resurgentis ecclesie, utuntur etiam baptizati albis uestibus ut quorum prime natiuitatis faciem uetusti erroris pannis ... habitus saltem regenerationis glorie ... indumentum. 
Postea candela ponitur in dextera manu infantis incensa que super pila continuo lauari debet et conseruari ad seruitium altaris. 
Predicte autem uestes albe debent esse et de mundo ligno et nota die debet infans presentari ad pillam ubi per clericum debent cum predicta ueste capud, pectus et scapulle lauari super pillam cum aqua linpidissima et conuenerit recitari Oratio Dominica et Credo in Deum, uestes quoque predicte seruari debent ad husum ecclesie. 
(2) [2] De ministerio altaris. 
Ministerium altaris cum omni reuerentia deuotionis honorificentia celebretur ibi ... ubi uox et cum sacerdos ad illa sacratissima uerba ore dominico prolata peruenerit per que perficiuntur Corpus et Sanguis Domini nostri Ihesu Christi, uidelicet Qui pridie quam pateretur etc., ... ostia populo quousque uerba illa accipite et manducate ex hoc omnes: Hoc est enim Corpus meum totaliter sint expleta. 
Postquam ... calix ... accipite et bibite ex eo omnes: Hic est enim calix Sanguinis mei noui et eterni testamenti, misterium fidei, qui pro uobis et pro multis efundetur in remissionem ... memoriam facietis totaliter sint expleta. 
Cum enim ... totum sacramentum factum est premissa autem uerba spiritualiter ... deuotissime proferantur. 
Celebrans autem in mente habeat uerba Appostoli dicentis Probet autem seipsum homo et sic de pane illo edat et de calice bibat, qui enim manducat et bibit indigne iudicium sibi manducat et bibit non diiudicans Corpus Domini. 
Precipimus eciam sub pena predicta quod in qualibet ecclesia ubi Corpus Christi conficitur anpulle de argento uel de stano pro uino [3] et aqua ad. misterium Eucaristicum usque ad predictum festum Natiuitatis Dominice habeantur, et cum fracte fuerint renouentur, et semper munde conseruentur. 
(3) De ieiuniorum obseruatione. 
Peruenit quoque ad nos quod in aliquibus partibus nostre diocesis ieiunium Quadragesime et sexte ferie non in cibo quadragesimali, ut in uniuersali Ecclesia tenet et statuitur, sed in caseo et ouis ac lacticiniis, nedum a laicis sed etiam a clericis quod magis uetende est, in consuetudine deducitur etiam quod ecclesia penis est ipsi rectores predictis diebus existentes sani corpore non ieiunant, prouide in uirtute obedientie precipimus et mandamus quatinus rectores, capellani tollere et abolere a seipsis et a laicis propensius studeant huiusmodi consuetudinem abusiuam nisi manifesta qua subsit nec ... defectum olei quoniam in qualibet terrarum nostre diocesis sunt uille regie ubi mercati faciunt et oleum uenditur de competenti foro et uendetur potius ex quo in consuetudine deducetur. 
Item in qualibet ecclesiarum parrochialium lampas una ad minus nocte qualibet incendatur et ardeat per totam ... et de die cum Ore canonice celebrentur. 
(4) De prando non ministrando presentationibus. 
Desiderantes etiam praue in istis partibus innoleuit consuetudini communibus ... districtius inhibemus ... ministrare prandia presentationibus seu populo die quo elleictionis seu presentationis in uacantibus in ecclesiis celebrantur. 
Si quis autem contra facere presumpserit ipso facto eleictio seu presentatio de eo facta habeatur irrita et innanis. 
(5) De dando opere studio litterarum. 
Item quod ars artium est regimen animarum et idcirco in illis qui ad regimen huius assumuntur propenssius est litterarum ignorancia propulsanda, statuimus ut omnes clerici seculares qui latinis uerbis nesciunt loqui, exceptis illis de quorum profectu propter etatem non est sperandum, utpote in anno xxx. constitutis, quod primo loqui latinis uerbis adiscere studeant. Illis autem qui studere in gramatica et proficere uoluerint misericorditer indulgemus ut beneficia sua cum cura uel sine cura integra, iuxta moderationem alterius nostre constitutionis quam super hoc in alia nostra synodo edidimus, usque ad terminum computandum a festo beati Luce proximo uenturo in scolis habeant ac si in suis ecclesiis personaliter deseruirent. 
Qui uero infra hunc terminum non tantum proficere curauerint quod latinis sciant uerbis loqui uel construere quia uidentur afectare suam ignorantiam donec talem negligentiam per susequens studium correxerint, a completo predicto termino in antea inabiles et negligibiles habeantur ad regimen animarum, ita quod elecciones seu presentationes de talibus facte ad curatas ecclesias post lapsum supra dicti termini ipso facto irrite et inhanes et iuribus penitus uacuare. 
(6) De festo Geraldi obseruando. 
Statuimus et precipiendo mandamus quod festum beati Geraldi confessoris, archiepiscopi Bracharensis, nostri patroni, celebretur ... cet in uigilia sancti Nicholai. 
(7) De festo sancti Francisci. 
Item etiam statuimus et precipiendo mandamus de festo sancti Francisci quod occurrit iiii. die mensis Octubris. 