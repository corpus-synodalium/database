Venerabili in Christo Patri Johanni Dei gratia Episcopo Brixinensi Berengarius miseratione divina Thusculanus Episcopus Salutem in Domino.
Ne in vobis quicquam reperiat humani generis inimicus, propter quod laborem vestrum evacuet a mercede, sed ut exhibeatis Domino servitutem et acceptabile fiat vestrae justitiae sacrificium coram eo; autoritate Domini Papae, cujus primarie curam gerimus; vestrae devotioni concedimus, quatenus liceat vobis discreto et ydonee presbytero vestra confiteri peccata, et ab eo de transgressionibus Statutorum, Constitutionum, Canonum, Legatorum, Delegatorum Sedis apostolicae et aliorum Judicum et Superiorum vestrorum, si forte committendo vel transgrediendo hujus statuta, constitutiones seu mandata aliqua hujus sententiarum generalium aliqualiter incurristis, postquam in Episcopum fuistis assumptus, horarum Canonicarum omissione, perjuriorum reatibus et peccatis vestris aliis, quae sibi confitemini, auctoritate praedicta, absolutionis beneficium recipere in forma Ecclesiae et poenitentiam salutarem, nisi talia commiseritis adeo enormia, propter quae merito sit Sedis apostolicae consilium requirendum.
Super Irregularitate vero, siquam sio ligatus Pontificale officium exercendo et alias vos divinis officiis inmiscendo contraxistis, auctoritate eadem eidem Presbytero dispensandi vobiscum hac vice liberam tenore praesencium concedimus facultatem, dummodo aliud Canonicum non obstat, ita tamen, quodsi quilibet per praemissa ad satisfactionem tenemini postquam de hujusmodi [1] satisfactione vobis constiterit, satisfaciatis competenter, ac in quantum licita sint juramenta ad eorum et horarum Canonicarum observantiam redeatis, alioquin in eandem sententiam qua propter hoc eratis astrictus, protinus relabamini ipso facto.
In cujus rei testimonium praesentes literas nostro sigillatas sigillo vobis duximus concedendas.
Datum Carpentaroti XV. Kalendas Januarii, Pontificatus Domini Clementis Papae V. anno IX.