De Constitutionibus vero bone memorie Domini G. Cardinalis tunc Apostolice Sedes Legatti istas duximus pubblicandas, que sic incipiunt.
De vita et honestate Clericorum statuimus, ut in omnibus Ecclesiis Conventualibus, nisi magna necessitate coacti ab Episcopo approbata hec non prosunt.
Vivant Clerici in Comuni, alioquin tertia pars reddituum sequestretur ad minus dividenda inter eos tantum, qui interfuerint divinis offitiis, et pro hospitibus recipiendis, et eleemosinis largiendis, et ad hoc per Episcopos censura Ecclesiastica compellantur.
Suam septinanam Ebdomadarius per se vel per alium facere teneatur, alioquin per mensem benefitio sit suspensus, salvis Consuetudinibus eorum, qui sunt in Personatibus et illorum qui sunt episcoporum vel ecclesie servitio occupati.
Clerici Concubinarii Iocarias suas infra octo dies post admonitionem abitiant eas a cohabitatione abiurent et qui contrafecerint sententiam excomunicationis incurrant, quem si contempserint, ipso iure priventur benefitio et districte precipimus Episcopis et aliis Ecclesiarum Prelatis ut Constitutiones editas super vita et Honestate Clericorum et Monachorum servent et faciant in suis Ecclesiis inviolabiliter observari.
Monachi vero Regulam Beati Benediccti, Canonici Regulares Regulam Beati Augustini observent et suas Constitutiones pro Ecclesia approbatas.
Circa Ornatum Ecclesie sollicite intendant, tam in hiis que circa Altaria exornanda quam in aliis.
Corpus autem Domini omni custodia, si reprovari contigerit et in tutissimo loco reponatur, et in elevatione campana pulsetur et si per Civitatem portetur, vel Villam, quod portans cum stola ad collum incedat et portet honeste et qui contrafeerit, tribus diebus Veneris in pane et aqua ieunet.
Item statuimus, quod de cetero nullus in eadem Civitate, vel Plebe, seu Plebania, nisi Capelle sint tenues in redditibus, seu minore Plebe, duo benefitia obtineat, et si qui habuerint in mensem, eligant quam maluerint, quod si tenere presumpserint, noverint se vinculo excomunicationis astrictos.
De Ecclesiis Parochialibus licet Dignitatibus Ecclesiasticis, districte precipimus Abbatibus et aliis Prelatis ac Subditis observari, que in Latheranensi Generali Concilio statuuntur.
Prelati quoque vel Ministri Ecclesiarum iuramento astringantur per Episcopum vel suum maiorem Prelatum thesaurum Ecclesie vel res immobiles absque licentia Episcopi vel sui Superioris alienare...
Item quod non possit aliqui aliquis vel in loco, vel in benefitio Sacerdotis, nisi sit Sacerdos, vel talis, quod in proximo velit et possit Sacerdos fieri, vel nisi aliquis ex Clericis ipsius Ecclesie talis sit, quod Sacerdos... quam primum fuerit, qui autem contrafecerint... suspensionis... excomunichetur.
Si autem ita tenues sint in facultatibus, quod ibi non possint esse Sacerdotes et hoc... proventus ipsius Ecclesie assignate teneatur iudicio... ibi deserviant.
Prelati Ecclesiarum cogantur ad Sacerdotium, et, si inobedientes fuerint, suspendantur, quod si contempserint, excomunicentur.
De Usurariis statuimus, quod nisi ad penitentiam venientes stent mandatis Ecclesie de Usuris restituendis, in Cemeterio non sepeliantur, et si forte sepulti fuerint, quusque ibi sepulti fuerint, in Cemeterio non sepeliantur, et si possint commode inveniri, qui usuras exsoluturi, suppleant sibi restitutionem fieri, alioquin Presbiter recipiat cautionem, et penitentis dampnet heredum de restitutione facienda, et inde teneatur heres sacramento, et volumus nisi ubi specialiter prohibetur per Episcopos posse absolvi excomunicatos vel interdictos.
Pubblicata fuerant supra scripta Ordinamenta, prout supra continetur, in Palatio Picto Episcopatus Novarie presente Clero Civitatis, et Diocesis Novariae ed id ad Synodum convocato die Lune septimo exeunte Septembro MCCLVII Indictione XV et inde plures chartas fieri iussit ipse Dominus Episcopus Novarie.
Subscripti.
Omisso Signo Tabellionatus in hunc modum, videlicet: Ego Magister Oddo Notarius interfui, et hanc Chartulam scripsi et subscripsi.