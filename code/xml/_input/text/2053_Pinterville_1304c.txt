STATUIT Concilium omnes et singulos judices saeculares Clericos ratione facti vel obligationis personalis etiam habiti vel habitae coram eis, si ipsorum judicum literae factae super hoc ostendantur, qui tamquam non coram suo judice pro infectis habeantur; justitiantes per suorum captionem bonorum et amicorum suorum, seu aliis quomodolibet directe vel indirecte; necnon omnes et singulos religiosos et saeculares Clericos, et laicos, cujuscumque status, ordinis, officii, seu etiam dignitatis extiterint, hoc publice vel occulte fieri procurantes, ipso facto excommunicationis sententiae subjacere. 
