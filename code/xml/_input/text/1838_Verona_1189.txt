S. T. Die Veneris, tercio intrante martio, in Verona, in choro ecclesiae sanctae Mariae maioris Veronensis Ecclesiae. 
In praesentia domini Adriani Archipresbyteri Veronensis Ecclesiae, presbyterorum Adelardi et Henrici magistrorum, presbyteri et [1] Lotarii Canonicorum Veronensis Ecclesiae, dompni Ugonis abbatis monasterii sancti Zenonis, magistri Girardi archipresbyteri sancti Johannis in Valle, magistri Benenati archipresbyteri plebis Grezanae, presbyteri Lanfranci sanctae Anastasiae, Petri et Martii notariorum, et aliorum multorum presbyterorum et clericorum.
Ibique dominus Adelardus sacrosanctae Romanae Ecclesiae Cardinalis ac Veronensis Episcopus, in synodo Veronensis Ecclesiae, fecit legere suprascriptum magistrum Girardum haec decreta et capitula, quae inferius leguntur, coram synodo et clericis civitatis Veronae et episcopatus Veronae, de mandato praefati domini Episcopi, sic dicens :
(1) Praecipimus ne clerici civitatis Veronae et episcopatus Veronae faciant particulares et clandestinae electiones, hinc in antea, et si factae fuerint, irritae sint et inanes. 
(2) Item quod nullus clericus de civitate Veronae neque de toto episcopatu Veronae sub poena excomunicationis hinc in antea portet vestimenta scissa, neque cum manicis scissis ; nec portet vestimenta de rubeo colore, neque de zaino, neque de viride et quod non portet manstrucam cum bavaro.
Et quod non ludet ad aleas et cum taxillis ; venatum non vadat ; cultores aliorum agrorum non sint, praeterquam ecclesiae.
(3) Item sacerdotes ammoneant populum, ne faciant absconsa et clandestina matrimonia.
Et suprascriptas dominus Episcopus suprascripta decreta et capitula confirmavit et praecepit in virtute Spiritus Sancti et sub poena excomunicationis, quod suprascripta decreta et capitula ratas et firmas habeantur a suprascripta clero et teneantur.
Anno a Nativitate Domini millesimo centesimo octuagesimo nono, indictione septima.
S. T. Ego Bonawisa Domini Federici Romanorum Imperatoris notarius interfui et de mandato praefati domini Episcopi rogatus scripsi et subscripsi [2].