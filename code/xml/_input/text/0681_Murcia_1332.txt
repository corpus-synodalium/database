Inscripcion [1]. 
Costituciones del obispo don Pedro.
Proemio notarial [2].
Sabado, dos dias de mayo, era de mill e trezientos [3] e setenta años, año trecesimo segundo, entraron en el sinodo que nuestro señor el obispo don Pedro tercero celebro en la yglesia mayor de Santa Maria de Murgia, seyendo llegados en el sinodo el cabildo e la clerizia del obispado e procuradores por los absentes, segund que en este libro son escriptos.
El dicho señor obispo, aprobando el cabildo e la clerizia, fizo las costituciones siguientes.
(1) De commo todo clerigo deve fazer testamento.
Quum consuetudinis ususque longeui non sit uilis auctoritas, immo magnas discordias pariant nouitates dictorum, nos Petrus, miseratione diuina huius Carthaginensis ecclesie episcopus [4], de consilio nostri capituli et totius cleri in synodo congregati, preterea et assensu, uolentes
generalem consuetudinen, que non solum in Carthaginensi diecesi, uerum etiam in aliis prouinciis et diecesibus communiter obseruatur, irrefragabiliter custodiri per clericos, attento quod alii beneficiati siue capellam perpetui uel non perpetui de bonis per eosdem acquisitis uel sibi obuenientibus, tam de fructibus beneficiorum obuenientibus uel alias quocumque titulo fuerint acquisita, ad libitum uoluntatis disponendi habeant liberam facultatem. 
Et cum hoc alibi communiter obseruetur, multo magis debet in Carthaginensi diecesi obseruari, ubi clerici beneficiati non solum expendunt reditus et prouentus suorum beneficiorum in utilitatem et seruitium ecclesiarum, set patrimonium defensando proprio sanguine a perfidis Agarenis. 
Quapropter, sancta synodo approbante, statuimus quod clerici, tam rectores et alii beneficiati siue capellani perpetui uel non perpetui, de bonis per eosdem acquisitis uel que sibi obuenerint tam de fructibus beneficiorum, emptis, aliquouis quocumque titulo fuerunt acquisita uel ad eos quomodolibet pertinere noscantur, ad libitum uoluntatis facultatem habeant [5] condendi testamenta uel codicillos, instituendo heredes et legando, tam in uita quam in morte, quibuscumque personis, sicut de rebus propriis patrimonialibus disponendi.
(2) Los bienes del beneficio a la muerte del beneficiado [6].
En commo despues de la muerte el clerigo a su usufruto pueda esleyr su sepultura en la yglesia parrochial.
Sancta synodo approbante, satuimus quod [7] reditus et prouentus primi anni clerici decedentis ipsius heredi uel heredibus applicentur uel aliis quibuscumque personis iuxta uoluntatem defuncti, exceptis primitiis et pede altaris cum beneficiis ad ipsum spectantibus, que quidem clerico succesori, ne etiam debito seruitio defraudetur, dari mandamus.
Per hanc autem constitutionem nec per superiorem non intendimus quod nobis uel nostris successoribus aliquod preiudicium generetur circa unum marcum argenti, quemque a quolibet clerico parrochiali post mortem teneremur habere, nec per istam sepulturam in ecclesia parrochiali, quam duxerit eligendam in loco plano, ex quo altaribus nec ecclesie aliquod impedimentum aut populo nullum scandalum generetur.