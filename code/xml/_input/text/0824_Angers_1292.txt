Idem Guillermus in Penthecostes anno Domini Mo CCo nonagesimo secundo.
De vestibus monachis non in pecunia ministrandis.
Inhibemus insuper abbatibus et prioribus nostre diocesis ne monachis vel sociis in prioratibus commorantibus tradant seu ministrent annuatim pro calceamentis et vestibus certam pecunie quantitatem, prout, in locis quampluribus nostre dyocesis, ipsam visitantes, invenimus retroactis temporibus facta esse, cum per hoc, si permitteretur, occasio daretur eisdem veniendi contra votum quod ipsi monachi in suis professionibus Deo reddere promiserunt circa illam partem, scilicet de abdicacione proprietatis, ad quam per ipsius voti vinculum sunt adstricti, sed dicti abbates et priores in vestibus, calceamentis et aliis necessariis eisdem provideant competenter.