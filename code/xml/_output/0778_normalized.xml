<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Durham</title>
                <recordID>0778</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1313</origDate>
                <dateNotes/>
                <origPlace>Durham</origPlace>
                <diocese>Durham</diocese>
                <province>York</province>
                <country>England</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 778</p>
                <p>Year: 1313</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: Wilkins dates this to 1312; Cheney (English Synodalia, 21-22) to 1313</p>
                <p>Place: Durham</p>
                <p>Diocese: Durham</p>
                <p>Province: York</p>
                <p>CountryModern: England</p>
                <p>Latitude: 54.7761</p>
                <p>Longitude: -1.5733</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Richard Kellaw</p>
                <p>IssuingAuthorityAlt: None</p>
                <p>RegnalStart: 1311</p>
                <p>RegnalEnd: 1316</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Wilkins, II, 416-419</p>
                <p>EditionOther: None</p>
                <p>SourceNotes: https://books.google.com/books?id=FRtUAAAAcAAJ</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>CUM omnis pontifex ex hominibus assumptus, pro hominibus constituitur, et proprie sibi subditis in hiis, que sunt ad Deum; nos, qui ad cure pastoralis officium sumus, licet immeriti, diuina disponente clemencia, euocati, pastoris summi, dum dixerat, [1] Pasce oues meas, [2] precepto moniti salutari, semotis ocio, negligencia, timore, et fauore, animabus pariter et corporibus nostro regimini commissis, solicite, quantum nobis ex alto permittitur, mederi uolentes; recta docere, excessus corrigere, et mores informare, temerariasque hominum audacias, ac omnes nocendi et malignandi artes reprimere, et remouere ignorantie uitium.</p>
                    <p>Sacris igitur predecessorum nostrorum uestigiis inherentes, ad Dei laudem, animarum salutem, et subiectorum nostrorum informacionem, pariter et quietem, ceteris excitati exemplis, prouida deliberacione prehabita, quasdam constituciones salubres edidimus, quas una cum domini Octoboni, quondam apostolice sedis legati in Anglia, et diuersorum predecessorum nostrorum constitucionibus, per labentis protraccionem temporis, a memoriis hominum, que labiles existunt, fere post tempus ultime publicacionis earundem in nostris ciuitatibus et diocesibus iam sublatis, et, proh dolor [3] alienis in presenti sacra synodo duximus publicandas.</p>
                </div>
                <div>
                    <head>Capitulum 1</head>
                    <p>Ut ecclesiastici plebem doceant, et debite se gerant.</p>
                    <p>Licet in canonibus, ac legatorum et predecessorum nostrorum constitucionibus fuerit diffinitum, qualiter uiri ecclesiastici in instruendo plebem sibi commissam, celebrando diuina officia, et sacramenta ecclesiastica ministrando se gerere debeant et habere; ne tamen conniuencia nostra consensum inducat, et taciturnitas pariat culpe reatum, subditorumque sanguis de nostris manibus requiratur; monemus omnes et singulos uiros ecclesiasticos, in uirtute sancte obedientie eos in Domino exhortantes, quod iuxta canonum et constitucionum tenorem, quantum ad eos pertinet, plebem instruant solicite et informent uerbo pariter et exemplo.</p>
                    <p>Sic decenter et honeste se habeant in habitu, et in gestu; missarum solennia, et alia diuina officia sic deuote peragant; ecclesiasticaque sacramenta ministrent; excessus taliter corrigant, et reforment, aut denuncient corrigendos; ac bona ecclesiastica sibi commissa dispensent, quod in examine districti iudicii iustam Domino ualeant reddere racionem.</p>
                    <p>Qui autem secus fecerint, ulcione canonica nouerint se plectendos.</p>
                </div>
                <div>
                    <head>Capitulum 2</head>
                    <p>Ut sacerdos diuina officia solus non peragat.</p>
                    <p>Quod dicitur, [4] Ue soli, quoniam non habet subleuantem se, [5] prouide attendentes, statuimus, quod nullus sacerdos propter mentis alienacionem, et alia impedimenta occurrencia [6] que mentem sepe ab racione reuocant [7] matutinis, uesperis, et aliis diuinis officiis per se singulariter de cetero insistat, ubi temporis, loci, et cleri opportunitas suffragatur; sed pro diuini cultus augmento, singuli sacerdotes et ecclesiarum ministri illud psalmi recordantes, [8] Domine, dilexi decorem domus tue, [9] in ecclesiis locorum, ubi degunt, conueniant; et diuina officia cum omni deuocione, et cordis puritate simul peragant: melior etenim est quinque psalmorum decantacio cum cordis puritate, et serenitate, et spirituali hilaritate, quam alias psalterii modulacio, secundum canonicas sancciones.</p>
                </div>
                <div>
                    <head>Capitulum 3</head>
                    <p>Ut synodus bis in anno habeatur, et omnes intersint ecclesiastici.</p>
                    <p>In honore cathedralis ecclesie, et subditorum edificacione deuotius delectantes, decreuimus, quod bis in anno de cetero, proximis uidelicet diebus Lune post festum sancti Michelis, et octabis Pasche, synodus annis singulis in dicta nostra ecclesia perpetuis temporibus celebretur.</p>
                    <p>Quodque omnes abbates, priores, archidiaconi, prepositi, rectores, uicarii, et capellani parochiales ciuitatis et diocesis Dunelm. et alii, qui tenentur synodo huiusmodi interesse de consuetudine, uel de iure, absque aliqua citacione seu premunicione sibi de cetero facienda, intersint synodo personaliter, nisi canonico impedimento impediti fuerint, de quo statim coram presidente synodi fiat fides; et tunc per procuratorem, qui ad id specialem habeat potestatem, compareant et intersint, instrucciones et statuta canonica audituri, salubria monita et mandata recepturi, et facturi, que per eos occurrerint facienda.</p>
                    <p>Absentes uero pena canonica puniantur.</p>
                </div>
                <div>
                    <head>Capitulum 4</head>
                    <p>Ut fruicio decimarum non impediatur, nec debiti ecclesiastici leuacio.</p>
                    <p>Quoniam uero Deus, cuius est orbis, et uniuersa, que habitant in eo, deterioris condicionis esse non debeat, quam dominus temporalis; nonnulli tamen ad ipsum Deum, a quo cuncta procedunt, qui decimas in signum uniuersalis dominii sibi reddi precepit, respectum debitum non habentes, personas ecclesiasticas, ad quas decime huiusmodi pertinent, et deputatos ab eis decimas colligere in locis, ubi nouem partes a decima separantur, et eas cariare per eadem loca, per que nouem partes cariantur, et alia loca congrua, ac eas uendere, et de illis libere disponere impediunt, et maliciose perturbant.</p>
                    <p>Et, quod dolentes referimus, nonnulli ipsas decimas spargunt in foueis a bestiis consumendas, seu eas proiiciunt; aliqui eciam, qui sub aceruis secundum laudabilem consuetudinem decimare debuerant, sparsim per garbas decimant; alii uero in campis decimant, qui consueuerunt decimas ad horreorum ostia cariare.</p>
                    <p>Nos igitur sanctorum patrum et predecessorum nostrorum uestigiis inherentes, premissa, seu horum aliquod de cetero fieri prohibemus.</p>
                    <p>Inhibemus insuper, ne aliqui domini temporales bona hominum seu tenentium suorum, sub debiti aut quouis alio exquisito colore, seisiri, capi, aut detineri faciant in preiudicium ecclesiastice libertatis, quominus sancte matri ecclesie de debitis consuetis plene ualeat responderi.</p>
                    <p>Qui autem in premissis, uel eorum aliquo secus fecerit, fraudem uel dolum adhibuerit, excommunicacionis sentenciam ipso facto incurrat; a qua, nisi damnorum et interesse, ac ecclesie seu personarum, quas sic leserit, aut alias congrua satisfaccione premissa, nullatenus absoluatur.</p>
                </div>
                <div>
                    <head>Capitulum 5</head>
                    <p>Ut capitula, ministri episcopi, archidiaconi, officiales, decani rurales, apparitores, etc. plebem non grauent, etc.</p>
                    <p>Compatientes grauaminibus subditorum, firmiter inhibemus, ne archidiaconi, uel eorum officiales aut celebrent capitula, uel conuocaciones cleri teneant in locis aliis, quam in quibus sufficiencia uictualia prouenientibus ad capitula uel conuocaciones huiusmodi, uenalia publice et communiter ualeant inueniri.</p>
                    <p>Nullus insuper ministrorum nostrorum cum magno eueccionis numero, aut canibus, aut auibus uenatoriis proficiscendo, subditos nostros per immoderatorum sumptuum elargicionem, uel apposicionem quoquo modo grauare presumat.</p>
                    <p>Archidiaconi uero nostri, ac eorum officiales et ministri non sint quomodolibet ad sumptus aliquos subditorum, nisi per subditos ipsos sine ulla fraudis specie ad id fuerint inuitati, seu alias in articulis a iure expressis; et tunc ipsi archidiaconi et officiales sui sint contenti eueccionum numero in canonibus definito.</p>
                    <p>Adhec decreuimus, quod, sicut sunt tantum duo archidiaconi in nostra diocesi, ita sint duo tantum apparitores episcopi in eisdem, qui ob honorem et reuerenciam episcopalem per equos incedant; sine tamen onere subditorum.</p>
                    <p>Apparitores uero archidiaconorum singuli in singulis, aut unus in duobus uel tribus decanatibus per ipsos archidiaconos, aut officiales suos, prout sibi uisum fuerit, constituendi seu constituti, in locis sibi commissis, absque canibus et auibus proficiscantur pedites; sine tamen onere subditorum.</p>
                    <p>Quod officiales episcopi, officiales archidiaconi, et decani rurales habeant sigilla auctentica, ne probacionum facultatem angustari, seu, que certa esse debeant, contingant in dubium reuocari; precipimus, quod tam officiales nostri Dunelm. quam officiales archidiaconorum nostrorum, et eorum commissarii generales, aut decani rurales, nostrarum ciuitatis et diocesis Dunelm. sigilla auctentica habeant, in quorum circumferentiis ipsorum officialium, commissariorum, decanorum officia expressius designentur, suis successoribus in officio relinquenda; quibus sigillis, que sua contingunt officia, semper utantur; alioquin pena grauissima puniantur.</p>
                </div>
                <div>
                    <head>Capitulum 6</head>
                    <p>Ne pena recidiuantium pecunia redimatur, cum reus culpam non pertimescat, quam redimere existimat, facilitasque uenie incentiuum prebeat delinquendi; statuimus, quod recidiuantes, et in peccatum relabentes, per locorum archidiaconos, et eorum officiales debite corripiantur, ne peccata uenialia per recepcionem pecunie redimantur, sed ipsi recidiuanti uel relabenti pena, quam magis timet, modis omnibus imponatur; ut quos Dei timor a malo non reuocat, temporalis pena cohibeat a peccato.</p>
                    <p>Sed si iidem archidiaconi et officiales sui secus attemptare presumpserint, penis subiaceant in legatorum et predecessorum nostrorum constitucionibus in casu huiusmodi constitutis; et nihilominus correccionem excessuum ipsorum recidiuantium seu relabentium, postquam iidem archidiaconi et officiales in hiis negligentes fuerint, ac post denunciacionem binam ipsorum excessuum sibi factam, nobis et officiali nostro tantummodo reseruamus.</p>
                </div>
                <div>
                    <head>Capitulum 7</head>
                    <p>Cupiditatis et auaritie cecitas aliquorum animos totaliter occupat, quod in exquisitis fraudibus sibi interdicta presumant; nonnulli siquidem uiri ecclesiastici defectus in ornamentis, cancellis, et domibus, ad beneficia ecclesiastica, in quibus ipsi defunctis succedunt, spectantibus, ultra ueram ipsorum defectuum estimacionem procurant fieri fraudulenter; et pecuniam, quam prouide recipiunt, in alios usus conuertunt, nulla facta reparacione defectuum eorundem: nos indemnitati ecclesie prospicere, ac fraudibus, prout conuenit, obuiare desiderabiliter affectantes, statuimus, ut facta dictorum defectuum taxacione fideli per uiros fide dignos, prouidos in talibus, et discretos, uocatos ad id prius, qui fuerint euocandi, tota pecunia pro reparacione ipsorum defectuum persoluenda recipiatur per duas, tres, uel quatuor personas fideles et discretas, per nos seu presidentem curie Dunelm. de consensu illorum, qui ipsa tenent beneficia, electas, et in reparacionem ipsorum defectuum prius consideratorum et taxatorum, absque iure totaliter conuertatur.</p>
                    <p>Que quidem persone, coram dictis presidente, et illis, qui eadem beneficia tenent, actus sui racionem reddant, cum fuerint requisiti; ad que per excommunicacionis sentenciam, si necesse fuerit, compellantur.</p>
                    <p>Pecunia uero per quoscunque beneficiatos in nostris ciuitate uel diocesi occasione huiusmodi iam percepta pro toto uel pro parte, et in reparacionem defectuum non conuersa, infra unius anni continui exnunc computandi spatium, in reparacionem ipsorum defectuum, sub pena quantitatis pecunie in reparacione huiusmodi non conuerse, fabrice nostre Dunelm. ecclesie applicand. totaliter conuertatur, nisi loci qualitas, uel magnitudo operis ipsum terminum suaserit prorogari.</p>
                </div>
                <div>
                    <head>Capitulum 8</head>
                    <p>Quum laicis, licet religiosis, de rebus ecclesiasticis quomodolibet disponendi nulla sit penitus attributa facultas; nonnulli tamen laici clericis oppido infesti, iura et res ecclesiasticas non uerentur in sue damnacionis interitum usurpare: nos uolentes ecclesiarum nostro regimini commissarum, iura et libertates defendere et tueri, districtius inhibemus, ne laici herbam uel arbores in coemeterio cuiuscunque ecclesie parochialis uel capelle in nostris ciuitate et diocesi diuino cultui deputate crescentes, absque rectoris uel uicarii licencia speciali prosternere, auferre, seu quid iuris in eis uendicare presumant; nec ipsos rectores uel uicarios aliqualiter impediant, quominus easdem arbores et herbam prosternere, falcare, amouere, ac arbores huiusmodi in refeccionem et reparacionem ecclesie sue, seu mansi proprii, ad ipsam ecclesiam pertinentis, libere conuerterint; et de eis, prout uoluerint [11] dum tamen non ad usum alium [12] disponere ualeant, prout decet.</p>
                </div>
                <div>
                    <head>Capitulum 9</head>
                    <p>Oblaciones autem in ipsis ecclesiis et capellis ubilibet, ex deuocione fidelium, in quibuscunque rebus facte [13] nisi ad usum, de quo rectores et uicarii se de iure uel de consuetudine nullatenus intromittant, specialiter offerantur [14] ad rectores seu uicarios decernimus integraliter pertinere.</p>
                    <p>Multo magis laici de clericis in ipsa ecclesia seu capella ministrantibus, facultatem aliquid ordinandi sibi non impediant uendicare.</p>
                    <p>Coniuraciones insuper et conspiraciones, per quas oblaciones fidelium, que ex deuocione in exequiis mortuorum, purificacionibus mulierum, ac aliis in capellis et ecclesiis ipsis fuerint applicande, improuide subtrahuntur, firmiter taliter prohibemus; et qui in premissis, uel eorum aliquo secus egerint, tamdiu excommunicacionis sentencia innodentur, et excommunicati publice denuncientur, donec congrua satisfaccione premissa, beneficium absolucionis meruerint obtinere.</p>
                </div>
                <div>
                    <head>Capitulum 10</head>
                    <p>Ut ecclesiastica magis timeatur censura, generales sententie a iure et a legatorum in Anglia, ac predecessorum nostrorum in nostris constitucionibus ex causis quibusdam promulgatis, id est, ter in anno, in singulis nostrarum ciuitatis et diocesis Dunelm. ecclesiis diebus solennibus, quibus magis expedire uidebitur, precipimus publicari.</p>
                    <p>Prouiso, quod in publicacione huiusmodi excipiantur illi, qui ante publicacionem ipsam fuerint ab ipsis sententiis per eum, qui hoc facere poterat, in forma canonica absoluti.</p>
                </div>
                <div>
                    <head>Capitulum 11</head>
                    <p>Adhec decreuimus, ut tam officialis Dunelm. et suus commissarius generalis, quam examinatores clericorum, et ceteri ministri curie seu consistorii Dunelm. qui pro tempore fuerint, inicio suscepti regiminis uel officii, corporale prestent ad sancta Dei euangelia iuramentum, quod absque omni fraude et malicia, cuiuslibet odii, fauoris, et questus intencione depulsa, Deo inspectore adhibito, diligenter ac fideliter in omnibus et singulis articulis, officium suum contingentibus, pro uiribus se habebunt; quodque iura et laudabiles consuetudines dicte curie siue consistorii, una cum statutis presentibus, quantum ad eos pertinent, obseruabunt, et facient ea ab aliis obseruari.</p>
                </div>
                <div>
                    <head>Capitulum 12</head>
                    <p>Statuimus insuper, quod nullus ad postulandum coram nobis aut commissariis nostris, uel in consistorio nostro Dunelm. de cetero quomodolibet admittatur, antequam ad sancta Dei euangelia corporaliter tacta, iuramentum prestiterit sub hac forma: [15] Ego N. iuro ad hec sancta Dei euangelia, quod in omnibus causis, quarum patronus sum et ero in hoc consistorio, aut coram domino episcopo Dunelm. uel suis commissariis generalibus, fidele patrocinium prestabo; quod omni opere et diligencia, id, quod iustum et uerum existimauero, meis clientulis in suis causis et negotiis procurabo, et circa hoc, quatenus est mihi potenciale, laborabo; nec aliquid dicam, proponam, uel faciam, seu per alium proponi, dici, uel fieri, quantum in me est, scienter et maliciose permittam ad partis alterius iusticiam auferendam, uel indebite differendam; nec eciam contra iurisdiccionem ecclesie Dunelm. aut contra curie uel consistorii Dunelm. consuetudines, seu statuta.</p>
                    <p>Item, si in quacunque parte litis mihi innotuerit clientulos meos malam uel iniustam causam fouere, seu defendere, que mihi uisa fuerit desperata; amplius in ea non patrocinabor eidem, nec in eadem prestabo auxilium uel consilium, sicut Deus me adiuuet, et sancta Dei euangelia. [16]</p>
                    <p>Nec admittatur aliquis procurator, nisi iuramentum corporale prestiterit sub hac forma:</p>
                    <p>[17] Ego N. iuro ad hec Dei sancta euangelia, quod in omnibus causis, in quibus procurator sum uel ero, coram domino episcopo Dunelm. uel suis commissariis specialibus, aut in consistorio Dunelm. officium procuratoris fideliter exercebo; quodque omni opere, [18] etc. sicut in iuramento prius continetur, usque ibi:</p>
                    <p>[19] Item, si in quacunque parte. [20]</p>
                    <p>Item statuimus, quod officialis Dunelm. commissarius generalis, et clericus registri moram in ciuitate Dunelm. faciant personalem, ut et in absencia officialis Dunelm. in causis minimis, et aliis, in quibus de plano fuerit procedendum, seu que celeritatem desiderant, celeri facta cuiuis iusticia, iuxta literas, sancciones, et alia emergencia negocia rite expediant, prout poterunt expedire.</p>
                    <p>Statuimus insuper, quod per presidentem dicte curie siue consistorii Dunelm. prouideatur solicite, ne propter unius partis coram eo litigantis, uel fautore eiusdem, potenciam, uel fauorem; aut per quamcunque excogitatam maliciam pars altera sit consilio destituta: aduocatique et procuratores se non reddant difficiles, ut a partibus immensum salarium assequantur.</p>
                    <p>In causis uero pauperum et miserabilium personarum, qui fidem fecerint proprio iuramento, quod ad satisfaciendum aduocatis, procuratibus, et ceteris, quibus satisfacere habeant, si potentes fuerint, impotentes existunt, detur per presidentem aduocati et procuratores unus, uel plures, prout qualitas negotii exegerit; iidemque aduocati et procuratores, necnon examinatores et ceteri ministri ipsius consistorii siue curie Dunelm. qui in eisdem causis gratis suum officium impendant intuitu charitatis.</p>
                    <p>Et ut fraudis materia euitetur, quod nullus officialis in curia archidiaconorum nostrorum Dunelm. et Northumbrie in curia nostra Dunelm. officium habeat, nec e contra quod tamen ad aduocatos et procuratores, necnon examinatores referri nolumus quouismodo.</p>
                </div>
                <div>
                    <head>Explicit</head>
                    <p>Nullus insuper procurator ad unum diem a quoquam mandatum accipiat procurandi, sed ad plures, uel eciam ad totam causam; et tunc a tempore quo incipit procurare ad procurandum in causa secundum vim et formam sui procuratorii, non obstante, quod suum salarium sibi solutum non fuerit, per presidentem dicte curie compellatur.</p>
                    <p>Item statuimus, quod nec aduocati, nec procuratores dicte curie nostre in reddicione computorum, uel correccionibus excessuum subitorum nostrorum, seu aliis articulis uel negotiis, nostrum merum officium contingentibus, postulent uel procurent, aut tumultum uel impedimentum aliquod faciant, uel apponant, quominus ministri nostri premissa, cum occurrerint, libere ualeant expedire; quod si secus fecerint, a suis officiis sint suspensi, donec nostrum uel successorum nostrorum graciam meruerunt obtinere.</p>
                    <p>Si quis aduocatus uel procurator contra iurisdiccionem ecclesie nostre Dunelm. clam uel palam quicquam in suo officio attemptasse deprehensus fuerit, conuictus eo a postulacionis et procuratoris officio, cum nota infamie per totam nostram diocesin perpetuo sit suspensus.</p>
                </div>
                <div>
                    <head>Footnotes</head>
                    <p>[1] Open quotacion marks here.</p>
                    <p>[2] Close quotacion marks here.</p>
                    <p>[3] &quot;!&quot; printed here.</p>
                    <p>[4] Open quotacion marks here.</p>
                    <p>[5] Close quotacion marks here.</p>
                    <p>[6] Open round brackets here.</p>
                    <p>[7] Close round brackets here.</p>
                    <p>[8] Open quotacion marks here.</p>
                    <p>[9] Close quotacion marks here.</p>
                    <p>[11] Open round brackets here.</p>
                    <p>[12] Close round brackets here.</p>
                    <p>[13] Open round brackets here.</p>
                    <p>[14] Close round brackets here.</p>
                    <p>[15] Open quotacion marks here.</p>
                    <p>[16] Close quotacion marks here.</p>
                    <p>[17] Open quotacion marks here.</p>
                    <p>[18] Close quotacion marks here.</p>
                    <p>[19] Open quotacion marks here.</p>
                    <p>[20] Close quotacion marks here.</p>
                </div>
            </div>
        </body>
    </text>
</root>
