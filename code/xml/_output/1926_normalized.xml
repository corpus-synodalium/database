<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Cambrai</title>
                <recordID>1926</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1398</origDate>
                <dateNotes/>
                <origPlace>Cambrai</origPlace>
                <diocese>Cambrai</diocese>
                <province>Reims</province>
                <country>Belgium</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1926</p>
                <p>Year: 1398</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Cambrai</p>
                <p>Diocese: Cambrai</p>
                <p>Province: Reims</p>
                <p>CountryModern: Belgium</p>
                <p>Latitude: 50.175579</p>
                <p>Longitude: 3.2345</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Pierre d'Ailly</p>
                <p>IssuingAuthorityAlt: None</p>
                <p>RegnalStart: 1396</p>
                <p>RegnalEnd: 1411</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Gousset, APER II, 619-622</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: WebDownload</p>
                <p>OCR: None</p>
                <p>Transcription: Reviewed </p>
                <p>GeneralNotes: on fornicating priests</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>Petras miseracione diuina episcopos Cameracensis, uniuersis et singulis presbyteris, capellanis, curatis et non curatis, ac parochialium ecclesiarum rectoribus, necnon notariis et tabellionibus publicis per ciuitatem et diocesim nostras Cameracenses ubilibet constitutis, salutem in Domino, et mandatis nostris firmiter obedire.</p>
                    <p>Quia ad nostrum quod dolenter, et non sine cordis amaritudine et dolore accepimus [1] fama publica referente et denunciante clamore, que sine graui scandalo pertransiri non possunt, nec ulla tergiuersacione celari, peruenit auditum, quod quamplures persone ecclesiastice, canonici, capellani, et uicarii ecclesiarum collegiatarum, necnon eciam parochialium ecclesiarum nostrarum ciuitatis et diocesis Cameracensis curati et rectores, in nostris ciuitate et diocesi Cameracensi super aliis suis beneficiis moram trahentes et residentes, ipsorumque uices gerentes et capellani, non attendentes quod extrema libidinis turpitudo non solum mentem exterminat, sed eciam corpus eneruat; non solum eciam fedat animam, sed fedat personam, et est familiaris inimicus non procul habitans, sed prope, non extra, sed intra nam uirtus in lumbis eius [2] quodque numquam fugit, nisi quando fugatur, nec mactatur, nisi quando maceratur; etatem corrumpit, omnem sensum confundit, omnem gradum peruertit, inuadit eciam senes et iuuenes, prudentes et simplices, superiores et inferiores; et ad ultimum eciam ipsas personas ecclesiasticas, et sacerdotes, qui nocte uenerem amplexantur, et mane uirginem uenerantur turpe quidem dictu, sed turpissimum factu dici liceat, ut agi non ualeat [3], nocte filium ueneris agitant in cubili, mane filium uirginis ostendunt in altari nec eius multiplices species ualent explicari [4], in publica fornicacione, tenentes secum in suis domibus suas concubinas, et mulieres publice suspectas, in scandalum plurimorum cohabitant simul copulati, eisdem domo, mensa et lecto, residendo ac si essent uir et uxor matrimonialiter coniunct; proles super terram gradientes ex huiusmodi suis concubinis susceptas, una cum eisdem in suis domibus publice secum habendo et tenendo, sacramentum matrimonii et canonicas sancciones multipliciter per hoc uilipendendo, in maximum suarum animarum periculum, iurisdiccionis ecclesiastice ac honestatis preiudicium, iacturam et grauamen, penas et sentencias iuris et statutorum tam prouincialium quam synodalium in tales ac talia damnabiliter perpetrantes auctoritate latas incurrendo, ac per premissa grauissime deliquendo et excedendo.</p>
                    <p>Cum igitur plures ipsorum sint tam adulteri quam fornicarii, et nobis datus sit gladius ad faciendum uindictam in talibus, ne nobis quidem improperetur illud Apostoli uerbum: [5] Libenter suffertis [6] insipientes, cum sitis ipsi sapientes; [7] [8] et ut ipsi huiusmodi vicio abominabili irretiti a talibus se abstineant, et impuniti non remaneant, cum impunitas sit nutrix incestus, fornicacionis et adulterii, filia negligentie, mater contumacie, prembula mortis eterne, peccati radix, et inferni finaliter preparatrix per impunitatem uero impiorum malicia conualescit, per hanc in suis stercoribus miseri computrescunt, atque peccatorum suorum hibendo urinam, cum malefecerint gloriantur [9] ipsique huiusmodi vicio irretiti sentenciam suspensionis et excommunicacionis a iure et statutis prouincialibus et synodalibus in eos latam non timeant: nos Petrus Cameracensis episcopus prelatus, tenore presentis nostri statuti, statuimus et ordinamus, ut nullus personarum ecclesiasticarum, canonicarum, capellanorum, et uicariorum prefatarum ecclesiarum collegiatarum et aliarum superius declaratorum, in domo sua, loco habitacionis sue, subue seruicio, seu domo sibi contigua, concubinam, seu mulierem suspectam de cetero teneat seu habeat, tenere seu habere presumat.</p>
                    <p>Contrarium uero facientes, in his scriptis monemus, et per uos omnes et singulos, quibus presentes nostre littere diriguntur, uobis hec districte precipiendo, moneri autoritate nostra uolumus et mandamus, primo, secundo, et peremptorie, sub iuris, suspensionis et excommunicacionis penis, ut infra sex dies post monicionem et publicacionem presentium litterarum nostrarum et nostri presentis statuti sibi factam proxime sequentes, quorum duos pro primo, duos pro secundo, et reliquos duos dies pro tercio et peremptorio termino ac monicione canonica, eisdem et eorum cuilibet assignamus, huiusmodi suas concubinas et mulieres suspectas licentient, et ab ipsorum domo et societate et seruicio penitus et omnino, absque ulteriori de cetero cum eisdem sub eodem tecto cohabitacione seu comessacione, expellant et remoueant.</p>
                    <p>Alioquin contra ipsos, et eorum quemlibet non parentes, ad huiusmodi iuris, suspensionis et excommunicacionis sentencias et penas, lapso dictorum sex dierum spacio, declarandas, et alias prout fuerit iuris, procedemus.</p>
                    <p>Uolumus insuper, statuimusque et decernimus quod omnes et singuli non parentes, una cum penis et sententiis superius enarratis, per nos declarandis, a percepcione fructuum beneficiorum et ecclesiarum, nec non distribucionibus quibuscumque, ipso facto suspensi et priuati sint, pro toto tempore quo ipsas suas concubinas seu mulieres suspectas, lapsis dictis sex diebus, secum detinuerint, et per duos menses sequentes; quodque tales ad perceptorum restituciones teneantur, que per ipsos, seu eorum alterum, ipso lacto suspensionis et priuacionis tempore pendente, percepta fuerint: si fuerint in aliqua dictarum ecclesiarum collegiatarum beneficiati, mediatim fabrice ecclesie, mediatim nobis ad opus eleemosine nostre; si uero rectores parochialium ecclesiarum fuerint, mediatim matriculariis parochialis ecclesie ad opus fabrice eiusdem, et mediatim nobis ad opus eleemosine nostre committentes et applicantes, conuerti et applicari uolumus et mandamus, sine remissione quacumque facienda; ita quod nulli de eisdem fiat gracia.</p>
                    <p>Et nihilominus tales non parentes taliter puniemus, quod ceteris cedent in exemplum.</p>
                    <p>Huiusmodi autem presentes litteras nostras et presens nostrum statutum, seu eius copiam quod obseruari et teneri, ac tantam roboris et efficacie firmitatem, ac si distincte, specificeque et nominatim moniti ad eorum proprias personas fuissent et essent contrarium facientes, habere et obtinere decernimus et uolumus [10] ne tales huiusmodi vicio fornicacionis, incestus et adulterii irretiti ignorantie causam pretendere ualeant, ualuis cathedralis, sancte Crucis, et sancti Gaugerici Cameracensis ecclesiarum affigi, et per uos omnes et singulos superius nominatos quibus diriguntur, execucione debite demandari uolumus et mandamus taliter uos in premissis habentes, quod de negligencia non ualeatis redargui, quinimo potius de diligencia commendari.</p>
                    <p>Datum Cameraci in nostro episcopali palacio, anno Domini MCCCXCVIII, feria II. Post dominicam in Ramis palmarum, XXIV. die mensis Martii.</p>
                </div>
                <div>
                    <head>Footnotes</head>
                    <p>[1] 'quod dolenter, et non sine cordis amaritudine et dolore accepimus' in parenthesis.</p>
                    <p>[2] 'nam uirtus in lumbis eius' in parenthesis.</p>
                    <p>[3] 'turpe quidem dictu, sed turpissimum factu dici liceat, ut agi non ualeat' in parenthesis.</p>
                    <p>[4] 'nec eius multiplices species ualent explicari' in parenthesis.</p>
                    <p>[5] Quotacion mark inserted here.</p>
                    <p>[6] Quotacion mark inserted here.</p>
                    <p>[7] Quotacion mark inserted here.</p>
                    <p>[8] '(II Cor., 11.)' inserted here.</p>
                    <p>[9] 'Per impunitatem uero impiorum malicia conualescit, per hanc in suis stercoribus miseri computrescunt, atque peccatorum suorum hibendo urinam, cum malefecerint gloriantur' in parenthesis.</p>
                    <p>[10] 'quod obseruari et teneri, ac tantam roboris et efficacie firmitatem, ac si distincte, specificeque et nominatim moniti ad eorum proprias personas fuissent et essent contrarium facientes, habere et obtinere decernimus et uolumus' in parenthesis.</p>
                </div>
            </div>
        </body>
    </text>
</root>
