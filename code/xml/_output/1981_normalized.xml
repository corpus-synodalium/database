<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Aosta</title>
                <recordID>1981</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1296</origDate>
                <dateNotes/>
                <origPlace>Aosta</origPlace>
                <diocese>Aosta</diocese>
                <province>Tarentaise</province>
                <country>Italy</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1981</p>
                <p>Year: 1296</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Aosta</p>
                <p>Diocese: Aosta</p>
                <p>Province: Tarentaise</p>
                <p>CountryModern: Italy</p>
                <p>Latitude: 45.733333</p>
                <p>Longitude: 7.316667</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Niccolo' I Bersatori</p>
                <p>IssuingAuthorityAlt: Nicolas I Bersatoribus</p>
                <p>RegnalStart: 1283</p>
                <p>RegnalEnd: 1301</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Amiet, Le pontifical dâ€™Emeric de Quart, pp208-17</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: Avril, Premiers statuts parisiens</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>Nos autem N. diuina permissione Augustensis episcopus prefati reuerendi patris bone memorie domini Simonis condam Augustensis episcopi predecessoris nostri piis uestigiis inherentes eamdem monicionem et sentenciam et sub eodem tenore contra usurpatores iurisdiccionis ecclesiastice et contra illos qui super eisdem casibus superius adnotatis causam seu quedam [1] deponent coram domino seculari proferamus hunc modum: Nicholaus miseracione diuina episcopus Augustensis dilectis in Christo et cetera per totum ut supra in proximo capitulo precedenti.</p>
                    <p>Anno Domini Mo CCo nonagesimo sexto ad honorem Dei et animarum salutem et subditorum nostrorum edificacionem et immunitatem ecclesiarum nostrarum firmius ac celebrius conseruandam ad reprimendas malicias peruersorum.</p>
                    <p>Nos Nicholaus sola Dei paciencia Augustensis ecclesie minister humilis iuxta formam et exemplar salubre Tarenthasiensis ecclesie concilii et synodi quedam statuta hic dignum duximus adnotanda et eciam facienda.</p>
                    <p>Anno Domini Mo CCo nonagesimo VIo die martis proxima post Ascensionem Domini.</p>
                </div>
                <div>
                    <head>Capitulum 2</head>
                    <p>Ubi predo uel preda rei ecclesiastice fuerit cessetur penitus a diuinis preter penitencias moriencium et baptisma periculorum.</p>
                    <p>Rubrica.</p>
                    <p>In primis statuimus ut si aliquid de bonis ecclesie nostre uel hominum nostrorum aut alicuius domus religiose uel alicuius alterius ecclesie nostre diocesis aut persone ecclesiastice ab aliquo raptum uel alicuius alterius ecclesie nostre diocesis aut persone ecclesiastice ab aliquo raptum uel aliquo modo captum per uiolenciam fuerit capellanus in cuius parochia raptor cum rapina redierit dum raptor aut rapina in eius parochia fuerit cum de hoc sibi constiterit nullo alio mandato episcopi uel sui officialis expectato super hoc cesset penitus a diuinis preter penitencias moriencium et baptisma paruulorum.</p>
                    <p>Et ipsi raptores et fautores eorum excommunicacionis sentenciam procellantur ita quod si per decem sustinuerint cessari ex tunc excommunicacionis sentenciam incurrant ipso facto.</p>
                    <p>Et excommunicati per ecclesias nuncientur pulsatis campanis candelis accensis pariter et extinctis singulis diebus dominicis et festiuis.</p>
                    <p>Et nichilominus semper cessetur a diuinis in parochiis ubi predo uel preda fuerit quamdiu uoluerit spoliatus.</p>
                    <p>Et ipsi raptores et fautores eorum restituant ipsis ecclesiis in quibus cessabitur dampnum quod propter cessacionem huiusmodi incurrent de quo dampno reddatur curatis uel rectoribus dampnum passis eorum iuramento.</p>
                    <p>Et hoc precipimus in penam interdicti.</p>
                    <p>Predicta autem statuimus animo constitucionem faciendi et sentenciam promulgandi.</p>
                </div>
                <div>
                    <head>Capitulum 3</head>
                    <p>De eodem.</p>
                    <p>Item statuimus quod quamdiu in aliqua ecclesiarum nostre diocesis cessari contigerit propter constitucionem synodalem scilicet ubi predo uel preda et cetera uel aliqua alia de causa nulli priores incurati uicarii ecclesiarum rectores uel clerici in suis ecclesiis uel cimiteriis publice uel occulte parochianos aut parochianas illius ecclesie in qua cessabitur recipiant aliquatenus ad diuina et hoc in penam interdicti precipimus obseruari.</p>
                </div>
                <div>
                    <head>Capitulum 4</head>
                    <p>De capcione clericorum qui sunt in facinore ut episcopo reddantur.</p>
                    <p>Rubrica.</p>
                    <p>De laicis qui clericos licet in facinore deprehensos nobis non reddunt sed in carcere detinent uel alia pena puniunt corporali cum ob hoc in canonis sentencia incidant ipso facto.</p>
                    <p>Statuimus ut interim in parochia ubi detinabitur captus clericus cessetur penitus a diuinis preter penitencias moriencium et baptisma paruulorum.</p>
                    <p>Et excommunicati per totam nostram diocesim nuncietur singulis diebus dominicis et festiuis donec super hoc arbitrio nostro emendam fecerint competentem et absolucionis benefitium meruentur obtinere.</p>
                </div>
                <div>
                    <head>Capitulum 5</head>
                    <p>Excommunicati sunt qui uiolenter occupant ecclesias.</p>
                    <p>Hii autem qui ecclesias occupant uiolenter uel dimittere contendunt ipso facto sentenciam excommunicacionis incurrant quam precipimus per uicinas ecclesias tamdiu publicari donec dictas ecclesias dimiserint et emendam fecerint competentem et absolucionis benefitium meruerunt obtinere.</p>
                </div>
                <div>
                    <head>Capitulum 6</head>
                    <p>Excommunicati sunt nobiles et ministri qui indebitis exaccionibus affligunt ecclesias.</p>
                    <p>Rubrica.</p>
                    <p>De nobilibus et aliis secularibus potestatibus ministerialibus et eorum aliis officialibus et nunciis affligentibus ecclesias et eorum homines albergis tallis caualcatis messibus et aliis indebitis exaccionibus decernimus ut si de sic ablatis et dampnis datis post huiusmodi constitucionem non satisfecerint dampna passis in ipsos ex tunc excommunicacionis sentenciam promulgamus quam parochiales presbiteros singulis mensibus precipimus publicari.</p>
                </div>
                <div>
                    <head>Capitulum 7</head>
                    <p>Excommunicantur domini seculares et iudices qui de re non feudali coram se compellunt clericos litigare necnon et ipsi clerici litigantes coram ipsis.</p>
                    <p>Dominos uero seculares et eorum ministeriales uel nuncii qui clericos uel religiosos compellunt coram se de re non feudali litigare nisi moniti infra mensem destiterint post edictam huiusmodi constitucionem subicimus exommunicacionis sententie.</p>
                    <p>Similiter et laicos et clericos et religiosos qui coram iudicibus secularibus trahunt clericos uel religiosos super re non feudali excommunicamus et alias penas nichilominus super hoc editas se nouerint incursum.</p>
                </div>
                <div>
                    <head>Capitulum 8</head>
                    <p>Excommunicati sunt qui iurisdiccionem curie episcopalis impediunt.</p>
                    <p>Preterea dominos seculares uel eorum ministeriales uel nuncios qui multa iudicia uel alio modo agrauiminibus uel sententiis eorumdem appellare ad nos uel prosequi appellacionem uel alias iurisdiccionem nostram impediunt ipso facto decernimus excommunicatos.</p>
                </div>
                <div>
                    <head>Capitulum 9</head>
                    <p>De iis qui propter abusum litterarum papalium falsarii reputantur et de pena eorundem.</p>
                    <p>Aduersus clericos et laicos qui litteris apostolicis abutuntur eandem personam trahentes per diuersa loca et ad diuersos iudices per litteras apostolicas uel eas commodant uel uexant eos contra quos sciunt se non habere iustam causam uel contra constituciones super hoc editas quoquo modo utantur litteris supradictis statuimus ut ipso facto si sint clerici religiosi uel seculares ab officio et beneficio sint suspensi.</p>
                    <p>Laici uero sint excommunicati et nichilominus tam isti quam isti quam illi falsarii reputantur et ut falsarii ad nostrum iudicium puniantur.</p>
                </div>
                <div>
                    <head>Capitulum 10</head>
                    <p>De periurio.</p>
                    <p>Quoniam nonnulli ignorantes quam graue sit crimen periurii et quot et quante pene contra periurios sint edite per leges et canonicas sancciones periuria incurrere non formidant ne tamen de cetero pretextu ignorancie tales occasionem habeant de iureiurandi.</p>
                    <p>Statuentes iniungimus sacerdotibus parochialibus ut ipsi in suis ecclesiis sepius publicent et exponant quod peiurii sunt infames et ab omni actu remouendi et quod ecclesias regere non sunt digni.</p>
                    <p>Et multiplicibus aliis penis propter periurium se obligant et inuoluunt.</p>
                    <p>Conuincti uero uel confessi de periurio ad arbitrium iudicis nichilominus puniantur.</p>
                </div>
                <div>
                    <head>Capitulum 11</head>
                    <p>Pena contra illos qui interdicti uel excommunicati per quadraginta dies sustinuerint.</p>
                    <p>Item statuimus quod si quis interdicti uel excommunicacionis sentenciam per XL dies sustinuerunt ex tunc dominus eius sub cuius iurisdiccione constitit ipsum ad unitatem ecclesie reddire compellat.</p>
                    <p>Quod si per XL dies monitus facere distulerit ex tunc excommunicacionis sentencia procellatur.</p>
                    <p>Si uero perseuerauerit in contumacia contra utrumque sentencia aggrauetur.</p>
                </div>
                <div>
                    <head>Capitulum 12</head>
                    <p>Pena contra interdictos et excommunicatos qui sua malicia diuinum officium impediunt et perturbant.</p>
                    <p>Rubrica.</p>
                    <p>Si quis excommunicatus uel interdictus dum diuina celebrantur officia illic se iniecerit et ob hoc diuinum offitium impeditum seu perturbatum fuerit hac de causa iterum excommunicetur et excommunicatus per uicinas ecclesias quam cito eius innocuerit publice nuncietur singulis diebus dominicis et festiuis campanis pulsatis.</p>
                </div>
                <div>
                    <head>Capitulum 13</head>
                    <p>De peccatis episcopo reseruandis.</p>
                    <p>Rubrica.</p>
                    <p>Peccata episcopo reseruanda sunt hec homicidium sacrilegium incestus uirginum uiolacio peccatum contra naturam iniecciones uiolente manuum in parentes uota fracta sortilegium periurium et incendiarii ecclesiarum ante denunciacionem et similiter incendiarii aliorum locorum priuatorum contra quos lata est per diocesanum excommunicacionis sentencia et illi quibus est sollempnis penitencia et illi quos ipse excommunicauerit.</p>
                </div>
                <div>
                    <head>Capitulum 14</head>
                    <p>Item de peccatis summo pontifice reseruata.</p>
                    <p>Rubrica.</p>
                    <p>Ad papam uero mittendi sunt simoniaci irregulares falsarii papalium litterarum qui uerberant clericum in casu non concesso incendiarii post denunciacionem excommunicacionis factam contra ipsos et heretici manifesti.</p>
                </div>
                <div>
                    <head>Capitulum 15</head>
                    <p>Item statuimus ut quibus capellanus in ecclesia sua publice moneat parochianos suos ut illi qui scienter et maliciose retinent et celant homagia seruicia placita census usagia elemosinas et legata ad mensam episcopalem et ad ecclesias beate Marie et beati Ursi Auguste et ad alias ecclesias Augustensis diocesis et pia loca spectantes et spectancia predicta reddant et reuelent infra mensem post monicionem alioquin ipsos celantes et detinentes quos ex nunc prout ex tunc inscriptis excommunicamus excommunicatos publice nuncietis singulis diebus dominicis et festiuis.</p>
                </div>
                <div>
                    <head>Capitulum 16</head>
                    <p>Item decernendo statuimus ne quis coram nobis uel officiali nostro super minori causa X solidorum semel habeat diem seu terminum ad deliberandum nisi forte haberet uerisimilem causam ignorancie ut puta si in alterius succederet locum.</p>
                </div>
                <div>
                    <head>Capitulum 17</head>
                    <p>Item statuimus ne quis clericus sit aduocatus uel consiliarius publice uel occulte contra nos uel successores nostros episcopos iura raciones acciones inuestituras dreituras [2] et bona pertinentes et pertinencia ad nos et domum nostram episcopalem nisi de licencia nostra uel successorum speciali.</p>
                    <p>Quod si aliquis in contrarium fecerit ipso facto excommunicacionis sentenciam incurrat et excommunicatus per conuicinas ecclesias publice nuncietur singulis diebus dominicis et festiuis.</p>
                </div>
                <div>
                    <head>Capitulum 18</head>
                    <p>Item cum frustra ecclesie imploret auxilium qui committit in ipsam et plures sint clerici ut intelleximus in nostra ciuitate et diocesi qui licet sint clerici nomine et tonsura uerumtamen ueritate et actu se laicos ostendunt arma gerentes in locis publicis tabernas uendentes extra cimiteria in domibus laicorum pignora ementes necnon et aliqui opera rusticalia et contractus usurarios publice exercentes et ecclesias negligentes et quasi uilipendentes pocius se laicos quam clericos actu et habitu ostendentes priuilegium clericale cum delinquunt inuocantes et per ecclesiam defendi se debere dicunt super quo inter nos et dominos temporales sepius contouersiam et discordiam oriri contingit et nostra intersit clericos nostros instruere et compellere ut honeste uiuant et turpia negocia dimittant.</p>
                    <p>Statuimus et uniuersis curatis seu uicariis eclesiarum nostre diocesis precipimus quatenus moneant omnes clericos suos subditos legitime primo secundo et tercio ut infra unum mensem post monicionem a talibus abstineant diligenter alioquin si fuerint clerici beneficiati qui ipsas tabernas uendiderint pignora emerint et contractus usurarios fecerint eorum personas in hiis scriptis constitucionem faciendo et sentenciam promulgando ecclesiastico supponimus interdicto.</p>
                    <p>Si uero non fuerint beneficiati qui talia fecerint prout superius declarantur eos a predicto mense in antea priuilegio clericali discernimus fore priuatos.</p>
                </div>
                <div>
                    <head>Capitulum 19</head>
                    <p>[3] Item statuimus et ordinamus ut omnes illos et singulos qui iurisdiccionem ecclesiasticam impediunt et perturbant ne posse libere exerceri et illos qui bona res iura possessiones uel quasi ecclesie Augustensis uel mense episcopali suorumque hominum bona seu personas eiusdem ecclesie atque ceterarum ecclesiarum Augustensis diocesis et piorum locorum inuaserint seu rapuerint uel usurpauerint et qui consilium auctoritatem concensum auxilium uel fauorem dederint inuasoribus seu raptoribus uel usurpatoribus bonorum predicatorum rerum uirium possessionum uel quasi.</p>
                </div>
                <div>
                    <head>Capitulum 20</head>
                    <p>Item et eodem modo qui bona alicuius cruce signati existentis iurisdiccionis episcopalis qui personaliter transfretaturus est inuaserit seu rapuerit et cetera ut supra.</p>
                    <p>[4] Et si quis diabolo suggerente in tantam furoris audaciam proromperet quod ipse per se uel per alium occulte uel manifeste offenderet suam matrem ecclesiam scienter scilicet in hominibus domibus personis uel rebus aliis episcopatus Augustensis et capituli ipso facto sentenciam excommunicacionis incurrat nonnisi facta plena satisfaccione ualeat absolui et omnes tales paruos curatos precipimus denunciari et arctus euitari et predicta facimus et ordinamus animo constitucionem faciendi cum eciam constitucio sedis apostolice precipit episcopos defensari.</p>
                </div>
                <div>
                    <head>Capitulum 21</head>
                    <p>Et notandum quod omnes sentencias interdicti suspensionis excommunicacionis quas singulis nostris statutis promulgamus aut promulgandas duximus sic intelligimus esse tenendas atque seruandas donec ipsi qui in eas uel aliqua ipsarum inciderint uenerint ad emendandam.</p>
                </div>
                <div>
                    <head>Capitulum 22</head>
                    <p>Item statuimus et ordinamus quod quicumque aliquis sacerdos in ciuitate uel diocesi nostra obierit cum obitus peruenerit ad noticiam aliorum quibus sacerdos unam missam celebrare pro ipsius anima defuncti tueatur.</p>
                </div>
                <div>
                    <head>Capitulum 23</head>
                    <p>Item cum ad nostram peruenerit noticiam fama referente quod quidam sacerdotes ecclesie Augustensis publice apud Malum Consilium et alibi in villa cum mulieribus suspectis et inhoneste conuersacionis sedere fabulari et inhoneste conuersari non uerentur.</p>
                    <p>Ideoque statuimus ut nullus sacerdos [5] aut quicumque religiosus amodo apud Malum Consilium uel apud Burgum Warnerium uel alibi publice et inhoneste conuersacionis audeat uel presumat alioquin ipso facto penam LX solidorum et interdicti incurrat [6].</p>
                </div>
                <div>
                    <head>Capitulum 24</head>
                    <p>Statuimus ut si quis contra Deum et aliquem sanctorum suorum et maxime beatam Uirginem linguam in blasfemiam publico relaxare presumpserit per episcopum suum pene subdatur inferius annotare uidelicet ut VIII diebus dominicis pre foribus ecclesie in manifesto dum aguntur missarum sollempnia blasfemus existens ultimo illorum die dominico pallium et calciamenta non habeat ligatus corrigia circa collum UIIque precedentibus VI feriis in pane ieiunet et aqua ecclesiam nullatenus ingressurus quolibet quoque predictorum [7] tres si poterit alioquin duos reficiat pauperes [8] num et si nec ad hoc eius suppetant faculta [9] penam aliam commitetur cum eciam se [10] peragere penitenciam supradictam ecclesie interdicatur ingressus et in obitu ecclesiastica sepultura careat per temporalem potestatem coaccione si necesse fuerit episcopi diocesani adhibita contra eum blasphemis si diues sunt XL solidorum alioquin XXX siue XX et si ad hoc non sufficiat V solidorum usualium monete pena mulcetur nullam in hoc misericordiam habiturus quod eciam inter alia ciuitatum statuta ponatur.</p>
                </div>
                <div>
                    <head>Capitulum 25</head>
                    <p>Isti sunt casus in quibus ecclesia reconsecratur.</p>
                    <p>Quando scilicet ecclesie fabrica corruit ut de con. di. i. c. de fabrica.</p>
                    <p>Quando ecclesia pro maiori parte est combusta et de con. d. i. c. ecclesias.</p>
                    <p>Quando dubitatur si ecclesia fuit consecrata ut de con. di. i. c. sollempnitates.</p>
                </div>
                <div>
                    <head>Capitulum 26</head>
                    <p>Altare uero et non ecclesia reconsecratur.</p>
                    <p>Quando altare motum fuerit uel lapis superpositus qui sigillum continet confractus uel diminutus extiterit ut ex. II de consecracione ecclesie uel altaris c. Ad hec.</p>
                </div>
                <div>
                    <head>Capitulum 27</head>
                    <p>Isti sunt casus in quibus reconciliatur ecclesia per aquam cum uino et cinere benedictam.</p>
                    <p>Quando scilicet in ecclesia facta est pollucio ut ex. I de adulteris c. significasti.</p>
                    <p>Quando in ecclesia facta est sanguinis effusio uel homicidium ut ex. I de consecracione ecclesie uel altaris Proposuisti.</p>
                </div>
                <div>
                    <head>Capitulum 28</head>
                    <p>Nota quod bis est ungendus oleo benedicto ante baptismum primo debet inungi in pectore postea inter scapulas.</p>
                    <p>Post baptismum uero debet bis inungi cum sacro crismate primo in uertice et hec unccio uerticis debet fieri a sacerdote baptizante ipsum puerum.</p>
                    <p>Secunda uero unccio crismatis debet fieri in fronte pueri et hec unccio debet fieri ab episcopo quando scilicet episcopus ipsum puerum confirmat.</p>
                    <p>Item non quod caput et manus episcopi quando episcopus consecratur inungi debent cum sacro crismate.</p>
                    <p>Reges uero inungi debent in humero uel in armo uel in lacerto cum oleo benedicto.</p>
                    <p>Item manus sacerdotis inungende sunt cum oleo benedicto.</p>
                    <p>Patena uero et calix cum crismate debent inungi.</p>
                    <p>Et hec omnia traduntur per illam decretalem.</p>
                    <p>Cum uenisset ex. in. c. De sacerdotis unccione.</p>
                </div>
                <div>
                    <head>Capitulum 29</head>
                    <p>Unde uersus.</p>
                    <p>[28] Pectus quidem scapulas oleo prius ungas.</p>
                    <p>Non baptizati post sacro fonte renati.</p>
                    <p>Crismate signentur frons uertex mente notentur hec.</p>
                    <p>Ad pontificem sed pertinet unccio frontis.</p>
                    <p>Pontificis caput atque manus cum crismate signes.</p>
                    <p>Si reges humero uel marmo siue lacerto.</p>
                    <p>Presbiterique manus ungas oleo benedicto.</p>
                    <p>Ungantur patena calix cum crismate sacro.</p>
                    <p>Nota casus in quibus aliquis excommunicatus ipso iure maiori excommunicacione.</p>
                    <p>Cum quis incidit in heresim iam dampnatam XXIIII q.i.c.i. III.</p>
                    <p>Cum quis nouam confingit heresim s. de hereticis ad abolendum l.i.</p>
                    <p>Cum quis sentenciando uel faciendo dicit romanam ecclesiam non esse caput XIX di. Nulli fas.</p>
                    <p>Cum quis iniecerit manus uiolentas in clericum uel monachum uel conuersum uel quemlibet religiosum XVII q. IIII. Si quis suadente.</p>
                    <p>Cum quis incendit ecclesiam ut in e.c. Tua nos 1. II.</p>
                    <p>Cum quis frangit murum ecclesie uel rapit calicem uel aliud uel Corpus Christi de altari ut in c. Con. questi. 1. II et sic potest intelligi XVII Cum omnes.</p>
                    <p>Cum quis portat arma uel lignamina Sarracenis s. De Iudeis ita quorumdam 1. i. in. e. c. ult. 1. II</p>
                    <p>Si quis exercet regimen in naui uel galea Sarracenorum s. deuideris ita quorumdam 1.I</p>
                    <p>Cum quis laicus consulatus uel potestas exacciones facit aliquas uel colleras in ecclesia uel clericos et ammonitus non uult cessare s. De immunitate ecclesie Non minus.</p>
                    <p>Cum quis eligerit a minore parte cardinalium quam a duabus et gerit se pro papa s. De eleccione Licet 1.</p>
                    <p>Cum quis tractat cum Bononiensibus de conducendis hospiciis irrequisitis scolaribus inquilinis s. De locacione et conduccione c. i. 1. II</p>
                    <p>Cum quis falsat litteras pape uel utitur falsis scienter ab alio impetratis in. de crimine falsi c. i. 1. III</p>
                    <p>Cum quis monachus uel claustralis extra claustrum leges uel phisicam audit s. Ne clerici uel monachi non magnopere.</p>
                    <p>Quidam tum intelligunt aliter illam dec. sed durum est contra stimulum calcitrare.</p>
                </div>
                <div>
                    <head>Footnotes</head>
                    <p>[1] ed. 'quedamn' / (?) was here in parentheses</p>
                    <p>[2] (?) was here in parentheses</p>
                    <p>[3] &lt;Item statuimus et ordinamus ut&gt; in angled brackets</p>
                    <p>[4] &lt;Et si quis' defensari&gt; in angled brackets</p>
                    <p>[5] &lt;aut  quicumque religiosus&gt; in angled brackets</p>
                    <p>[6] &lt;LX  solidorum  et  interdicti incurrat&gt; in angled brackets</p>
                    <p>[7] &lt; .............. &gt; was here in angled brackets</p>
                    <p>[8] &lt; .............. &gt; was here in angled brackets</p>
                    <p>[9] &lt; .............. &gt; was here in angled brackets</p>
                    <p>[10] &lt; .............. &gt; was here in angled brackets</p>
                </div>
            </div>
        </body>
    </text>
</root>
