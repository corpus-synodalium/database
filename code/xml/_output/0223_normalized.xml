<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Reims</title>
                <recordID>0223</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1344-04-13</origDate>
                <dateNotes/>
                <origPlace>Reims</origPlace>
                <diocese>Reims</diocese>
                <province>Reims</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 223</p>
                <p>Year: 1344</p>
                <p>Month: 4</p>
                <p>Day: 13</p>
                <p>Circa: None</p>
                <p>DatingNotes: Gousset gives 13 August male</p>
                <p>Place: Reims</p>
                <p>Diocese: Reims</p>
                <p>Province: Reims</p>
                <p>CountryModern: France</p>
                <p>Latitude: 49.26278</p>
                <p>Longitude: 4.03472</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Gousset, APER II, 584-586 </p>
                <p>EditionOther: None</p>
                <p>SourceNotes: https://books.google.com/books?id=L9U-AAAAcAAJ</p>
                <p>TranscriptionNotes: None</p>
                <p>BaseText: WebDownload</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>Nos Ioannes permissione diuina Remensis archiepiscopus, precipimus et iniungimus christianitatum decanis nostre diocesis uniuersis, ut in suis kalendis dicant et iniungant curatis quatenus studeant in suis synodalibus diligenter, ut melius ea scire ualeant, et contenta in eisdem custodire, et prout casus continget, operari; quodque ipsi decani in suis uisitacionibus solerter inquirant qualiter ea studerint; alioquin tam decanos quam curatos negligentes in istis puniemus.</p>
                </div>
                <div>
                    <head>Capitulum 2</head>
                    <p>Item, audiuimus quod in diebus dominicis et festiuis, post celebracionem misse, et post prandium, in cimiteriis et in ecclesiis lusores taxillorum et tripudiatores frequenter congregantur, et ibidem ludunt aliqui ad taxillos, alii ad alios ludos inhonestos, non debitos ibi fieri; aliique tripudiant et saliunt: que sunt inhonesta et indecencia in locis talibus ordinatis ad orandum; per que possunt bella uel alia multa pericula suboriri; unde precipimus curatis ut, prout melius poterunt, suos parochianos retrahant a talibus; et nisi possent retrahi, saltem claudantur ecclesie post celebracionem diuinorum.</p>
                </div>
                <div>
                    <head>Capitulum 3</head>
                    <p>Item, nouis curatis, et qui de nouo instituentur, precipimus ut registra predecessorum suorum et curie sibi fieri et tradi procurent, quod sibi similiter iniungant decani quin eos recipiant ad possessionem corporalem, ut melius suos cognoscere possint parochianos, et excommunicatos a fidelibus separare, quodque in custodia dictorum registrorum sint et se reddant ipsi et alii curati uniuersi cum debita et curiosa solercia diligentes, ad finem quod damna et pericula, que scire possent oriri per eorum negligenciam seu malam custodiam, ualeant per bonam custodiam et diligenciam euitari.</p>
                </div>
                <div>
                    <head>Capitulum 4</head>
                    <p>Item, caueant ipsi decani, et hoc idem suis subditis curatis dicant in Kalendis, quod similiter ipsi caueant ne ullum quem sciuerint in nostra curie registris existere et nostre curie obligatum tradant ecclesiastice sepulture, nisi primitus bona et idonea caucione recepta de debito, uel nisi hoc specialiter a curia nostra mandetur; quia quasi infiniti sunt ecclesiastice traditi sepultura qui adhuc sunt in registris nostris et curie multipliciter obligati, et eorum aliqui, forte quam plures, quod ualde periculosum est, sententiis innodati.</p>
                    <p>Signum uero cognicionis quod aliquis sit in registro est quando in littera contra eum impetrata subscribitur littera R. Tunc signum est quod littera est registrata.</p>
                </div>
                <div>
                    <head>Capitulum 5</head>
                    <p>Item, precipimus omnibus decanis predictis, ut receptis per eos rotulis curie nostre, infra octo dies post huiusmodi recepcionem eosdem debite distribuant; curatis uero, ipsis receptis, omnes sibi remissos in eisdem in plenis ecclesiis moneant ut infra octo dies se procurent a registris deleri predictis, quos quidem octo dies pro monicione canonica et peremptorio termino assignamus eisdem; alioquin ipsis ecclesiam et ecclesiastica sacramenta denegent dictis octo diebus elapsis.</p>
                </div>
                <div>
                    <head>Capitulum 6</head>
                    <p> Item, absolucionem impedientium iuridiccionem ecclesiasticam penes nos reseruamus.</p>
                </div>
                <div>
                    <head>Capitulum 7</head>
                    <p>Item, precipimus omnibus curatis, ut cum aliqua mandata suspensionis et excommunicacionis contra suos conuicinos curatos uel capellanos receperint et exeeuti fuerint, hoc significent suis decanis, ut decani scire ualeant nomina curatorum et capellanorum in suis decanatibus sententiis ligatorum, quorum sic ligatorum beneficia et eorum fructus autoritate nostra sine dilacione saisiant, et in manu nostra saisita teneant, donec sue beneficium absolucionis debite meruerint obtinere, cum excommunicati nequeant beneficiorum ecclesiasticorum facere fructus suos: in ipsis tamen beneficiis facientes medio tempore deseruire debite.</p>
                </div>
                <div>
                    <head>Capitulum 8</head>
                    <p>Item, quia nostra non est intencionis, per concessiones non residenciarum, quod beneficia propter hoc paciantur aliqualiter in spiritualibus uel temporalibus detrimentum, sed debite deseruiatur in ipsis per idoneos capellanos a nobis uel officialibus nostris approbandos qui, loco suorum magistrorum in synodis nostris debite compareant, et decanorum Kalendis, ac decanis suis in omnibus; eciam eis procuraciones ministrando pareant sicut decet.</p>
                    <p>Precipimus et iniungimus decanis uniuersis ut fructus huiusmodi beneficiorum minus debite deseruitorum, necnon illorum quorum edificia repacionibus indigent, saisant, et eorom sumptibus debite deseruiatur in ipsis, ac edificia debite sustineantur et deseruiuntur et reparentur, quacumque licencia de non residendo a nobis seu uicariis nostris hniusmodi beneficiatis concessa non obstante; hoc idem fieri precipimus de beneficiis male deseruitis, aut quorum edificia reparacionibus indigent, in quibus rebus rectore eorumdem inibi residente de deseruiendo in ipsis uel reparaciones faciendo se reddiderant hetenus et adhuc reddant apparenter et notorie negligentes.</p>
                    <p>Super quibus intendimus dictos decanos, si negligentes super hoc extiterint, de eorum negligencia reprehendere, grauiterque punire.</p>
                </div>
                <div>
                    <head>Capitulum 9</head>
                    <p>Item, statuimus quod nullus capellanus mercenarius ad deseruiendum in nostra diocesi, sine nostris, uel uicariorum nostrorum, aut officialium nostrorum approbatoriis litteris aliqualiter admittatur.</p>
                </div>
                <div>
                    <head>Explicit</head>
                    <p>Datum sub sigilla nostro in nostra synodo Remensi per nos celebrata die Martis post Quasimodo decima tercia die mensis Aprilis anno Domini MCCCXLIV.</p>
                </div>
                <div>
                    <head>Footnotes</head>
                    <p>[1]</p>
                    <p>[2]</p>
                    <p>[Â…]</p>
                </div>
            </div>
        </body>
    </text>
</root>
