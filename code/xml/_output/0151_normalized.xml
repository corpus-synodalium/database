<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Avignon</title>
                <recordID>0151</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1341-10-17</origDate>
                <dateNotes/>
                <origPlace>Avignon</origPlace>
                <diocese>Avignon</diocese>
                <province>Aix-en-Provence</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 151</p>
                <p>Year: 1341</p>
                <p>Month: 10</p>
                <p>Day: 17</p>
                <p>Circa: None</p>
                <p>DatingNotes: None</p>
                <p>Place: Avignon</p>
                <p>Diocese: Avignon</p>
                <p>Province: Aix-en-Provence</p>
                <p>CountryModern: France</p>
                <p>Latitude: 43.95</p>
                <p>Longitude: 4.817</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Jean de Cojordan</p>
                <p>IssuingAuthorityAlt: None</p>
                <p>RegnalStart: 1336</p>
                <p>RegnalEnd: 1348</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Martene, Thes, IV, cols. 565-68</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>ITem, quia fide dignorum relacione percepimus, quod nonnulli parochiani ciuitatis Auenionensis et diocesis in tantum ipsas parochiales ecclesias deserunt, et contemnunt, quod vix aut numquam ad eas conueniant pro diuinis officiis audiendis, ordinamus et statuimus, et sub excommunicacionis pena precipimus et mandamus, quod uniuersi et singuli utriusque sexus parochiani ecclesiarum ciuitatis et diocesis Auenionensis, postquam ad annos discrecionis peruenerint, deinceps, legitima excusacione cessante, saltem omnibus diebus dominicis in missa maiore conueniant personaliter ad suas ecclesias parochiales, uerbum Dei, salutaria monita, et diuina officia audituri, et sacramenta ecclesiastica recepturi: ita quod ad minus de quolibet hospicio una persona ibi remaneat, et audiat ex integro totam missam: uniuersis et singulis capellanis curatis dictarum parochialium ecclesiarum uniungentes districtius, ut presens statutum in ecclesiis publice, cum populus ad diuina conuenerit, legant et publicent in uulgari, per sex dies dominicos proximos seu festiuos, et parochianos suos ex parte nostra moneant, ut sub excommunicacionis pena predictum statutum debeant obseruare, notificando eisdem, quod si qui predicti statuti fuerint contemtores, contra ipsos, prout iustum fuerit, procedemus.</p>
                </div>
                <div>
                    <head>Capitulum 2</head>
                    <p>Qualiter debent stare sacerdotes dum audiunt confessiones, et quod illos quos audiunt, scribant.</p>
                    <p>Item, quia, sicut audiuimus, capellani, curati aliquarum ecclesiarum ciuitatis Auenionensis et diocesis in ministrandis sacramentis ecclesiasticis, presertim in confessionibus audiendis, gestu et habitu se non exhibent grauitate maturos: ordinamus et statuimus, quod deinceps uniuersi et singuli capellani, curati, et alii presbyteri quibus commissum fuerit confessiones audire, dum confessiones audient, semper maneant induti superlicio et alimucia, uel capicio condecenter, ut ex hoc crescat deuocio, et peccatores ad penitenciam facilius inclinentur.</p>
                    <p>Et ut laudabile de confessionibus confitentium ualeant testimonium perhibere, ordinamus et statuimus, et mandamus, quod a modo singulis annis nomen et cognomen illorum, quos de confessione audient, in uno libro papireo fideliter semel scribant, in eorum ecclesia perpetuo remansuro.</p>
                    <p>Si quis autem confiteri contemserit saltem semel in anno a quatuordecim annis supra, suo propri sacerdoti, aut alicui alteri de eius licencia, si uiuens fuerit, ei usque ad satisfaccionem condignam ingressus ecclesie: si autem mortuus fuerit, ei interdicatur ecclesiastica sepultura.</p>
                    <p>Si quis autem rector, prior, uicarius, curatus, uel presbyter huius statuti temerarius extiterit uiolater, pro qualibet uice penam quinque solidorum usualis monete incurrat, in usus pauperum et alios pios usus nostro arbitrio conuertendam.</p>
                </div>
                <div>
                    <head>Capitulum 3</head>
                    <p>Quod curati debeant nomina excommunicatorum ponere in chartulario cum anno et die.</p>
                    <p>Item, licet de personis excommunicatis ad sinum matris sancte Ecclesie reducendis diuersa statuta prouincialia et synodalia olim facta extiterint: adhuc tamen, quod dolenter referimus, inciuitate Auenionensi et diocesi multi sunt, qui neruum discipline ecclesiastice sic contemserunt, quod per annum et amplius in excommunicacionis sentencia damnabiliter iacuerint, in animarum suarum periculum et scandalum plurimorum.</p>
                    <p>Igitur super his, quantum est nobis possibile, uolentes salubri remedio prouidere; ordinamus et statuimus, quod a modo uniuersi et singuli capellani curati ciuitatis et diocesis Auenionensis, presentes et futuri, singulis annis faciant, et habeant secum duo cartularia, in quibus diligenter conscribant nomina et cognomina parochianorum suorum excommunicatorum, et per quem, et ad cuius instanciam sunt excommunicati, et quanto tempore in excommunicacione huiusmodi permanserunt, et annum et diem, quibus excommunicacionis uinculo innodai fuerint, et unum ex dictis cartulariis in ecclesiis sibi commissis retineant inibi conseruandum, et alium sub eorum sigillis annis singulis in synodo sancti Luce nobis et nostris successoribus afferant, et assignent, ut ex inde contra induratos mediante iusticia procedatur: eisdem curatis districte iniungentes, ut presens statutum studeant inuiolabiliter obseruare, sub pena decem solidorum usualis monete, in pios usus nostro arbitrio conuertendorum.</p>
                </div>
                <div>
                    <head>Capitulum 4</head>
                    <p>Quod nullus excommunicatus tradatur ecclesiastice sepulture sine licencia superioris.</p>
                    <p>Item, ut excommunicacionis sentencia, que habetur in hac diocesi ut plurimum uilipendio, [1] quod carere infidelitatis scrupulo non uidetur, quod displicet multum nobis [2] de cetero amplius timeatur, indemnitati creditorum cautius consulatur, ut tales ligati ab ipsis excommunicacionis sententiis citius resipiscant: ordinamus, statuimus, et districte precipimus et mandamus, quod a modo nullus rector, prior, uicarius, curatus, presbyter, aut alia quelibet persona ecclesiastica aliquem prius excommunicatum presumat in ecclesia, cimiterio, aut alio loco consecrato, sine nostra, aut uicarii, uel officialis nostri, aut successorum nostrorum licencia, tradere ecclesiastice sepulture, quantumcumque in extrema necessitate positus per confessorem suum fuerit absolutus, et preceperit ecclesiastica sacramenta.</p>
                    <p>Si quis autem rector, prior, uicarius ciuitatis, aut presbyter huiusmodi statuti transgressor fuerit, ad minus per duos menses nouerit se suspensum, et alias arbitrio curie officialatus Auenionensis ulterius punietur.</p>
                </div>
                <div>
                    <head>Capitulum 5</head>
                    <p>Quod in qualibet ecclesia debeant teneri hec statuta.</p>
                    <p>Item, mandamus et precipimus omnibus et singulis rectoribus, prioribus, et uicariis nostre ciuitatis et diocesis, quod hinc ad unum mensem habeant horum omnium copiam statutorum, per nos et alios editorum: quam in suis teneant ecclesiis, et dimittant, que eorum et successorum suorum usibus in posterum remaneant deputata: et eciam ut ipsi et successores sui aut eorum curati sciant, quid super his habeant obseruare, et quid populo nunciare, et hoc sub pena quinque solidorum pauperibus erogandorum.</p>
                </div>
                <div>
                    <head>Footnotes</head>
                    <p>[1] open round brackets here</p>
                    <p>[2] close round brackets here</p>
                </div>
            </div>
        </body>
    </text>
</root>
