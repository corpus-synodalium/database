<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Acre</title>
                <recordID>0851</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1254</origDate>
                <dateNotes/>
                <origPlace>Acre</origPlace>
                <diocese>Acre</diocese>
                <province>Syria</province>
                <country>Israel</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 851</p>
                <p>Year: 1254</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: part of Synodicum Nicosiense, compiled ca. 1340 with some later additions</p>
                <p>Place: Acre</p>
                <p>Diocese: Acre</p>
                <p>Province: Syria</p>
                <p>CountryModern: Israel</p>
                <p>Latitude: 32.927778</p>
                <p>Longitude: 35.081667</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: Eudes de Chateauroux</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Schabel, Synodicum Nicosiense, 174-85</p>
                <p>EditionOther: Mansi, 26, coll 343-47</p>
                <p>SourceNotes: Mansi edition gives letter containing text of constitution against concubinage and simoniacal practices</p>
                <p>TranscriptionNotes: None</p>
                <p>BaseText: Data Capture</p>
                <p>OCR: Yes</p>
                <p>Transcription: Reviewed </p>
                <p>GeneralNotes: Promulgated at Provincial Council of Syria; sent to AB of Nicosia and subsequently observed within kingdom of Cyprus</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Constitucio Odonis Legati.</p>
                    <p>Contra Simoniacos.</p>
                    <p>Lata in concilio prouinciali Sirie, anno MCCLIV.</p>
                </div>
                <div>
                    <head>Capitulum 1</head>
                    <p>Uenerabili in Christo patri Hugoni [1], Dei gracia archiepiscopo Nicosiensi, uel eius uicariis, Odo, miseracione Diuina Tusculanus episcopus, apostolice sedis legatus, salutem et sinceram in Domino caritatem.</p>
                    <p>Nouerit paternitas uestra nos, zelantes animarum prouidere saluti, uolentesque tollere scandalum la√Øcorum et quasdam consuetudines abusiuas que per partes cismarinas inualuerunt et per quas decoloratur honestas ecclesie, de consilio et consensu prelatorum Sirie, nuper edidisse quedam statuta, quorum tenor talis est:</p>
                </div>
                <div>
                    <head>Capitulum 2</head>
                    <p>Legitur quod primus gradus innocentie est odisse nefanda, nec prodest alicui non puniri proprio qui puniendus est alieno peccato.</p>
                    <p>Hinc est quod propheta, petens mundari ab occultis propriis, precatus est ut ei parcatur ab alienis peccatis que habenti potestatem corrigendi fiunt propria, si ea corrigere negligat uel omittat.</p>
                    <p>Nos igitur, precauere uolentes ne nobis aliena crimina imputentur, cum nobis, licet indignis et insufficientibus, ex iniuncto officio incumbat euellere et destruere, disperdere et dissipare vicia, et edificare et plantare uirtutes, quedam que non plantauit pater coelestis intendimus euellere ex agro cuius custodia nobis a Domino est commissa.</p>
                </div>
                <div>
                    <head>Capitulum 3</head>
                    <p>Frequens necnon et assidua nos querela circumstrepit, et in tantum clamor ascendit contra clericos cismarinos quod ipsum dissimulare ulterius sine scandalo non ualemus, nec sine periculo tolerare.</p>
                    <p>In multis siquidem casibus deformatur et decoloratur honestas ecclesie cismarine, derogaturque statutis sanctorum patrum, per quasdam abusiones et peruersas consuetudines que debent dici potius corruptele.</p>
                    <p>In nonnullis enim ecclesiis cismarinis delinquunt clerici contra ecclesiastica sacramenta, exponendo ea uenalia, quod fieri non potest sine vicio simoniace pestis que, sicut sua magnitudine alios morbos uincit, ita sine dilacione, mox ut eius signa claruerint, debet de Dei ecclesia eliminari radicitus et propelli.</p>
                    <p>Dicitur enim quod, cum quis elegerit sepulturam in coemeterio sancti Nicolai Acconensis, uel alibi in coemeteriis in cismarinis partibus constitutis, canonici seu clerici processionaliter prosequi nolunt corpus defuncti nisi pro processione certum stipendium habeant, quod postmodum inter se diuidant, societatis humane uinculum contemnentes et fidei que quadam fraternitate nos unit et mutua seruicia nos admonet gratis ad inuicem impartiri.</p>
                </div>
                <div>
                    <head>Capitulum 4</head>
                    <p>Item, cum propinqui defuncti faciunt fieri aliquod monumentum lapideum in coemeterio subtus terram, coguntur soluere unam litram olei, que continet IV quarteronos, uel aliud precium, clericis ecclesie ad quam spectat illud coemeterium, nec aliter sine precio possunt super hoc licenciam obtinere.</p>
                </div>
                <div>
                    <head>Capitulum 5</head>
                    <p>Item, cum in coemeteriis monumentum siue edificium fit per aliquem qui quandoque alicubi ad hoc est specialiter constitutus, uel alium, ipse certum pretium recipit pro labore, de quo duas partes recipit pro labore et terciam recipit ecclesia cuius est coemeterium, et quandoque aliam porcionem.</p>
                </div>
                <div>
                    <head>Capitulum 6</head>
                    <p>In quibus duobus articulis proximis terram sanctam ministri ecclesie in qua talia fiunt uidentur uendere, immemores eius quod, dum Abraham ab Ephron sepulcrum ad humandum corpus sue coniugis precio postularet, Ephron primo precium accipere renuit ne commodum ex cadauere uideretur consecutus.</p>
                    <p>Si ergo tante consideracionis uir paganus fuit, quanto magis nos sacerdotes et clerici, qui fideles sumus, hoc facere non debemus?</p>
                </div>
                <div>
                    <head>Capitulum 7</head>
                    <p>Item, quidam, ut dicitur, pro puero baptizando, cum portatur ad fontes, certum precium exigunt, et pro alba siue ueste candida, que sacra uestis est, si indigenti uel non habenti pro puero baptizando accommodetur, certum similiter precium exigunt, licet postmodum restituatur eisdem.</p>
                </div>
                <div>
                    <head>Capitulum 8</head>
                    <p>Item, et cereum, qui propter honorem baptizati ac parentum ad domum eorum cum puero accensus deportatur, exigere, nec aliter deportare permittunt, nisi prius caucione recepta quod restituatur eisdem, licet neutrum istorum inter oblaciones necessarias numeretur.</p>
                </div>
                <div>
                    <head>Capitulum 9</head>
                    <p>Item, pro sponsalibus contrahendis exiguntur a prelatis quibusdam tres solidi, siue raboinus unus, uel aliud precium, nec uolunt aliter suam presenciam exhibere.</p>
                </div>
                <div>
                    <head>Capitulum 10</head>
                    <p>Item, et cum matrimonium uolunt contrahentes in facie ecclesie solemnizare, quadraginta tres denarii uel aliud precium primitus extorquetur ab eis, nec aliter uolunt prelati quidam ad ea suum officium aut ministerium exhibere, uel facere solemnitates, uel concedere ut fiant.</p>
                </div>
                <div>
                    <head>Capitulum 11</head>
                    <p>Item, et pro officio circa celebracionem nupciarum impendendo quoddam ferculum et duas phialas uini, uel aliquod simile precium, a nubentibus exigunt et extorquent.</p>
                </div>
                <div>
                    <head>Capitulum 12</head>
                    <p>In quibus predictis multum offendunt canones et ecclesiastice derogant honestati, cum secundum beatum Gregorium, dignum sit ut, sicut ordines, prelaturas, et beneficia ecclesiastica gratis accipiunt, ita ea que ad eorum spectant officium gratis distribuere petentibus teneantur.</p>
                </div>
                <div>
                    <head>Capitulum 13</head>
                    <p>Item, asseruntur quidam sacerdotes et alii in sacris ordinibus constituti, sub colore seruitii, tenere secum in domibus propriis quasdam mulierculas, cum quibus inhoneste, ut dicitur, aliqui conuersantur, uel per ipsarum ministerium aliarum subintroduccio aliquibus procuratur.</p>
                </div>
                <div>
                    <head>Capitulum 14</head>
                    <p>Item, et aliud uitium irrepsit apud quosdam, quod quando aliqui contrahere uolunt per uerba de futuro sponsalia, pena pecuniaria de matrimonio contrahendo apponitur, et quandoque certum tempus prefigitur infra quod contrahi matrimonium debeat, et plerumque fit sine temporis prefinicione.</p>
                    <p>Et cum certum tempus apponitur, si non contrahant infra illud, quamuis postmodum uelint contrahere, pena propterea prefixa petitur a prelatis ecclesie, compelluntque partes ad soluendum sibi ipsam in utilitates proprias conuertendam.</p>
                </div>
                <div>
                    <head>Capitulum 15</head>
                    <p>Item, si post contracta sponsalia de futuro, pena apposita de matrimonio contrahendo, contrahentes se ad inuicem uelint absoluere, petitur a prelatis pena apposita et ab utraque parte in solidum extorquetur.</p>
                    <p>Et si unam dissentire contingat, altera consentiente, petitur pena a dissentiente et compellitur ad soluendum.</p>
                    <p>Et plerumque eciam ab illo qui contrahere consentit, licet alter dissenciat, pena solita, uel pro parte exigitur, quod satis crudele et auarum est ut innocens puniatur.</p>
                </div>
                <div>
                    <head>Capitulum 16</head>
                    <p>Et in his casibus nituntur infringere sacras constituciones que matrimonia debere esse libera decreuerunt, cum nihil sit in quo magis consensus liber et pacificus debeatur.</p>
                    <p>Nec locum habeat consensus ubi metus uel coaccio interuenit, que quodammodo partibus ingeritur, cum huiusmodi exaccio intercedit, et ubi consensus cuiusquam requiritur, oportet quod omnis coaccionis materia repellatur.</p>
                    <p>Si enim timore cogente dicat contrahens sibi placere quod displicet, sepe sequitur exitus, qui de inuitis solet nuptiis prouenire.</p>
                    <p>Et in hoc casu responsum est de quadam que contrahere recusabat que monenda est potius quam cogenda, cum coacciones difficiles soleant exitus frequenter habere.</p>
                    <p>Quare patet quod pene exaccio circa matrimonia odiosa et inhonesta est, et in auaritie radice fundata, et ideo reprobanda, cum ea que ecclesiastica prouisio ordinauit ad pacem et concordiam et pro periculis euitandis clerici trahant ad noxam.</p>
                    <p>Et abominabile est et absurdum ut quod in aliis condemnat ecclesia sibi ad compendium trahat.</p>
                    <p>Et uidentur tales qui huiusmodi penas exigunt ex fidei rupcione ac periuriis gratulari, propter emolumentum quod consequuntur ex eis, uel malos exitus nupciarum appetere ad quas compellunt per coacciones huiusmodi renitentes, et eciam plerumque uolentes, quod est iniquum.</p>
                    <p>Insuper quod aliis prohibemus ut malum et illicitum indecens est ut illud licere nobis clericis existimemus, et in eo quod ab aliis exigere tenemur nobis parcere non debemus.</p>
                </div>
                <div>
                    <head>Capitulum 17</head>
                    <p>Item, et a quibusdam inoleuit quoddam abominabile et horribile, uidelicet quod celebratis solemnitatibus nupciarum, statim quidam clericus ecclesie in qua solemnizatum est matrimonium, portans aquam benedictam, cum peruenerit ad portam domus in qua debent se recipere nubentes, tenens quandoque candelas accensas in manibus, ponit eas sub coniugatorum pedibus, et accipit pro huiusmodi tam improbando officio XII denarios uel aliud precium, quod sortilegii vicio carere non dubitatur.</p>
                    <p>Quod improbatum est et canonibus inimicum, cum secundum canonicas sancciones, arioli, aruspices, incantatores, sortilegi, atque ceteri sectatores huiusmodi abusionum que a zabulo inuente dicuntur eliminandi sint ab ecclesia, que sine macula et ruga est.</p>
                </div>
                <div>
                    <head>Capitulum 18</head>
                    <p>Nos igitur, attendentes quod hoc solum quod irreprehensibile est sancta defendit ecclesia, item quod cito sequitur lepra mercedem et pecunia male acquisita corpus animumque commaculat, et quod inexpiabilis est uenditi culpa misterii, considerantes eciam quod, licet frequenter prohibitum sit a sanctis patribus ne pro sepulturis et exequiis mortuorum et benediccionibus nubentium, chrismatis oleique percepcione, baptizandis consignandisque fidelibus, seu quibuscumque aliis sacramentis ecclesiasticis, precium aliquod exigatur, nondum tamen cessatur, nec proficiunt statuta sanctorum apud quosdam putantes hoc sibi licere quia ex longa consuetudine extitit hoc obtentum, nec attendentes quod tanto sunt grauiora peccata quanto diutius infelicem animam detinent alligatam, cum scire debuerint quod gracia, si non gratis datur uel accipiatur, non est gracia: idcirco nos, eorumdem sanctorum patrum sequentes uestigia, autoritate domini pape qua fungimur, statuimus, decernimus, et irrefragabiliter sancimus, et in uirtute obedientie precipimus ut de cetero pro sepulturis, processionibus mortuorum, et exequiis ac monumentis eorum, benediccionibus nubentium, chrismatis oleique percepcione, baptizandis consignandisque fidelibus, alba, cereo, seu aliis quibuscumque sacramentis ecclesie, nihil penitus per personas ecclesiasticas, pacto aut conuencione precedentibus, exigatur, sed gratis accepta dona Christi gratuita dispensacione donentur.</p>
                    <p>Et consuetudines predictas, que potius corruptele sunt, reprobamus.</p>
                    <p>Si tamen ex postfacto gratuitum aliquid offeratur, uel ex deuocione fidelium, sponte oblatum recipi non uetamus.</p>
                    <p>Uolumus tamen et precipimus ut albe solicite requirantur (ne per maliciam hominum et astucias diaboli in usus illicitos conuertantur) et in usus ecclesiasticos applicentur.</p>
                    <p>Et id quod de quinque candelis fit, in perpetuum reprobamus.</p>
                </div>
                <div>
                    <head>Capitulum 19</head>
                    <p>Circa exaccionem uero penarum pecuniarium que uulgariter appellantur [2] repetailles, uel aliorum quocumque nomine censeantur que in matrimoniis et sponsaliis apponuntur, quia usitatum est malum et a maioribus inolitum, maiorisque questus, et ob hoc difficilius euelli timetur, statuimus et sancimus ut, si quis de nostra legacione, postquam presens statutum ad noticiam ipsius peruenerit, contraire presumpserit, uel fraudem aliquam circa hoc adhibuerit, ex eo tempore se nouerit ipso facto ab officii execucione suspensum.</p>
                    <p>Sed ne crimina remaneant impunita, uolumus ut parti resilienti pro periurio uel fide rupta per prelatum loci penitencia competens imponatur.</p>
                    <p>Interdicimus eciam ne quis infra terminos nostre legacionis constitutus pro sponsalibus faciendis uel solemnizandi matrimonium licencia concedenda exigat raboinum seu aliquod aliud precium. Inhibemus eciam ne pro celebracione matrimonii quadraginta tres denarii uel aliquod aliud precium exigatur.</p>
                    <p>Quod si quis ausu temerario contra aliquam duarum istarum inhibicionum aliquid exigere presumpserit, ipso facto ab ingressu ecclesie usque ad XX dies continuos nouerit se suspensum.</p>
                </div>
                <div>
                    <head>Capitulum 20</head>
                    <p>Uerumtamen ut animarum periculis occurramus, uenerabilibus patribus patriarchis, archiepiscopis, et episcopis infra terminos nostre legacionis constitutis, uel eorum uicariis, si presentes non fuerint, concedimus potestatem absoluendi a sententiis antedictis eos qui in suis ciuitatibus et diocesibus incurrerint sentencias antedictas.</p>
                    <p>Ita tamen quod, antequam eis absolucionis beneficium impendatur, prestito iuramento caueant quod de cetero talia non attentent, et precium exactum restituant iis a quibus exegerint, si eos potuerint inuenire.</p>
                    <p>Si uero inueniri non potuerint, precium exactum restituant diocesano episcopo per prouisionem eius in usus pauperum applicandum.</p>
                    <p>Si uero aliqui ex iis qui propter exacciones predictas inciderint in aliquam sentenciam predictarum restituere non possint quod sic exactum est, talis eis penitencia iniungatur, propter cuius terrorem tam ipse quam alii a similibus arceantur.</p>
                </div>
                <div>
                    <head>Capitulum 21</head>
                    <p>Item, districte inhibemus, sub pena amissionis beneficiorum suorum ecclesiasticorum, ne presbyteri et alii in sacris ordinibus constituti mulierem aliquam, cohabitandi uel seruiendi causa, secum in domo teneant, nisi de illis personis sint que a canonibus permittuntur.</p>
                    <p>Ubi enim est uirorum et mulierum cohabitacio, stimuli camis non desunt.</p>
                    <p>Si qui uero contra hanc inhibicionem nostram fecerint, si moniti a superiori suo super hoc desistere noluerint, ipso facto suis beneficiis sint priuati, si qua habent.</p>
                    <p>Et illi ad quos spectat beneficiorum illorum collacio ex tunc liberam habeant potestatem illa beneficia personis idoneis conferendi.</p>
                    <p>Si uero beneficia ecclesiastica non habuerint, per suos superiores pena suspensionis uel excommunicacionis ab huiusmodi flagicio arceantur.</p>
                </div>
                <div>
                    <head>Capitulum 22</head>
                    <p>Statuimus eciam ut singuli patriarche, archiepiscopi, et episcopi ad minus semel in anno in diocesibus suis synodum celebrent, et in illa synodo statutum huiusmodi faciant publice recitari et in libris matricis ecclesie conscribi ad perpetuam memoriam faciant.</p>
                </div>
                <div>
                    <head>Capitulum 23</head>
                    <p>Huiusmodi autem statutorum copiam uobis mittimus, mandantes uestramque exhortantes in domino caritatem ut ea publicari solemniter faciatis in maiori ecclesia Nicosiensi, conuocato clero ciuitatis eiusdem, et ita fieri faciatis per episcopos uel eorum uicarios in ciuitatibus uestre iurisdiccioni subiectis, necnon et per alia loca regni Cipri quibus uidebitis expedire.</p>
                    <p>Et circa eorum obseruanciam adhibeatis et adhiberi faciatis curam et diligenciam efficacem.</p>
                    <p>Actus in Accon [3], anno Domini MCCLIV, VIII Idus Augusti.</p>
                </div>
                <div>
                    <head>Footnotes</head>
                    <p>[1] Ed. H[ugoni]</p>
                    <p>[2] Ed. &quot;repetailles,&quot;</p>
                    <p>[3] Ed. [mg. hoc est, Ptolemaide]</p>
                </div>
            </div>
        </body>
    </text>
</root>
