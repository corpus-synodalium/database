<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Narbonne</title>
                <recordID>1907</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1243</origDate>
                <dateNotes/>
                <origPlace>Narbonne</origPlace>
                <diocese>Narbonne</diocese>
                <province>Narbonne, Aix, Arles</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1907</p>
                <p>Year: 1243</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: dated 1233 in Mansi, but corrected to 1243 in Palazzini</p>
                <p>Place: Narbonne</p>
                <p>Diocese: Narbonne</p>
                <p>Province: Narbonne, Aix, Arles</p>
                <p>CountryModern: France</p>
                <p>Latitude: 43.1836</p>
                <p>Longitude: 3.0042</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Mansi 23, cols 353-366</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>PEtrus Dei gracia Narbonensis, Ioannes Arelatensis, Raimundus Aquensis, archiepiscopi, ceterique prelati, quorum sigilla huic chartule sunt appensa: Dilectis et fidelibus in Christo filiis ordinis Predicatorum fratribus inquisitoribus hereticorum, per memoratas et circumiacentes prouincias constituti, salutem in Domino.</p>
                </div>
                <div>
                    <head>Capitulum 1</head>
                    <p>DUbitaciones uestras, prout possumus, amputantes, deuocioni uestre duximus consulendum: quatenus hereticis, et eorum credentibus, receptatoribus, defensoribus, et fautoribus immunitatem carceris assequutis, quam ex uobis aliqui eis infra certam diem sponte uenientibus, penitentibus, et tam de se quam de aliis plenam dicentibus ueritatem, consulte et laudabiliter promisistis, quia cum sponte confessis mitius est agendum, et quia per hoc latentem saniem heretice prauitatis facilius et melius detegi merito sperabatis, sicut et rei euentus manifeste probauit, his penitencias iniungatis: uidelicet ut cruces portent, quaque Dominica die inter epistolam et euangelium uestibus aliquibus denudati, prout uisum fuerit pro qualitate temporis faciendum, sacerdoti parochie sue Missam celebranti cum uirgis in manu publice se presentent, ibique recipiant disciplinam: et idem faciant in omni processione solemni.</p>
                    <p>In prima eciam Dominica cuiuscumque mensis, post processionem, uel Missam, uisitent nudi similiter et cum uirgis domos omnes, in quibus aliquando uiderunt hereticos in eadem ciuitate seu villa, et intersint omni die Dominica Misse, ac uesperis, et sermoni generali, si fiat in villa: nisi impedimentum habuerint sine fraude.</p>
                    <p>Quod si forte villa fuerit interdicta, uel ipsi excommunicati, cunctas ecclesias, et domos in quibus uiderunt hereticos, diebus uisitent assignatis: et teneantur sermonibus generalibus interesse: ieiunent: limina Sanctorum uisitent: loco transitus transmarini, qui talibus consueuit iniungi.</p>
                    <p>Fidem et ecclesiam per certos annos, seu menses, seu dies, cum armis et expensis propriis per se uel per alios magis idoneos, contra Sarracenos, uel hereticos, uel eorum fautores, uel aliter rebelles, ad mandatum et arbitrium domini Pape, uel eius legati, uel nostri, uel alterius iuxta ordinacionem uestram, defendere teneantur.</p>
                </div>
                <div>
                    <head>Capitulum 2</head>
                    <p>Nec eis de cetero memoratus transitus iniungatur propter domini pape prohibicionem, super hoc nuper factam: ne per ipsorum perfidiam uioletur fidei firmamentum, ibi eciam ubi coepit: quod non immerito timeretur, si eos hinc disperios, contingeret illuc per iniuncciones huiusmodi congregari: licet uelit ipse dominus papa, ut ab his, quibus idem transitus ante suam prohibicionem iniunctus fuerat, compleatur.</p>
                </div>
                <div>
                    <head>Capitulum 3</head>
                    <p>Et ubi fuerit uisum expedire, de villa, in qua conuersati fuerint, eiiciantur, in alia certa villa seu prouincia ad tempus, uel perpetuo, moraturi.</p>
                </div>
                <div>
                    <head>Capitulum 4</head>
                    <p>Conuersis ab heresi pauperibus includendis carceres construantur.</p>
                    <p>Et in necessariis prouideant competenter, ne per tales nimium grauentur prelati, uel eorum multitudini fortasse nequeant prouidere.</p>
                </div>
                <div>
                    <head>Capitulum 5</head>
                    <p>Hoc quidem ita perstringimus, non ut uos penitencias pretaxatas omnes ubique, uel omnes omnibus imponatis: sed ut eas secundum discrecionem uobis traditam a Domino, pro culparum et personarum, locorum et temporum, et aliarum circumstanciarum qualitate, ita caute ac prouide dispensetis, ut siue plectendo, siue ignoscendo, uitam culpabilium corrigatur: uel saltem ualeat apparere, quis in tenebris ambulet, quis in luce; quis uere sit penitens, quis ficte conuersus nec inde ueris catholicis scandalum generetur: nec pretextu scandali, seu aliquo alio, quantum in uobis fuerit, defendi possit heresis seu nutriri.</p>
                </div>
                <div>
                    <head>Capitulum 6</head>
                    <p>Omnes uero faciatis culpas suas, clero et populo conuocatis, publice confiteri, et abiurare, atque iurare prout in mandatis apostolicis, et statutis domini Romani plenius continetur: nisi ubi culpe leuitas, et scandali enormitas, rigori eciam huic quicquam ostenderent detrahendum.</p>
                    <p>Et de singulis fiant publica instrumenta continencia culpas, abiuraciones, promissiones, et penitencias eorumdem: ne ulterius perire possit uel latere ueritas diu celata, nunc autem a Domino tam mirabiliter quam misericorditer reuelata.</p>
                </div>
                <div>
                    <head>Capitulum 7</head>
                    <p>Illa semper retencione caute adhibita, ut liceat uobis seu aliis inquisitoribus, seu quibus hoc Romana ecclesia, uel ille cui ex officio competit, duxerit committendum, pro uestro, et illorum arbitrio ac uoluntate, iniunctis penitentiis addere uel detrahere ex causa racionabili quandocumque.</p>
                </div>
                <div>
                    <head>Capitulum 8</head>
                    <p>Obseruacionis eciam penitenciarum curam propriis eorum sacerdotibus committatis: ita ut ipsi sacerdotes penes se habentes penitencias singulorum parochianorum suorum, et circa earum obseruaciones solicite uigilantes, contemptores, si qui fuerint, uobis, uel quibus statueritis, denuncient sine mora, processuris in eos iuxta formam inferius designatam.</p>
                </div>
                <div>
                    <head>Capitulum 9</head>
                    <p>De hereticis autem seu credentibus, prefata immunitate, quia ueritatem de se uel de aliis suppresserunt, uel quia infra tempus indulgentie non uenerunt, seu alias indignis, paratis tamen absolutis mandatis ecclesie obedire, et recognoscere quam uel suppresserant, uel negauerant ueritatem: quamuis tales proculdubio sint secundum statuta domini pape in perpetuo carcere detrudendi: quia tamen intelleximus uos de his tantam in pluribus partibus multitudinem inuenisse, ut nedum expense, sed vix eciam lapides aut cementa sufficere possint ad carceres construendos: consulimus ut eorum immuraciones, ubi expedire uidebitur, differatis, donec ipse dominus papa de illorum multitudine plenius sit consultus: nisi forte aliqui essent tam facinorosi, ut de ipsorum impenitencia, uel fuga, uel relapsu, uel corrupcione, seu turbacione aliorum, merito timeretur: tales enim sine ulla prorsus dilacione firmo et opportuno carceri deputetis.</p>
                </div>
                <div>
                    <head>Capitulum 10</head>
                    <p>Porro illos hereticos seu credentes, qui postquam iurauerint mandatis ecclesie obedire, absolucionis beneficium fuerint, uel non fuerint consecuti, iniunctam sibi penitenciam carceris uel non intrando, uel post ingressum exeundo, seu quamcumque aliam seruare, seu perficere renuentes, uel se ab ea recipienda contumaciter absentantes, rebelles existunt, et sic suam impenitenciam, fictamque conuersionem aperte ostendunt.</p>
                </div>
                <div>
                    <head>Capitulum 11</head>
                    <p>Et illos qui post abiuracionem erroris seu purgacionem, deprehensi fuerint in abiuratam heresim recidisse: seculari iudicio sine ulla penitus audiencia relinquatis, animaduersione debita puniendos: cum sufficiat tales per falsam conuersionem semel ecclesiam decepisse, presertim ubi tanta eorum inualuit multitudo: licet eis penitentibus, nequaquam penitencia sit neganda.</p>
                </div>
                <div>
                    <head>Capitulum 12</head>
                    <p>Eos sane qui legitime moniti, contemptum suum, cum possint, gratis emendare non curant, indubitanter dicimus rebellare: sed et eos recte intelligimus in heresim recidisse, qui post abiuracionem suam, seu purgacionem, ut predictum est, hereticos scienter et libenter recipere, uel aliter eis fauere non excusabiliter presumpserunt: quia tunc nec dubitari oportet illos ex prioris erroris consequencia hoc fecisse: maxime si specialiter abiurarant, quod fecerunt, et ad huiusmodi penam se obligauerant sponte sua.</p>
                    <p>Quod si occasionem aliquam habuerunt, per quam a tam uehementi presumpcione ualeant excusari: saltem perpetuo carceri sine aliqua dilacione mancipentur.</p>
                </div>
                <div>
                    <head>Capitulum 13</head>
                    <p>Illos autem qui cum tantum receptatores, seu defensores, seu fautores extiterint, et reconciliati fuerint, seu mandatis ecclesie iurauerint obedire, in abiuratam culpam reciderint, seu penitencias accipere contumaciter refugerint, uel implere, et propterea secundo fuerint excommunicacionis uinculo, uel ipso iure, uel per sentenciam innodati: si redire uoluerint, receptis ab ipsis talibus ac tantis securitatibus, preter iuratoriam caucionem, quod timore pene temporalis ab excessu simili debeant coerceri, eos cum litteris uestris testimonialibus plenam ueritatem continentibus, ad dominum papam, pro absolucione trahenda, et recipienda penitencia, transmittatis.</p>
                </div>
                <div>
                    <head>Capitulum 14</head>
                    <p>Plane inter fautores accipimus tam eos, qui hereticorum seu credentium extirpacionem, seu correccionem impediunt, quam qui non dant operam ad id, quam non possunt sine culpa omittere manifesta.</p>
                    <p>Ex diligenti tamen circumstanciarum consideracione, plus minusue contingit culpe in talibus reperire.</p>
                    <p>Nam multum fauet hereticis, siue credentibus, qui celat, cum possit et debeat indicare: plus, qui eos occultando, seu aliter, ipsorum examinacionem, uel incarceracionem, uel punicionem maliciose nititur impedire: plurimum, qui captos uel incarceratos relaxat preter ecclesie uoluntatem: seu cuius consilio, uel auxilio, mandato uel iure talia perpetrantur.</p>
                </div>
                <div>
                    <head>Capitulum 15</head>
                    <p>Cuius criminis reus incomparabiliter est habendus ille, qui temporalem habens iurisdiccionem, prefatos pestiferos hereticos seu rebelles ab ecclesia denotatos persequi, et de sua terra uel prouincia exterminare postponit, uel in eos animaduertere sine mora.</p>
                    <p>Quippe nec caret scrupulo societatis inique, qui tanto facinori sibi per denunciacionem ecclesie, seu aliter, legitime manifesto, cum teneatur et possit, desinit obuiare: presertim si ad hoc faciendum eciam iuramento proprio se astrinxit.</p>
                </div>
                <div>
                    <head>Capitulum 16</head>
                    <p>Sed nec illi sunt immunes a crimine, qui cum se illis offert opportunitas loci et temporis, ac facultas, hereticos seu prenominatos rebelles capere, capientesue iuuare, nequiter pretermittunt: maxime si de hoc fuerint a capientibus seu capere uolentibus requisiti.</p>
                    <p>Et quoniam plures et quasi inuestigabiles sunt modi nocendi quibus heretici eorumque credentes atque fautores nituntur uineam Domini Sabaoth demoliri, et eis est tam prudenter, quam uiriliter occurrendum: curet uestra deuocio secundum datam a Domino graciam, mala illorum agnoscere, et salutarem apponere medicinam: suppleatque discrecio, quod scripto non posset facile comprehendi.</p>
                </div>
                <div>
                    <head>Capitulum 17</head>
                    <p>Similiter a fideiussoribus hereticorum seu credentium qui fugerunt, et a decedentibus, qui penitencias non egerunt, uel ab eorum heredibus, seu fideiussoribus, exactis per episcopum loci ex officio suo bonis pignoribus, et in aliqua ede sacra depositis, ad dominum legatum penitenciarum iniunccio referatur.</p>
                    <p>Ab huiusmodi enim pecuniariis penitentiis et exaccionibus, uobis est abstinendum pariter, et parcendum, propter uestri ordinis honestatem.</p>
                    <p>Cum et satis plene alias negotii huiusmodi execucio uos oneret, et affligat.</p>
                </div>
                <div>
                    <head>Capitulum 18</head>
                    <p>Ne autem per tales religionis simplicitas corrumpatur, nullum de prefatis culpabilibus religionem quamcumque ingredi, nisi ex domini pape uel eius legati indulgencia, permittatis: et si qui sine ipsorum et uestri licencia post inchoatam inquisicionem, uel si eciam ante, non tamen confessi, et canonice absoluti, ingressi fuerint, reuocetis.</p>
                </div>
                <div>
                    <head>Capitulum 19</head>
                    <p>Circa incarcerandos eciam duximus hoc addendum, ut a carcere nec uir propter uxorem, licet iuuenem, nec uxor propter uirum, nec quisquam propter liberos seu parentes, seu aliter necessarios, aut propter debilitatem, uel senium, uel aliam similem causam, excusetur, absque indulgencia sedis apostolice speciali.</p>
                    <p>Si qui uero culpabiles uel suspecti ad uestram pertinentes inquisicionem, presentes nec sint, nec fuerint; et infra competentem terminum eisdem a uobis peremptorie assignatum, et per ecclesias publicatum, non curauerint comparere, uel se legitime excusare: contra eos tanquam contra presentes non dubie procedatis.</p>
                </div>
                <div>
                    <head>Capitulum 20</head>
                    <p>Ad inquisicionem quippe uestram eos intelligimus pertinere, qui uel infra eiusdem inquisicionis limites deliquerunt, uel domicilium ibi habent, seu habebant quando inquisicio coepta fuit, uel cum ibi morarentur occasione officii cuiuscumque, publici seu priuati, uel certum domicilium non habentes, ibidem inuenti, citati fuerunt a uobis, siue illis per quamcumq; caucionem astrictis, siue non, inquisicionem contra eos facere incoepistis, uel eis purgacionem forsitan indixistis.</p>
                    <p>Siquidem contra tales presentes uel absentes potestis procedere ac debetis: nisi forte racione delicti maioris, seu minoris, commissi alibi, uel racione domicilii, uel alia, de predictis inquisitores alii procedere coeperint contra illos.</p>
                    <p>Etenim cum in locis diuersis, et per inquisitores diuersos, Deo auctore, inquisicio celebretur: tutius et salubrius est, ut quisque culpabilis in quibuscumque locis deliquerit, uni et illi tantum inquisitori permaneat obligatus, a quo primo ex aliqua de causis prescriptis, sine fraude, et sine periculo negotii, et animarum, fuerit occupatus.</p>
                </div>
                <div>
                    <head>Capitulum 21</head>
                    <p>Ita tamen ut inquisitores ceteri, quicquid de illo nosse poterunt, inquirant nihilominus et scribant inquisitoribus illis, quibus idem culpabilis sit astrictus: sic enim quasi uir unus pugnabitis, et uincetis.</p>
                </div>
                <div>
                    <head>Capitulum 22</head>
                    <p>Illud autem caueatis secundum prouidam sedis apostolice uoluntatem, ne testium nomina uerbo, uel signo aliquo publicentur: sed si instat contra quem fit inquisicio, dicens forte se inimicos habere, uel in se aliquos conspirasse: inimicorum ab eo seu conspiratorum nomina et inimiciciarum, seu conspiracionis causa, et ueritas exigantur: ut sic et testibus consulatur, et ipsis eciam conuincendis.</p>
                </div>
                <div>
                    <head>Capitulum 23</head>
                    <p>Ad nullius uero condemnacionem sine lucidis et apertis probacionibus, uel confessione propria procedatis.</p>
                    <p>Satius enim est facinus impunitum relinquere, quam innocentem condemnare.</p>
                </div>
                <div>
                    <head>Capitulum 24</head>
                    <p>Quamuis in huiusmodi crimine propter ipsius enormitatem omnes criminosi et infames: et criminis eciam participes, ad accusacionem, uel testimonium admittantur.</p>
                </div>
                <div>
                    <head>Capitulum 25</head>
                    <p>Illis tantum excepcionibus fidem testium ex toto euacuantibus, que non ex zelo iustitie, sed de malignitatis somite procedere uideantur: ut sunt conspiraciones et inimicitie capitales.</p>
                    <p>Alia uero crimina, etsi debilitent, non repellunt, presertim si testes de crimine fuerint emendati.</p>
                </div>
                <div>
                    <head>Capitulum 26</head>
                    <p>Si quis tamen culpam suam, ex qua possit credens, uel hereticus iudicari, de qua plene per testes, seu aliam probacionem constat, pertinaciter negare non metuit: quamdiu in huiusmodi negacione persistit, licet alias conuersionem pretendat, hereticus absque dubio est censendus: euidenter namque impenitens est, qui peccatum nec uult eciam confiteri.</p>
                </div>
                <div>
                    <head>Capitulum 27</head>
                    <p>Testes autem qui generaliter de se et aliis requisiti, semel deposuerint, si eciam post huiusmodi deposicionem contra quemquam de quo quid nouerint, dixerint, inquisicio coeperit, non est necesse ut iterum producantur: nisi de aliquibus circumstantiis, de quibus requisiti non fuerant, uiderentur forsitan requirendi.</p>
                </div>
                <div>
                    <head>Capitulum 28</head>
                    <p>Utrum autem soli confessori credi debeat de absolucione seu penitencia defuncti, seu vivi, licet uideatur quod non: ne quid tamen ecclesie possit impingi, domini pape responsio expectetur.</p>
                    <p>Absolutis eciam per alios qui absoluere potuerunt, ad uestram inquisicionem secundum modum prefinitum pertinentibus, non iniunctam ab illis penitenciam iniungatis.</p>
                </div>
                <div>
                    <head>Capitulum 29</head>
                    <p>Sane inter culpas ex quibus credentes possunt iudicari, ne ulterius dubitetis, has esse firmiter arbitramur:</p>
                </div>
                <div>
                    <head>Explicit</head>
                    <p>Si reuerenciam fecerunt hereticis, ubi credentes, oraciones ipsorum implorantes, et bonos homines profitentes, quasi adorant illos: si consolaciones eorum, ubi eum, quem consolantur, in hereticum recipientes, per imposicionem manuum se saluare prodicionaliter mentiuntur: aut, seruicio eorumdem, ubi maiore ipsorum librum tenente apertum, per ipsum, quasi sub generali confessione, remissionem intelligunt fieri peccatorum: aut coene Ualdensi, ubi die coene mensa posita, et pane superposito, Ualdensis unus benedicens, et frangens, dansque astantibus, credit secundum damnabilem sectam conficere corpus Christi, non causa prodendi uel reprehendendi eos, uel alia commendabili seu excusabili, assuerunt: si eisdem Ualdensibus peccata sua confessi fuerint, ut solet et debet quis sacerdoti proprio confiteri: si pacem ab hereticis, seu Ualdensibus, uel panem ab eis benedictum a quocumque sibi missum uel datum, scienter et damnabiliter receperunt: si crediderunt eos in sua secta saluari posse, uel esse bonos, uel sanctos homines, uel Dei amicos, uel nuncios, uel bone conuersacionis, uel uite, uel eorum persecutores peccare, uel si eos taliter laudauerunt, uel si aliquo qualicumque signo seu uerbo, in eis se fidem uel credenciam habuisse in iure uel alibi sunt confessi: si eos libenter et pluries receperunt, audierunt, uisitauerunt; uictualia seu alia dederunt, seu miserunt eisdem oraciones ab eis uel epistolas, uel euangelia didicerunt.</p>
                    <p>Hec enim et similia, etsi non probent singula, multa iuuant: presertim cum Ioannes dicat in epistola:</p>
                    <p>Si quis uenit ad uos, et hanc doctrinam non affert, nolite eum recipere in domo, nec Aue ei dixeritis.</p>
                    <p>Qui enim dicit illi, Aue, communicat operibus eius malignis.</p>
                    <p>Hec autem omnia intelligimus, cum hi qui sic culpabiles sunt inuenti, sciebant illos, quibus uel per quos ista fiebant, esse hereticos, uel Ualdenses: nec ignorabant quod sancta ecclesia cales, propter errores proprios sectasque suas damnabiles, ab unitate catholice fidei segregatos denunciat, et excommunicat, persequitur, atque damnat.</p>
                    <p>Nec dicenti se hoc ignorasse, leuiter est credendum.</p>
                    <p>Quis enim est solus ille peregrinus, qui damnacionem hereticorum, et Ualdensium nescierit a longe retro annis, tam iustissime factam: tam famosam, tam publicatam, tam predicatam, tot et tantis expensis, laboribus, et sudoribus fidelium insecutam, et tot mortibus ipsorum infidelium solemniter damnatorum et publice punitorum, tam firmiter sigillatam [1] utique non est ferendus sic euidens discipulus mendacii magistrorum, sed potius cum ipsis damnatis damnandus, qui uerum tam notorium diffitetur: quod eciam ipsius rei geste modus ignorari non potuisse arguit et conuincit.</p>
                    <p>Nam et latere uolentes, et celari querentes heretici ac Ualdenses, suis se tantum credentibus eredunt, cum eisdem supradicta mala et similia in latibulis perpetrantes.</p>
                    <p>Que, etsi quidam ex his similiter negent se illorum errores audiuisse, uel auditis credidisse, a participacione tamen credendi eisdem erroribus saltem implicite, immunes esse non sinunt.</p>
                    <p>Licet enim isti nihil expresse dicant contra aliquem articulum specialem, tacite tamen et per consequenciam dicunt: cum dicant et senciant uerbo uel signo illos perfidos esse bonos: quos constat ab ecclesia reprobatos.</p>
                    <p>Quinimmo cum supradicta saluti animarum suarum prodesse crediderint, aut salutem extra ecclesiam esse credendo, aut quos ecclesia damnat, extra eam esse non credendo: proculdubio errauerunt.</p>
                    <p>Equidem cum discrecioni uestre, dilecti filii in Christo, negotium istud, tam dominus papa, quam dominus legatus, in plerisque prouinciis prouiderint committendum.</p>
                </div>
                <div>
                    <head>Footnotes</head>
                    <p>[1] &quot;?&quot; printed here.</p>
                </div>
            </div>
        </body>
    </text>
</root>
