<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Auch</title>
                <recordID>0276</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1324</origDate>
                <dateNotes/>
                <origPlace>Auch</origPlace>
                <diocese>Auch</diocese>
                <province>Auch</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 276</p>
                <p>Year: 1324</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Auch</p>
                <p>Diocese: Auch</p>
                <p>Province: Auch</p>
                <p>CountryModern: France</p>
                <p>Latitude: 43.6465</p>
                <p>Longitude: 0.5855</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Duffour, Livre Rouge, 102-113</p>
                <p>EditionOther: None</p>
                <p>SourceNotes: http://books.google.com/books?id=mstTAAAAYAAJ</p>
                <p>TranscriptionNotes: None</p>
                <p>BaseText: ['GoogleBooks', 'WebDownload']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>Constituciones synodales.</p>
                    <p>Incipiant constituciones synodales edite per Reuerendum patrem dominum G.</p>
                    <p>Dei gracia archiepiscopum auxitanum in prima sua sancta synodo in ciuitate auxitana celebrata die martis ante festum natiuitatis Beati Iohannis Babtiste sub anno Dni millesimo CCC uicesimo quarto.</p>
                </div>
                <div>
                    <head>Capitulum 2</head>
                    <p>Quod curati habeant statuta.</p>
                    <p>Primo, predecessorum nostrorum inherentes uestigiis, uolumus quod sacerdotes curati, necnon et alii cappellani qui pro eis absentibus dispensatisue curas animarum et parrochiarum habebunt, apud se habeant statuta synodalia et prouincialia actenus per bone memorie predecessores nostros ordinata, in quibus studeant diligenter, ex quo possint, erudiri qualiter circa ecclesiarum et animarum sibi commissarum regimen et custodiam debeant se habere, et quomodo in plerisque casibus dubiis qui frequenter curatis ex inopinato contingunt se habere debeant si, quod Deus auertat, eisdem occurrerent casus illi.</p>
                    <p>Addicientes quod rectores predicti ecclesiarum et cappellani illorum statutorum saltem synodalium sciant substanciam cordethenus infra annum a die publicacionis presentis; elapso siquidem anno, ubicumque parrochiarum nos continget in propria persona et in aliis parrochiis per commissos deputandos, dictos rectores et cappellanos faciemus diligenter examinare.</p>
                    <p>Et quos predicta statuta et precepta reperiemus ignorantes, absque remissione pene puniemus.</p>
                    <p>Insuper, quia illa que specialiter prohibentur plerumque inferunt maiorem causam timoris uolumus et ordinamus, licet statutis generalibus contineatur, quod Corpus Christi, crisma, oleum sanctum seu catechumenorum habeant in uasis decentibus atque mundis sub clauis custodia.</p>
                    <p>Adicientes eciam quod Corpus Christi de cetero non inuoluant in sendato set in pannis mundis factis de corporalibus et illud reponant in cista seu pixide larga et honesta, ob hoc quod propter stricturam pixidis non habeant ibi fieri fracciones; quodque Corpus Christi qualibet die dominica renouent, ita quod propter uetustatem nullum scandalum orietur.</p>
                    <p>Ceterum quia in partibus istis, prout fide uidimus oculata, pauci habent in ecclesiis suis oleum pro sacramento unccionis extreme quod propter contemptum non fungentium ecclesia necessarium reputet sacramentum, uolumus et precipimus quod ex nunc, pro eo quod mora est periculum allatura, quilibet curatus illud oleum in honesto uase reconditum in sua ecclesia decenter teneat et sub claue.</p>
                    <p>Et est sciendum quod iste tres uncciones, licet sint eiusdem coloris, tamen sunt ministeriorum et effectuum diuersorum.</p>
                    <p>Idcirco per certa signa et clara, per cedulas in pargameno scriptas, debent illa uasa signari, ut clare et lucide ac distincte apparere possit quod sit crisma, quod oleum cathecumenorum pro babtizandis, et quod oleum infirmorum.</p>
                    <p>Preterea uolumus et precipimus quod dicti rectores seu cappellani habeant fontes mundos sub claue, in quibus aquam mundam teneant continue benedictam pro pueris babtizandis, ne forte, quod absit, propter pericula que possint euenire, periculum immineat animarum.</p>
                    <p>Item uolumus quod uniuersi subditi nostri sciant quod singulos rectores et cappellanos quos, mense elapso a tempore publicacionis presentis, circa ea que premittuntur negligentes reperiemus absque remissione pene grauiter puniemus.</p>
                    <p>Uolumus insuper quod singuli sacerdotes uel cappellani qui pro salute sua et subditorum suorum catholice fidei cognicionem debent pleniorem habere, sciant quot et que sunt sacramenta et que necessaria ad salutem et que non et que debent et possint reiterari et que non, et quot articuli fidei et qui grosso modo, item quot sunt peccata mortalia et quorum absolucio nobis est specialiter reseruata.</p>
                    <p>Item quod diligenter studeant et sciant uerba in quibus sacramentorum uirtus consistit et per que uerba conficitur Corpus Christi et cetera sacramenta, scituri pro certo quod per singulas ecclesias ad quas nos declinare contigerit ipsos super hoc diligentius examinabimus et contra illos quos predicta reperiemus ignorare ad suspensionem beneficii uel ferre priuacionem aut alias procedemus, prout uidebitur expedire.</p>
                    <p>Eis igitur consulimus quod de premissis per sapientes et sine mora se faciant erudiri, si nostram indignacionem uoluerint euitare, cum ista negocia multum insideant cordi nostro, presertim in aliquibus predictorum, cum uersetur in irrecuperabile periculum animarum.</p>
                    <p>Uolumus eciam et precipimus quod de cetero, temporibus ordinum ab ecclesia deputatis, omnes et singuli qui tam ad maiores quam ad minores ordines uoluerint promoueri una die ante celebracionem dictorum ordinum pro examinacione personarum et ostensione titulorum coram nobis aut deputatis a nobis se personaliter representent.</p>
                    <p>Insuper perpetuo uolumus et precipimus obseruari quod de cetero semel in anno synodus teneatur, uidelicet die martis post octauam Pasche; et si qui de predictis nostris subditis ad predictam synodum uenire neglexerint aut noluerint XXti solidos morlanorum, uenientes ad ipsam synodum habitu inhonesto uel eciam indecenti X solid. morl. soluere teneantur.</p>
                    <p>Item precipimus ecclesiarum rectoribus et presbyteris uniuersis ut scribi faciant officium festiuitatis de Corpore Christi et quod in monasteriis uel ecclesiis parrochialibus sollempniter dictum festum celebretur cum ueneracione debita prout in nouella constitucione plenissime continetur.</p>
                    <p>Item uolumus quod omnes et singuli sacerdotes, eisdem insuper sub pena excommunicacionis precipientes ut si in suis locis aliquos fore sortilegos aut sortilegas sciant, extra omnem confessionem, quod illud nobis aut uicariis nostris significent, infra mensem a tempore quo ista ad eorum uenerint noticiam: nomina eorum qui talia contempserint et taliter illud committunt nobis aut predictis uicariis oraculo uiue uocis aut alias per litteras suas, eorum sigillo sigillatas, personas sortilegorum et sortilegarum et eciam totius facti sortilegii modum intimare procurent.</p>
                    <p>Item uolumus ac eciam ordinamus quod crastina die dicte nostre synodi fiat synodus archidiaconorum et archipresbyterorum ut quod quilibet nobis fideliter refferat qui sacerdotes sui archidiaconatus uenerint et qui non, et si non uenientes habeant excusacionem legitimam uel non, et si fuerit admittenda uel non.</p>
                    <p>Item ordinamus et precipimus quod inter synodum fiant duo capitula per archipresbyteros certos tenenda.</p>
                    <p>In primo capitulo agetur de hiis que sunt aut erunt ordinata in synodo precedenti et illud capitulum sit satis scito post synodum.</p>
                    <p>Et secundum capitulum in quo sacerdotes ordinabunt de quo habent loqui et conqueri Archiepiscopo in synodo faciendo.</p>
                    <p>Item uolumus quod singuli curati qui ad mandatum dictorum archipresbyterorum uenire neglexerint aut noluerint ad dicta capitula V sol. turon. pro inobediencia dictis archipresbyteris soluere teneantur.</p>
                    <p>Quoque loco magis apto et idoneo Archipresbyteratus quelibet predicta capitula teneantur.</p>
                    <p>Item precipimus dictis archipresbyteris quod per sacerdotes suorum archipresbyteratuum inuentarium omnium rerum suarum fieri faciant quod dictis archipresbyteris tradent et nobis per dictos archipresbyteros in stanti synodo afferatur, super quibus unum librum fieri faciemus et cetera.</p>
                    <p>Cum alias in nostris statutis sinodalibus, consilio deliberato, precipimus quod sacerdotes et curati cum reuerencia tenerent in suis ecclesiis oleum sanctum pro sacramento unccionis extreme, quandoque plures inobedientes facere contempserant, imo quod peins [1] est, ipsis et proximo festo elapso resurreccionis dominice cum pro oleis crismatis sancti et cathecumenorum consecratis suscipiendis de nouo nuncios non misissent apud Auxis in contemptu sacramenti extreme unccionis et mandatorum nostrorum, de illo oleo infirmorum pro extreme unccione nouiter consecrato petere neglexerunt quod simulare bono modo sic nec possimus nec debemus, idcirco talibus qui mandatis nostris contempserunt parere diem crastinam assignemus, penam pro tantis demeritis recepturis.</p>
                    <p>Item quia fide uidimus oculata quod aliqui de curatis et sacerdotibus nostre diocesis uascula seu ampulas pro condendis uel [2] reponendis sacrosanctis oleis habebant nimis apertas, uel perforatas, propter quod per effusionem istorum oleorum posset periculum imminere, districte precipimus et mandamus quod circa hoc sint de cetero solliciti et attenti et quos circa hec reperiemus culpabiles ipsos grauiter puniemus.</p>
                    <p>Item precipimus et statuimus quod cum res sacramentales non habeant pes manus profanas pertractari et maxime laicorum, presertim talia et quorum actraccione possunt scandala et pericula imminere, de cetero curati nostre diocesis pro sacrosanctis oleis habendis garsiones et uiles personas non immittant set honestos clericos et sine suspicione et ex quorum traccione non presumantur mala uerifideliter euenire; quod si contra fecerint ipsos grauiter puniemus.</p>
                    <p>Prohibemus nostro sacriste auxitanensi ut de cetero talibus non tradat predicta olea sacrosancta.</p>
                    <p>Et, nisi nuntii habeant uasa decencia et honesta, ex nunc precipimus ipsi sacriste ut uasa ipsa retineat et eis tradat uasa competencia.</p>
                    <p>Et nichilominus ipsos citet ad certam diem coram nobis de qua nos certificare procuretis, quos pro certo taliter puniemus quod cedet aliis in exemplum.</p>
                    <p>Item cum super absolucione peccatorum quorum, certis de causis, absolucio auctoritate canonis uel statutorum synodalium diocesis est retenta, maximum uersetur periculum Christianorum, propter quod deliberatius et maturius pro Christianorum animarum commode proponimus prouidere.</p>
                    <p>Idcirco omnes commissiones super hoc per nos concessas et factas quibuscumque personis cuiuscumque ordinis aut condicionis existant penitus reuocamus, exceptis dumtaxat confessoribus personarum illustrissimarum: personarum Comitis et Comitisse de Armaniaco, Comitis et Comitisse de Astariaco quibus, non obstante ista generali retencione, concedimus quod dictas personas absoluant in casibus quos eis duximus committendos quamdiu nostre placuerit uoluntati: ordinamus quod dominus Uitalis de Monte Bello Archidiaconus Sociensis, Uitalis de Campeto sacrista, P. Fabrice, Reimundus et Bernardus de Essonio, canonici auxitani possint absoluere quascumque personas in casibus nobis specialiter reseruatis.</p>
                    <p>Precipimus quod singuli Archipresbyteri et alii per quos actenus est consuetum recipere crisma, oleum cathecumenorum et oleum infirmorum mittant apud Auxis die Iouis Sancta, ita quod per eos possint diuidi aliis presbyteris, loco et tempore consuetis.</p>
                    <p>Quod si facere contempserint aut neglexerint x sol. morl. quilibet ipsorum teneatur soluere.</p>
                    <p>Item precipimus nostro sacriste auxitano et aliis per quos crisma et sancta olea diuiduntur, quod ipsa non tradant nisi personis honestis et notis.</p>
                    <p>Et si aliqui presbyteri personas inhonestas et uasa indecencia et non munda transmittant pro oleis habendis supradictis XII sol. turon. suo archipresbitero soluere teneantur.</p>
                    <p>Item precipimus archipresbyteris quod inquirant eciam si que sint ecclesie in suis archipresbyteratibus minus sufficientes pro sustentacione hominum ecclesiarum ipsarum et quod nobis refferant in futura proxima synodo per quem modo poterunt commodius augmentari.</p>
                    <p>Item considerantes quod sacerdotes nostri et curati tenues habeant redditus, cumque multipliciter aggrauentur pro eo quod ipsi ad mandatum nostrum et officialium nostrorum habent citaciones facere infinitas, propter quod, fide prout digna relacione didicimus, aliquos ex ipsis unum clericum, aliquos duos uel plures in suis domibus oportet tenere, uolumus et precipimus ac placet nobis quod predicti curati pro una citacione signanda habeant I. de. et.</p>
                    <p>Et tamen nostre intencionis est quod ita faciliter possunt citare duos uel tres ut unum quod uno denario sint contenti.</p>
                    <p>Nec in hoc debere procurantes citaciones se reputare grauatos cum in fine litis pars subcumbens parti uincenti omnes expensas reffundere teneatur; si tamen ex nostro officio aliquos citare habeant, gratis facere teneantur.</p>
                </div>
                <div>
                    <head>Capitulum 3</head>
                    <p>Remedium contra excommunicatos.</p>
                    <p>Ut subditorum nostrorum excommunicatorum animabus salubrius prouidere possimus, quia multorum sic excommunicatorum qui, cum nostram curiam studeant decipere, qui dum postea per nostram curiam excommunicati fuerint, antequam pro excommunicatis publice nuntientur cum pro aduersariis componunt postquam de excommunicacione qua sunt innodati, ex quo non sunt publicati, conscienciam non faciunt, et in ista miseria usque ad dierum suorum exitum dampnabiliter perseuerant, laqueos tendentes ad proprias animas capiendas, eorum dementiis et malitiis salubriter prouidere uolentes, statuimus quod de cetero per unum fidelem notarium nostre curie ad expensas nostras singule excommunicacionis sententie, antequam tradantur sigillifero, registrentur, diem et annum et causam et ad cuius instanciam eos excommunicari continget in suo registro cerciorius inserendo, ut et officiales qui erunt pro tempore, causis et temporibus excommunicacionum illarum pensatis et ceteris circumstantiis opportunis, in absolucione eis prestanda sciant cautius et salubrius se habere: quodque excommunicati, modo quo premittitur, eciam post composicionem factam per ipsos ante publicacionem litterarum excommunicacionis cessando officia non possint in hoc decipere imo uerius talia cessando de cetero ualeant animas suas captiuare.</p>
                    <p>Et sicut de excommunicacionibus regestrandis statuimus, idem de absolucionibus ordinamus.</p>
                    <p>Non sine grandi cordis amaritudine, per officialem et gentes nostre curie accepimus quod nonnulli qui, eorum demeritis exigentibus, excommunicacionum sententiis innodati cum ab eisdem sententiis pro Dei timore et reuerencia absolui diligentius procurare deberent, Dei et animarum dispendii immemores, in profundum malorum descendere non uerentes, illas sentencias diutius animo sustinent indurato, adeo quod multos audiuimus illas sentencias per biennium, alios per quadriennium et alios per plura tempora animo sustinuisse proteruo, ex quo clauium ecclesie contemptores possunt merito reputari et sue salutis ac fame prodigi, apud fidei zelatores suspecti de fide.</p>
                    <p>Nos eorumdem animarum compescentes periculis quas ad ouile, uidelicet Christi ecclesiam, pronis humeris toto corde reducere cupientes, statuimus, commodato consilio peritorum, quod de cetero officiales auxitani, qui pro tempore erunt, uniuersos et singulos cuiuscumque condicionis existant, quos illas sentencias excommunicacionum repererint per annum sustinuisse uel ultra, coram se euocent ut contumaces citari, pro suspeccione fidei reputentur et ob hoc excommunicentur de nouo; et in casu quo per annum sequentem perseuerauerint, mandamus quod contra ipsos uelut contra hereticos inquisitor heretice prauitatis procedat.</p>
                    <p>Si uero illi qui sentenciam excommunicacionum sustinuerint excusacionem pretendant, quodque ad arbitrium ecclesie pro obtinenda absolucione se submittant cum effectu, precipimus quod ab eis, facta cessione bonorum in manibus officialis, aut alteri officiario nostro, uel illis ad quorum instanciam fuerint excommunicati satisfacto, protinus absoluantur; et est nostre intencionis quod si qui excommunicati, propter suam paupertatem notoriam et ueram, ob defectum absolucionis legis nostre quam soluere non possunt, hoc non obstante, gratis absoluantur.</p>
                    <p>Nichilominus quos si predicto modo citati comparentes, aut desuper eo quod per annum uel amplius sentenciam excommunicacionum sustinuerint non excusent, aut remedia pro sua absolucione habenda dum querentur, seu in hoc iudicio ecclesie se consuli non permittant, contra ipsos tanquam contra suspectos de fide per officialem nostrum procedi uolumus et precipimus uel alias per detencionem carceris quouismodo, prout melius pro salute eorum uidebitur expedire.</p>
                    <p>Quod et de sacerdotibus et aliis personis quibuscumque ecclesiasticis uolumus diligentius obseruari.</p>
                    <p>Hoc addito quod si sacerdos aut alie persone beneficiate per mensem integrum fuerint sentencia excommunicacionis conuicti, ipso mense elapso, fructus beneficiorum ipsis pertinentes, excommunicacione durante, nobis uolumus applicari, illi uel illis cappellanis qui ecclesie deseruient de bonis illius ecclesie competenti salario reseruato.</p>
                    <p>Ne uero in grande periculum animarum rectores et alii curati a parrochiis suis se absentare presumant, statuimus quod ultra XV dies et semel in anno absque nostra uel nostrorum uicariorum speciali licencia a suis ecclesiis non recedant, eciam et eis idoneo Cappellano dimisso.</p>
                    <p>Quod si contrarium fecerint pro quolibet mense quo sic absentes fuerint in summa XL sol. turon. mulctari iubemus, cuius emende quartam partem concedimus occulto aut patenti predicte absentie delatori.</p>
                    <p>Nos uero ne pro contumacia ad ferendas sentencias excommunicacionis deinceps prorumpant de salubri remedio prouidemus saluti subiectorum.</p>
                    <p>Item precipimus quod sacerdotes moneant parrochianos suos quod diebus dominicis audiant missam integraliter quodque ab omnibus operibus mecanicis abstineant, exceptis temporibus messium et recolleccione fructuum, et adhuc illis temporibus, missa audita, et in casu necessitatis cum illa adieccione quod nisi sic moniti de cetero a talibus abstineant.</p>
                    <p>Statuimus ex nunc prout ex tunc et tunc pro ex nunc quod a festo Resurreccionis Domini uenturo elapso contrarium faciens in summa duorum solidorum turon. puniantur: cuius summe quartam partem fabrice illius ecclesie in qua fouent domicilium, alteram quartam partem ad reparacionem itineris per manum sacerdotis et consulum illius loci et alteram quartam partem delatori publico uel occulto secrete per manum sacerdotis dicti et alteram quartam partem domino temporali illius loci precipimus assignari.</p>
                    <p>Quam constitucionem ex nunc sub pena excommunicacionis uolumus obseruari et tociens quociens in hoc deliquerint modo puniantur predicto, exhortantes in Domino dominos temporales quod pro Dei et Ecclesie reuerencia istud faciant obseruari a quo domini rerum temporalium famillie non ualeant licet absentes excusari.</p>
                </div>
                <div>
                    <head>Capitulum 4</head>
                    <p>Uerificacio prescriptarum constitucionum.</p>
                    <p>In nomine Domini.</p>
                    <p>Amen.</p>
                    <p>He sunt constituciones synodales et prouinciales diocesis et prouincie auxitanensis edite per reuerendum in Christo patrem ac dominum nostrum G.</p>
                    <p>Dei gracia Archiepiscopum auxitanensem et eius predecessores in dicta ecclesia auxitanensi presidentes.</p>
                    <p>Fuerunt correcte iuxta textum et rubricas ac singula capitula secundum librum cathenatum in curia metropolitana auxitanensi in cathedra seu sede dicte curie existentem et alium in thesauro repositum de mandato uenerabilis et circumspecti domini uiri officialis auxitani et, facta uera collacione cum originali, continenti tres pecias, uidelicet XXII folia et medietatem colandonis, et illo folio colandonis non computando sunt duo uacua, item in constitucione synodali sunt XV folia scripta et tercia pars colandonis sequentis uidelicet presentis folii, huic coppie seu transcripto, tanquam uero et autentico, nos officialis auxitani sigillum magis auctenticum curie nostre metropolitane auxitanensis, apponi curauimus et appendi in fidem et testimonium premissorum, protestantes et expresse dicentes quod nichil aliud additum est nec decretum nisi prout in dictis libris in curia et thesaurarie existentibus fuit inuentum.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
