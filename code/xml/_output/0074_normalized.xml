<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Poitiers</title>
                <recordID>0074</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1280</origDate>
                <dateNotes/>
                <origPlace>Poitiers</origPlace>
                <diocese>Poitiers</diocese>
                <province>Bordeaux</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 74</p>
                <p>Year: 1280</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Poitiers</p>
                <p>Diocese: Poitiers</p>
                <p>Province: Bordeaux</p>
                <p>CountryModern: France</p>
                <p>Latitude: 46.581945</p>
                <p>Longitude: 0.336112</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Gautier de Bruges</p>
                <p>IssuingAuthorityAlt: None</p>
                <p>RegnalStart: 1279</p>
                <p>RegnalEnd: 1305</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Avril, Statuts, V, 107-15</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Sequuntur constituciones synodales facte per fratrum Galterium, tunc episcopum Pictauensem.</p>
                </div>
                <div>
                    <head>Capitulum 1</head>
                    <p>De uacuis cedulis. [1]</p>
                    <p>Multiplicata pericula que ex sigillacione uacuarum cedularum comperimus spiritualiter et temporaliter prouenire nos inducunt ut ad obuiandum huiusmodi periculis congruis remediis intendamus, unde districtius inhibemus, et uniuersos et singulos in generali monemus ne quis fungens iurisdiccione ordinaria aut quacumque iudiciaria potestate uacuas cedulas, officii occasione sibi commissi, sigillare presumat uel sigillum suum alii tradere ut uacue cedule apponatur, uel ut aliquid in fraudem nostre inhibicionis quomodolibet attentet, nec eciam in huiusmodi cedulis sigillatis sub nomine alterius quid scribatur, nec scriptis quis utatur.</p>
                    <p>Si quis autem contra premissa fecerit, uel in his prebuerit consilium aut consensum, ipsum excommunicacionis sententie uolumus subiacere, cuius sententie absolucionem et pene super hoc imponende taxacionem nobis specialiter reseruamus.</p>
                </div>
                <div>
                    <head>Capitulum 2</head>
                    <p>De iurisdiccione archipresbyterorum.</p>
                    <p>Ceca ac damnosa cupiditas sic aliquorum animos occupauit ut, suis finibus non contenti, ad non usitata et non licita se inclinant.</p>
                    <p>Nonnulli scilicet decani rurales et archipresbiteri nostre diocesis Pictauensis, lucrum querentes proprium, non commodum subiectorum, uarios in diuersis locis officiales instituunt generales uicarios uel ministros quosdam pro citacionibus in futuris causis seu negotiis faciendis, pro ineundis et recognoscendis contractibus uel testamentis, seu faciendis recognicionibus coram ipsis.</p>
                    <p>Causas eciam et lites audiunt, et causarum audienciam conuocant, et exercent per se uel per alios in locis et uillis pluribus et diuersis, in quibus ipsi et eorum predecessores predicta non consueuerunt facere ab antiquo, necnon ipsorum officiales, uicarii et ministri acta coram eis tam in iudicio quam extra, ipsis decanis et archipresbiteris absentibus sub eorum nomine, acsi presentes fuissent, scribi faciunt, et litteris signatis uel oblatis ab eis super premissis apponunt sigilla propria eorundem archipresbiterorum et decanorum et sigillata proprio ipsorum decanorum et archipresbiterorum sigillo, in eorum absencia sub eorum nomine approbant, et iis fidem adhibent, ac si coram illis presencialiter essent facta.</p>
                    <p>Unde considerantes quod occasione premissorum et ipsorum uicariorum, officialium et eciam ministrorum iniuria et ignorancia, fraude seu malicia, eis seductis per graciam, uel sordes plures lesi fuerint, et, quanto amplius facultas in talibus laxaretur, tanto amplius ledendi opportunitas penderetur, deliberacione prouida inhibemus ne premissa fiant decetero uel aliquid premissorum, et ne aliquis decanus uel archipresbyter in pluribus locis et uillis archipresbyteratus et decanatus sui, causarum audienciam conuocare uel generaliter exercere presumat, sed in uno loco tantummodo sit contentus, nisi sunt [2] tales qui uel quorum predecessores consueuerunt ab antiquo in duabus uillis uel pluribus audienciam exercere, et illi duorum locorum ad hoc antiquitus assuetorum numerum non excedant, nec pluribus sigillis, sed uno tantum ad causas et ad contractus utantur ad hoc.</p>
                    <p>Cum ipsi archipresbiteri et decani maiores causas et negocia maxima, que maiores causas exigunt, non debeant peitractare, inhibemus ne de causis matrimonialibus, sacrilegiis, sortilegiis, usuris et aliis causis et negotiis criminalibus et famosis, siue criminaliter siue ciuiliter intentatis ex officio suo uel ad partis instanciam se aliquatenus intromittant de eis cognoscendis, penam super hiis imponendo et ne pro subeunda purgacione uel assecuracione prestanda aliquos presumant coram se ad iudicium euocare, nisi pro tuicione iurisdiccionis sue, si aliquis litigantium, occasione litis mote coram eis alibi uexaretur, uel mine uel uiolencia inferrentur.</p>
                    <p>Eos autem qui contrarium fecerint pena uiginti librarum turonensium uolumus et statuimus esse mulctandos.</p>
                    <p>Que pena a quolibet contrarium faciente, pro quolibet excessu exigi poterit, et quartam partem eiusdem pene pecuniarium deferenti predicta in publicam noticiam, et residuum pauperibus consistentibus in territorio uel parochia excedentis uolumus applicari.</p>
                </div>
                <div>
                    <head>Capitulum 3</head>
                    <p>De officio subcapellani. [3]</p>
                    <p>Cum sit ars artium regimen animarum, perniciosum debet non immerito reputari quod hii quibus dictum regimen est commissum, et quorum industria ad hoc specialis est electa subcapellanos sibi associant et assumunt, rudes maxime et ignaros, quibus potestatem absoluendi et administracionem sacramentorum ecclesiasticorum, et ea que ad curam pertinent animarum, committunt generaliter pro sue libito uoluntatis, in suorum et subditorum periculum animarum, unde nos uolentes super hiis conuenienter adhibere medelam, firmiter inhibemus et in generali monemus ne rectores ecclesiarum parochialium, seculares uel religiosi, subcapellanos uel presbyteros ad execucionem huiusmodi potestatis in suis ecclesiis uel parochiis admittant, et ne ipsi subcapellani uel presbyteri eamdem execucionem usurpent sine nostra licencia speciali.</p>
                    <p>Si quis uero huiusmodi nostre inhibicionis temerarius uiolator extiterit, post tres menses a tempore ediccionis ipsius, tam recipientes quam receptos excommuncacioni uolumus subiacere.</p>
                    <p>Non tamen propter hoc eisdem rectoribus adimimus, quominus ipsis in necessitate ineuitabili uel causa racionabili temporaliter impeditis, liceat ad supplendum ea que sibi in dictis incumbunt, alios presbyteros inuitare, super impedimentis uero perpetuis uel longo tempore duraturis, ad nos uolumus haberi recursum.</p>
                </div>
                <div>
                    <head>Capitulum 4</head>
                    <p>Qui debent domino episcopo confiteri. [4]</p>
                    <p>Cum cura et sollicitudo totius diocesis nobis incumbere dignoscitur, precipimus quod abbates, abbatisse, priores et alii prelati, qui presunt conuentibus uel capitulis tam secularibus quam regularibus immediate nobis subiectis, archipresbyteri, decani et sacerdotes curati, nobis uel penitenciariis nostris confiteantur, uel illis quos specialiter dederimus confessores, et inhibemus ne aliquis eos absoluat, nisi super hoc a Sede apostolica uel legatis, uel a nobis habuerit potestatem.</p>
                </div>
                <div>
                    <head>Capitulum 5</head>
                    <p>Item inhibemus ne canonici in locis collegiatis constituti, uel alie persone in conuentualibus ecclesiis, helemosinariis, uel congregacionibus ecclesiasticis, secularibus uel regularibus non exemptis constitute, quibus non preest a nobis superior curam habens ipsorum specialiter animarum, aliquem eligant confessorem, nec ab eo recipiant ecclesiastica sacramenta, nec ea aliqui sibi ministrent, uel ipsorum confessiones audiant in foro penitenciali absoluendo, quibus hoc non fuerit specialiter a nobis iniunctum, uel quibus ab episcopo Pictauensi cura ipsorum commissa non fuerit animarum.</p>
                </div>
                <div>
                    <head>Capitulum 6</head>
                    <p>Item interdicimus dictis abbatibus et prioribus curam habentibus animarum ne subditos suos attentent absoluere in casibus in quibus est a iure absolucio specialiter reseruata, sed ipsos ad nos uel penitenciarios nostros remittant, nisi eis in casibus predictis absoluendi licenciam dederimus specialem.</p>
                </div>
                <div>
                    <head>Capitulum 7</head>
                    <p>De hiis qui absoluere non possunt. [5]</p>
                    <p>Abusum erroneum qui in nostra diocesi ex perniciosa ignorancia inoleuit eradicari uolentes, prohibemus ne diaconi confessiones audiant, et ne in foro penitenciali absoluant, cum certum et indubitatum sit ipsos absoluere non posse, cum claues non habeant que in solo sacerdotali ordine conferuntur, et contrarium facientes, post monicionem quam super hoc in generali facimus, excommunicacionis sentencia innodamus.</p>
                </div>
                <div>
                    <head>Capitulum 8</head>
                    <p>De seruientibus iudeis et usurariis. [6]</p>
                    <p>Cum iudeis, ne sub pretextu alendorum puerorum uel pro seruicio, uel alia qualibet causa, nutrices uel seruientes cuiuscumque sexus fidem tenentes catholicam, in domibus secum habere presumant, canonica inhibeant instituta, nos uolentes inhibicionem huiusmodi, quam multorum fertur temeritas preterire, pene adieccione innouare, statuimus quod quicumque iudeus contra premissa fecerit, pro quolibet excessu in quinquaginta solidos puniatur, cum secundum iura, iudei possint ab illicitis per Ecclesiam eciam pecunialiter coerceri, quarta parte illius pene detegenti premissa et deferenti in publicam noticiam, et residuo pauperibus parochie in qua delinquens iudeus morabitur applicando.</p>
                    <p>Christianus uero uel christiana, qui contra inhibicionem nostram et monicionem predictam quam super hoc in generali facimus seruicio institerit iudeorum, excommunicacionis ipso facto incurrat sentenciam.</p>
                </div>
                <div>
                    <head>Capitulum 9</head>
                    <p>Ceterum cum fere omnes iudei in ciuitate et diocesi Pictauensi usuras utriusque Testamenti pagina detestatas non uereantur publice exercere, nos considerantes quod eo magis adimetur iudeis libertas uel opportunitas fenebrem pecuniam exercendi, cum minor sibi aderit commoditas fenerandi, districtius inhibemus ne decani rurales, archipresbyteri et alii subditi nostri super contractibus iudeorum, obligacionibus, seu conuencionibus ad commodum eorum initis litteras sigillare, uel eas scribere, uel auctoritatem impertiri presumant.</p>
                </div>
                <div>
                    <head>Capitulum 10</head>
                    <p>Item ne aliquis Christianus audeat Iudeis mutuo dare pecuniam uel rem aliam consistentem pondere, numero uel mensura, ne cum ipsis iudeis alium contractum in fraudem mutui celebrare, nec ipsos iudeos a Christianis uel Christianos a iudeis delegatos suscipere debitores, nec cum ipsis potu uel cibo uel medicamento participare.</p>
                </div>
                <div>
                    <head>Capitulum 11</head>
                    <p>Item inhibemus ne aliquis Christianus extra casum necessitatis a iudeis uoluntariam pecuniam accipiat sub usuris, uel cum eis contractum inheat sapientem usurariam prauitatem.</p>
                    <p>Si uero necessitas ipsum Christianum compulerit recipere a iudeis pecuniam sub usuris, eam non accipiat, nec super hoc se obliget, nisi sub duarum uel trium testimonium personarum, penam quinquaginta solidorum pro quolibet actu imponentes cuilibet contrarium facienti, quinta parte deducenti predicta in plenam noticiam, et aliis partibus pauperibus parochie ubi delinquens morabitur iuxta nostrum arbitrium applicandis.</p>
                    <p>Predictum autem statutum de non sigillandis litteris super contractibus iudeorum uel obligacionibus ad eorum commodum initis, uolumus ad officialem nostrum et ad auditorem nostri capituli Pictauensis qui in hoc consenserint, extendi.</p>
                </div>
                <div>
                    <head>Capitulum 12</head>
                    <p>De purgacione. [7]</p>
                    <p>Sicut iustis oppressorum peticionibus inclinari conuenit iudicantem, sic uoces malignantium querelosas ipsum decet et conuenit obaudire, eapropter tam officiali nostro Pictauensi quam auditori causarum curie nostri capituli Pictauensis, de consensu ipsius capituli et aliis subditis nostris qui iudiciaria preeminent potestate, districtius inhibemus ne passim et indistincte ad supplicacionem et peticionem cuiuslibet presumant quoslibet pro subeunda purgacione uel securitate prestanda coram se ad iudicium euocare, nec sint nimis faciles in citacionibus uel talibus concedendis, sed tunc demum ad hoc procedant quando, pensatis condicionibus et meritis personarum et incumbentis negotii qualitate, consideratisque circumstandis que circa hoc fuerint attentate, siue propter maioritatem uel grauitatem persone conquerentis et super hoc persone iurantis, siue propter adiunccionem duarum fide dignarum personarum, unacum ipso iurantium, se credere in dicta littera purgatoria uel assecutoria uera esse uerisimiliter presumitur, quod si impetrauerit aliquid ex malicia non procedit.</p>
                </div>
                <div>
                    <head>Capitulum 13</head>
                    <p>Item inhibemus ne quis ad subeundam purgacionem super lepra ad iudicium uel eorum superiorem ualeat euocari, nisi per litteras patentes capellani in cuius parochia moratur ille qui suspectus de lepra dicitur, uel per litteras sui decani uel archipresbyteri prima facie innotescat, quod ipse citandus est super hoc publice diffamatus.</p>
                </div>
                <div>
                    <head>Capitulum 14</head>
                    <p>Item prohibemus ne aliquis iudicum predictorum aliquem pro perhibendo testimonio ueritati in causa litigantium aliquorum presumat ad iudicium personaliter euocare, nisi prius inspectis actis cause appareat manifeste quod status ipsius requirit testium produccionem fieri, et citacionem huiusmodi concedendam.</p>
                    <p>Si uero aliter quam superius exprimitur, citacio concessa fuerit in premissis, nullius sit momenti, nec processus qui secutus fuerit ex eadem.</p>
                </div>
                <div>
                    <head>Capitulum 15</head>
                    <p>De subtractentibus [8] scripta predecessorum.</p>
                    <p>Cum bone memorie dominus Hugo predecessor noster priuilegia et indulgencias, litteras et scripturas haberet tempore mortis, que erant ad certificacionem et ad rectificacionem episcopatus in spiritualibus et temporalibus, et certitudinem siue memoriam rerum ipsius episcopi uel episcopatus tam immobilium quam mobilium et se mouentium, ne per occultacionem seu substraccionem litterarum, siue indulgenciarum scriptorum illorum, nos ad episcopatum nostrum dampnificari contingat, omnes et singulos tam clericos quam laicos cuiuscumque status, dignitatis, uel condicionis existant, generaliter una monicione prehabita pro omnibus, monemus [9] et hortamur attente ut, si sint uel fuerint post dicti predecessoris nostri obitum litterarum uel scriptorum illorum detentores aliqui, quod ea nobis uel officiali nostro restituant si habeant, seu dolo habere desierint aliquam in nostram uel officialis nostri noticiam deferant infra duos menses, monemus eciam una monicione prehabita pro omnibus et hortamur attente omnes et singulos ut, si qui sciant uel retrosciuerint aliquos qui litterarum et scriptorum illorum, post mortem dicti predecessoris nostri, sint uel fuerint detentores, super hoc nos uel officialem nostrum certificent plene infra dictum terminum, alioquin ex tunc tam istos quam illos excommunicamus in hiis scriptis.</p>
                </div>
                <div>
                    <head>Capitulum 16</head>
                    <p>Item cum dominus predecessor noster multa bona immobilia et se mouencia tempore mortis sue haberet, monemus una monicione prehibita pro omnibus, ut quicumque dictorum mobilium uel se mouentium, uel quorumcumque mobilium ipsius episcopatus, post mortem dicti predecessoris nostri sint uel fuerint quilibet detentores, infra duos menses nobis uel officiali nostro restituant, si habeant uel dolo habere desierint, alioquin in nostram uel officialis nostri noticiam deferant, sed exinde faciamus quod fuerint faciendum, sed et si qui sciunt uel sciuerint aliquos qui dictorum mobilium uel se mouentium, post mortem dicti predecessoris nostri, scint uel fuerint occasione aliqua detentores, super hoc infra dictum terminum nos uel officialem nostrum plene certificent, alioquin ex tunc tam illos quam istos excommunicamus.</p>
                </div>
                <div>
                    <head>Capitulum 17</head>
                    <p>Item monemus et una monicione prehabita pro omnibus archidiaconos et archipresbyteros ut quicquid de prouentibus ecclesiarum et aliorum beneficiorum uacantium curam habentium animarum annexam ultra quarentenas suas sede uacante perceperint et alios qui de predictis aliquid habuerint, necnon omnes illos qui de bonis sacerdotum et clericorum beneficiatorum intestatorum aliquid habuerint sede uacante, nobis uel mandato nostro restituant infra mensem.</p>
                </div>
                <div>
                    <head>Capitulum 18</head>
                    <p>Deperturbantibus synodum et tribus aliis. [10]</p>
                    <p>Monemus una monicione perhibita pro omnibus uniuersos et singulos in generali ne quis audeat sanctam synodum impedire aut quoquomodo perturbare presumat, et contrarium facientes excommunicacionis sentencia innodamus.</p>
                </div>
                <div>
                    <head>Capitulum 19</head>
                    <p>Monemus in generali uniuersos et singulos habentes ecclesias parochiales uel capellanias seu beneficia curata ut faciant in eisdem residenciam personalem.</p>
                </div>
                <div>
                    <head>Capitulum 20</head>
                    <p>Monemus in generali omnes illos qui, sede Pictauensi uacante, beneficia curam animarum habencia uel capellanias seu domos elemosinarum sunt adepti uel ad ea presentati, sede Pictauensi uacante, qui se nobis non presentauerint, infra tres menses coram nobis ubi fuerimus se presentent titulum sibi competentem in premissis ostensuri.</p>
                </div>
                <div>
                    <head>Capitulum 21</head>
                    <p>Inhibemus sub pena excommunicacionis ne rectores ecclesiarum parochialium admittant aliquos capellanos non beneficiatos ad celebrandum in ecclesiis suis continuo ultra duos dies, nisi ipsi capellani litteris nostris fuerint premuniti, quod deseruire possunt [11] in nostra diocesi.</p>
                </div>
                <div>
                    <head>Capitulum 22</head>
                    <p>De questuariis, decanis et archipresbyteris.</p>
                    <p>Inhibemus sub pena excommunicacionis ne aliquis questuarius recipiatur absque nostris litteris.</p>
                </div>
                <div>
                    <head>Capitulum 23</head>
                    <p>Inhibemus archipresbyteris et decanis ne recedant absque nostra licencia, et iniungimus eisdem quod, antequam recedant, scribant et nobis deferant excessus factos contra iurisdiccionem ecclesiasticam.</p>
                </div>
                <div>
                    <head>Capitulum 24</head>
                    <p>Item quod nos certificent de locis ubi morentur iudei in diocesi Pictauensi, et de prioratibus ubi consueuerunt esse duo monachi, et modo nulli sunt, uel unus tantum.</p>
                </div>
                <div>
                    <head>Capitulum 25</head>
                    <p>Item et de illis qui habent capellanias et beneficia curata, et non sunt promoti in sacerdotes, licet ea habuerint per annum et amplius.</p>
                </div>
                <div>
                    <head>Capitulum 26</head>
                    <p>De bissexto et aliis. [12]</p>
                    <p>Monemus in generali quod de bissexto et aliis iuribus episcopalibus reddant nobis uel mandato nostro.</p>
                    <p>Suspendimus omnes et singulos qui ad synodum uenire teneantur et non uenerunt, nisi impedimento canonico fuerint detenti.</p>
                    <p>Anno Domini MoCCoLXXXo.</p>
                </div>
                <div>
                    <head>Capitulum 27</head>
                    <p>Item de synodo, parata et aliis iuribus archidiaconorum, capicerii et aliorum prelatorum ecclesie nostre sit ab hiis qui ad ea tenentur satisfactum antequam recedant, et inhibemus sub pena excomunicacionis ne recedant satisfaccione non facta.</p>
                </div>
                <div>
                    <head>Capitulum 26</head>
                    <p>De bissexto et aliis. [12]</p>
                    <p>Monemus in generali quod de bissexto et aliis iuribus episcopalibus reddant nobis uel mandato nostro.</p>
                    <p>Suspendimus omnes et singulos qui ad synodum uenire teneantur et non uenerunt, nisi impedimento canonico fuerint detenti.</p>
                    <p>Anno Domini MoCCoLXXXo.</p>
                </div>
                <div>
                    <head>Footnotes</head>
                    <p>[1] Title originalli in brackets.</p>
                    <p>[2] Originalli [sunt].</p>
                    <p>[3] Title originalli in brackets.</p>
                    <p>[4] Title originalli in brackets.</p>
                    <p>[5] Title originalli in brackets.</p>
                    <p>[6] Title originalli in brackets.</p>
                    <p>[7] Title originalli in brackets.</p>
                    <p>[8] Originalli [subtractentibus].</p>
                    <p>[9] Originalli [monemus].</p>
                    <p>[10] Title originalli in brackets.</p>
                    <p>[11] Originalli [deseruire possunt].</p>
                    <p>[12] Title originalli in brackets.</p>
                </div>
            </div>
        </body>
    </text>
</root>
