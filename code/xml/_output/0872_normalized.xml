<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Tortosa</title>
                <recordID>0872</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1362</origDate>
                <dateNotes/>
                <origPlace>Tortosa</origPlace>
                <diocese>Tortosa</diocese>
                <province>Tarragona</province>
                <country>Spain</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 872</p>
                <p>Year: 1362</p>
                <p>Month: None</p>
                <p>Day: None</p>
                <p>Circa: Yes</p>
                <p>DatingNotes: 1362-69 (sequence)</p>
                <p>Place: Tortosa</p>
                <p>Diocese: Tortosa</p>
                <p>Province: Tarragona</p>
                <p>CountryModern: Spain</p>
                <p>Latitude: 40.812778</p>
                <p>Longitude: 0.523333</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Jaume de Prades i de Foix</p>
                <p>IssuingAuthorityAlt: Jaime de Aragon</p>
                <p>RegnalStart: 1362</p>
                <p>RegnalEnd: 1369</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Synodicon Hispanum, XII, 653-63</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['Library Scan', 'Hard Copy Scan']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>Quod nullus in sacris ordinibus constitutus filium suum heredem faciat, nec legatum dimittat.</p>
                    <p>Licet multe super clericorum continenciam patrum sententie hactenus emanauerint, quia tamen nec adhuc ipsorum potuit morum correccio reformari, nos Iacobus, diuina miseracione episcopus Dertusensis, cupientes, quantum cum Deo nobis est possibile, a clero nostre diocesis uitium huiusmodi radicitus extirpare, assistente nobis nostro uenerabili capitulo, sanctam synodum celebrantes, considerantes quod parentes talium pro penis sibi illatis hactenus nec fuerunt territi nec in melius immutati, ut saltem pro hiis, que eorum inferuntur filiis, terreantur, cum plus in filiis quam in se parentes timere soleant, iuxta legitimas sancciones, isteque sit unus de casibus in quibus de iure protrahitur ulcio, nedum in actores scelerum sed eciam in progeniem damnatorum.</p>
                    <p>Cum consilio dicti nostri capituli, statuimus quatenus nullus in sacris constitutus ordinibus prolem, quam suam asserit uel de agnatis quiuis ex incestuosa et ignominiosa susceptam coitu, heredem sibi in suo testamento instituere uel legata aliqua facere uel aliqua inter uiuos uel mortis causa donare, uel donari facere per personas interpositas simulate et eciam fraudulenter, presumat, ut de multis sepius est repertum.</p>
                    <p>Quod si secus fuerit a quoquam attemptatum, institucio, legatum seu donaciones facte taliter ipso iure non ualeant, et hereditas et legata et donata huiusmodi nostro fisco ipso iure sint adquisita, si de bonis per ecclesiam adquisitis facta fuerunt, in aliis uero bonis stetur iuri communi, cum secundum leges communes eciam filii et suscepti taliter nec sunt filii nominandi, nec agnicionem habeant, neque eciam sint alendi.</p>
                </div>
                <div>
                    <head>Capitulum 2</head>
                    <p>Quod rectores ante mortem faciant inuentarium de bonis suis.</p>
                    <p>Ad hec, cum per statuta tam prouincialia quam synodalia ecclesiarum rectoribus sit concessum quod de bonis per ecclesiam adquisitis sub certis formis testari ualeant, parte tricesima nobis in bonis huiusmodi et nostris successoribus reseruata.</p>
                    <p>Quia tamen sepe contingit quod rectoribus huiusmodi uita functis, aliqui, presertim defunctorum consanguinei uel affines, seruitores uel penitus extranei [1] bona per defunctos relicta huiusmodi rapiunt, furtim subripiunt, inter se diuidunt et alias fraudulenter occupare presumunt, in animarum eorum grande periculum et non modicum periudicium defunctorum, cum sepius ex hoc uoluntas eorum non ualeat adimpleri, pars nostra, eciam tricesima, diminuitur ac eciam defraudatur.</p>
                    <p>Uolentes eciam iusticiam nostram, qui alios tenemur in sua iusticia confouere, uolentes eciam iam dictis periculis, quantum cum Deo possumus, obuiare, de consilio nostri capituli, statuimus quod rector quilibet uiuens, cum notario et testibus fide dignis, in ultimis diebus suis, ante conditum testamentum uel paulo post faciat inuentarium de omnibus suis bonis mobilibus et immobilibus et se mouentibus quibuscumque.</p>
                    <p>Quod nisi fecerint, pro nobis debita, que per dominum Petrum, bone memorie predecessorem nostrum, usque ad tricesimam partem, pro taxa sit pars decima nobis reseruata, ita quod pene nomine decima pars bonorum omnium per rectorem relictorum hoc qui inuentario predicto infecto decesserit nobis ex integro debeatur.</p>
                </div>
                <div>
                    <head>Capitulum 3</head>
                    <p>Quod rectores habeant et obseruent constituciones prouinciales et synodales.</p>
                    <p>Attendentes quod licet, secundum constitucionem synodalem, omnes rectores dicte ciuitatis et diocesis Dertuse debeant habere constituciones tam prouinciales quam synodales, tamen, ut ipse dominus episcopus intellexit, non omnes rectores habent constituciones predictas, ideo mandauit eis quod ipsas constituciones habeant et illas firmiter custodiant et obseruent, si institutam penam contra non habentes easdem et alias penas in ipsis contentas uoluerint euitare.</p>
                </div>
                <div>
                    <head>Capitulum 4</head>
                    <p>Reuocacio constitucionis que incipit Quoniam in concilio Agatensi [2].</p>
                    <p>Item, dominus episcopus, cum consilio et assensu dicti capituli, absoluit et reuocauit ex causa sentenciam excommunicacionis promulgatam in constitucione synodali contra comedentes carnes et cibaria Iudeorum et Sarracenorum, prout in ea continetur, que incipit Quoniam in concilio Agatensi [3].</p>
                    <p>Quo ad alia tamen contenta in dicta constitucione, ipsam uoluit remanere, precipiens dictis rectoribus quod in ecclesiis suis publice moneant parochianos suos quod a predictis carnibus et cibariis abstineant omnino et eis uti cessent, alias grauiter peccarent.</p>
                </div>
                <div>
                    <head>Capitulum 5</head>
                    <p>Reuocacio constitucionis que incipit Ad hec [4] et eius pene.</p>
                    <p>Item, cum non debeat reprehensibile iudicari si secundum qualitatem temporum, statuta quoque uarientur humana, presertim cum urgens neccessitas uel euidens utilitas id exposcat.</p>
                    <p>Idcirco memoratus dominus episcopus, attenta utilitate dictorum rectorum, et alias ex causa iusta et racionabili, et ad preces dictorum rectorum, reuocauit constitucionem synodalem per ipsum factam in alia synodo super confeccionem inuentarii fiendi per rectores de bonis eorum, et penam in ea contentam, que quidem constitucio incipit Ad hec, cum per statuta [5].</p>
                    <p>Retinuit tamen sibi et successoribus suis idem dominus episcopus tricesimam partem bonorum rectorum defunctorum, et qui de cetero decedent remaneant in sui robore et firmitate iuxta constitucionem synodalem super hoc editam, que incipit Quamuis dominus Petrus [6].</p>
                </div>
                <div>
                    <head>Capitulum 6</head>
                    <p>Declaracio constitucionis que incipit Quoniam matrimonia clandestina [7].</p>
                    <p>Preterea prefatus dominus episcopus, cum consensu predicti capituli, concessit predictis rectoribus quod moniciones fiendas ante celebracionem matrimoniorum, secundum [8] constitucionem synodalem que incipit Quoniam matrimonia clandestina [9], possint facere quolibet anno in tempore nupciarum, quod incipit in festo sancti Hilarii et finit in Septuagesima, similiter una die uel duabus uel tribus uel illa die seu diebus de qua uel de quibus bene uisum fuerit rectoribus supra dictis, non obstante dicta constitucione, quam tollimus quantum ad dictum casum.</p>
                    <p>In aliis uero temporibus uoluit et mandauit ipsam contitucionem et contenta in ea in suo robore permanere.</p>
                </div>
                <div>
                    <head>Capitulum 7</head>
                    <p>Quod per totam diocesim celebrentur festa hic contenta.</p>
                    <p>Item, cum in ecclesia Dertusensi ex ordinacione ipsius fiat quolibet anno in qualibet septimana, in die mercurii, officium nouem leccionum de beato Augustino, ad eius honorem et laudem, in cuius regula religio canonicorum dicte ecclesie est fundata.</p>
                    <p>Necnon, cum in dicta ecclesia sit ordinatum quod in octauis sancti Stephani, sancti Ioannis et Sanctorum Innocentium celebrentur octaue nouem leccionum, idcirco prefatus dominus episcopus, cum consilio dicti capituli, ordinauit quod tam in ecclesiis ciuitatis quam in aliis diocesis Dertuse et per totam ipsam diocesim fiant et celebrentur officia supra dicta secundum ordinaciones super hoc factas et prout in eis continetur.</p>
                    <p>De quibus precipit idem dominus episcopus quod omnes rectores habeant copiam et translatum, et obseruent, aliter eos grauiter puniret.</p>
                </div>
                <div>
                    <head>Capitulum 8</head>
                    <p>Qui casus sint episcopo reseruati.</p>
                    <p>Cum aliqui rectorum noste diocesis Dertusensis nesciant casus penitenciales nobis reseruatos, et contingat interdum quod audiunt confessiones confitentium et illis penitencias iniungut, eosque absoluunt in casibus supra dictis, fueritque nobis propterea per dictos rectores humiliter supplicatum quod per constitucionem ipsos casus declararemus et ordinaremus, qui per nos et successores nostros essent retenti.</p>
                    <p>Idcirco, habita informacione qui casus retinebantur per predecessores nostros, cupientes periculis animarum, quantum possumus, prouidere, cum consilio et assensu uenerabilis capituli nostre ecclesie Dertusensis, retinemus nobis et successoribus nostris penitenciales casus infra scriptos, ita quod nullus rector siue uicarius aut quiuis alius habens curam animarum, secularis aut religiosus, ciuitatis et diocesis nostre Dertusensis, absque licencia nostra et nostrorum successorum, uel nostri et ipsorum successorum uicarii generalis, aliquem ad confessionem et penitenciam admittat, preterquam in mortis articulo, in dictis casibus aut aliquo eorumdem, sed illum confitentem siue confiteri uolentem remittant ad nos uel nostri successores aut nostri et ipsorum uicarium generalem.</p>
                    <p>Alios autem casus concedimus dictis rectoribus et aliis superius expressatis, monentes eos et in Domino exhortantes quod in confessionibus audiendis et penitentiis iniungendis discrete et caute et more periti medici se habeant, et prudenter intelligant, quale eis debeant prebere consilium et cuiusmodi remedium adhibere.</p>
                    <p>Predicti siquidem casus per nos, ut prefertur, retenti sequuntur in hunc modum.</p>
                </div>
                <div>
                    <head>Capitulum 8i</head>
                    <p>Et primo, si quis confiteatur se credere hereticam prauitatem, siue esse receptorem et fautorem hereticorum.</p>
                </div>
                <div>
                    <head>Capitulum 8ii</head>
                    <p>Item, clerici simoniaci, quocumque modo commiserint simoniam.</p>
                </div>
                <div>
                    <head>Capitulum 8iii</head>
                    <p>Item, clerici qui absque nostra licencia uel successorum nostrorum ab alieno episcopo aut preter conscienciam nostram uel dictorum successorum nostrorum, siue sine examinacione, se fecerint promoueri.</p>
                </div>
                <div>
                    <head>Capitulum 8iv</head>
                    <p>Item, clerici per saltum promoti, aliquo ordine pretermisso.</p>
                </div>
                <div>
                    <head>Capitulum 8v</head>
                    <p>Item, apostate in ordine suo uel in sua religione.</p>
                </div>
                <div>
                    <head>Capitulum 8vi</head>
                    <p>Item, non promoti ministrantes in officio diuino ac si essent promoti.</p>
                </div>
                <div>
                    <head>Capitulum 8vii</head>
                    <p>Item, illi qui suos filios occiderunt studiose uel negligenter, seu inuenerint iuxta se mortuos, et qui illos exposuerunt per se uel per alios ad portam ecclesie uel in alio loco, si sit publicum uel fama.</p>
                </div>
                <div>
                    <head>Capitulum 8viii</head>
                    <p>Item, illi qui tractauerint in malos usus Eucharistiam siue crisma.</p>
                </div>
                <div>
                    <head>Capitulum 8ix</head>
                    <p>Item, illi qui facto, uerbo, consensu uel alio modo homicidium pertractauerint, si sit publicum uel si sit fama.</p>
                </div>
                <div>
                    <head>Capitulum 8x</head>
                    <p>Item, sacrilegi, uidelicet interfectores, percussores ac uulneratores clericorum, tam secularium quam religiosorum.</p>
                </div>
                <div>
                    <head>Capitulum 8xi</head>
                    <p>Item, inuasores uel uiolatores ecclesiarum et incendiarii, et auferentes sacrum de sacro uel sacrum de non sacro uel non sacrum de sacro, et rem datam ecclesie accipientes.</p>
                </div>
                <div>
                    <head>Capitulum 8xii</head>
                    <p>Item, retinentes contra eius uoluntatem, si sit publicum uel fama.</p>
                </div>
                <div>
                    <head>Capitulum 8xiii</head>
                    <p>Item, et qui in ecclesia coierint cum muliere, uel alias per coitum ecclesiam polluerint, si sit publicum uel fama.</p>
                </div>
                <div>
                    <head>Capitulum 8xiv</head>
                    <p>Item, qui luxuriam commiserint seu compleuerint cum matre, filia uel sorore uel alia consanguinea sua infra quartum gradum, aut cum sanctimoniali uel monaca consecrata uel non consecrata, si sit publicum uel fama.</p>
                </div>
                <div>
                    <head>Capitulum 8xv</head>
                    <p>Item, qui cum Iudea uel Sarracena, uel que cum Iudeo uel Sarraceno, uel bruto animali coire ausu temerario et nephario presumpserit, si sit publicum uel fama.</p>
                </div>
                <div>
                    <head>Capitulum 8xvi</head>
                    <p>Item, mulier que ex adulterio concepit infantem, quem maritus eius credit esse suum, propter quem legitimi hereditate paterna defraudantur.</p>
                </div>
                <div>
                    <head>Capitulum 8xvii</head>
                    <p>Item, qui uel que fecerit abortiuum uel tractauerit, si sit publicum uel fama.</p>
                </div>
                <div>
                    <head>Capitulum 8xviii</head>
                    <p>Item, iterantes scienter baptisma, tam baptizans quam baptizatus.</p>
                </div>
                <div>
                    <head>Capitulum 8xix</head>
                    <p>Item, qui contra aliquem falsum tulerit testimonium in aliquibus causis, si sit publicum uel fama.</p>
                </div>
                <div>
                    <head>Capitulum 8xx</head>
                    <p>Item, falsarii litterarum nostrarum et nostrorum successorum, uel nostri et ipsorum uicariorum et officialium, et eciam falsarii litterarum domini nostri pape.</p>
                </div>
                <div>
                    <head>Capitulum 8xxi</head>
                    <p>Item, maledici, hi qui contra Deum uel aliquem sanctum, maxime qui contra beatam uirginem Mariam, linguam blasphemam laxauerint.</p>
                </div>
                <div>
                    <head>Capitulum 8xxii</head>
                    <p>Item, exercentes maleficia in matrimoniis uel ligamenta, si sit publicum uel fama.</p>
                </div>
                <div>
                    <head>Capitulum 8xxiii</head>
                    <p>Item, committentes uitium carnale contra naturam, si est publicum uel fama.</p>
                </div>
                <div>
                    <head>Capitulum 8xxiv</head>
                    <p>Item, qui per vim uiolauerint uel cognouerint aliquam mulierem carnaliter, si sit publicum uel fama.</p>
                </div>
                <div>
                    <head>Capitulum 8xxv</head>
                    <p>Item, tenentes ad restitucionem decimarum uel primiciarum et aliarum obligacionum seu subtractorum siue illicite adquisitorum, excedentium summa uiginti solidorum.</p>
                </div>
                <div>
                    <head>Capitulum 8xxvi</head>
                    <p>Item, et excommunicari a canonibus uel constitucionibus prouincialibus uel synodalibus maiori excommuniccione.</p>
                </div>
                <div>
                    <head>Capitulum 8xxvii</head>
                    <p>Item, et uiolantes seu frangentes uota.</p>
                </div>
                <div>
                    <head>Capitulum 8xxviii</head>
                    <p>Item, si consanguinei uel affines contrahunt matrimonia infra gradum prohibitum.</p>
                </div>
                <div>
                    <head>Capitulum 8xxix</head>
                    <p>Item, si baptizatus et is qui illum suscipit de baptismo, uel idem baptizatus et ipsius suscipientis filii et uxor prius cognita carnaliter, aut suscipiens et baptizati pater uel mater matrimonium contraxerint, aut alias inter eos perpetrabitur seu commiscetur fornicacio siue adulterium.</p>
                    <p>Et quod de suscipiente dictum est, idem fiat de baptizante.</p>
                </div>
                <div>
                    <head>Capitulum 8xxx</head>
                    <p>Et quod predictum est in casibus proxime dictis, idem seruetur inter confirmantes, seu fronte crismatos, et illos ad hoc tenentes.</p>
                </div>
                <div>
                    <head>Capitulum 8xxxi</head>
                    <p>Item, matrimonia clandestina contrahentes.</p>
                </div>
                <div>
                    <head>Capitulum 8xxxii</head>
                    <p>Item, portantes arma ferrea et lignea Sarracenis et alias res prohibitas.</p>
                </div>
                <div>
                    <head>Capitulum 9</head>
                    <p>Quod rectores pro tricesima parte bonorum dimittant in morte tredecim solidos episcopo.</p>
                    <p>Item, licet in signum uniuersalis dominii dominus Petrus et dominus Franciscus, bone memorie predecessores nostri, retinuerint uidelicet dominus Petrus decimam partem, et dictus dominus Franciscus tricesimam partem bonorum rectorum nostre diocesis Dertusensis, que habent tempore mortis ipsorum, ut in constitucione ipsius domini Petri, que incipit Item, statuimus et ordinamus quod rectores ecclesiarum parochialium, etc. [10], et in constitucione dicti domini Francisci, que incipit Item, quamuis dominus Petrus, bone memorie, etc. [11] latius continetur, uerum cum fuerimus ueraciter informati quod dicti rectores, reputantes dictam tricesimam partem eciam nimis magnam, non curabant reseruare bona eorum, itaque tempore mortis ipsorum nulla uel pauca bona inueniebantur, multeque propterea pie et laudabiles ordinaciones ultime ipsorum rectorum tollebantur et tolluntur.</p>
                    <p>Idcirco nos, ad supplicacionem rectorum nostre diocesis, uolentes eis facere graciam specialem, de consilio et assensu prefati nostri capituli, tricesimam partem retentam per predictum predecessorem nostrum reuocamus, et eam reducimus ad id, uidelicet, quod nos et successores nostri habeamus tantum a quolibet dictorum rectorum et eorum successorum, et de bonis ipsorum mortis tempore eorumdem, tredecim solidos monete currentis in locis seu uillis ecclesiarum rectorum predictorum, quos tredecim solidos, in signum uniuersalis dominii, nobis et nostris successoribus retinemus.</p>
                    <p>In aliis autem dictas constituciones memoratorum predecessorum nostrorum uolumus in suo robore permanere.</p>
                </div>
                <div>
                    <head>Capitulum 10</head>
                    <p>Quod rectores possint ordinare in sua ecclesia capellaniam et anniuersarium, et in ecclesia sepeliri.</p>
                    <p>Denique, ad honorem ecclesiarum nostre diocesis Dertusensis et rectorum earumdem, qui modo sunt uel pro tempore fuerint, ordinamus, de consilio et assensu dicti nostri capituli, quod si quis dictorum rectorum ordinare uoluerit in sua ecclesia capellaniam perpetuam aut perpetuum anniuersarium, liceat hoc sibi, dum tamen capellaniam dotet ad minus de quindecim libris perpetuis, et dictum anniuersarium saltem de decem solidis censualibus perpetuis.</p>
                    <p>Et ualeat, si uoluerit, in ipsa ecclesia, absque contradiccione qualibet, sepeliri in pauimento eiusdem, sine tumulo aut uaso uel aliquo opere alio.</p>
                    <p>Exsecutores autem bonorum uel heredes illorum rectorum qui ibi sepulti fuerint teneantur et compellantur ipsius ecclesie pauimentum propter huiusmodi sepulturam corruptum siue destructum reficere competenter.</p>
                </div>
                <div>
                    <head>Footnotes</head>
                    <p>[1] From presertim defunctorum in parentheses</p>
                    <p>[2] From Quoniam in quotacion marks</p>
                    <p>[3] From Quoniam in quotacion marks</p>
                    <p>[4] Ad hec in quotacion marks</p>
                    <p>[5] From Ad hec in quotacion marks</p>
                    <p>[6] From Quamuis in quotacion marks</p>
                    <p>[7] From Quoniam in quotacion marks</p>
                    <p>[8] Ed. secumdum</p>
                    <p>[9] From Quoniam in quotacion marks</p>
                    <p>[10] From Item in quotacion marks</p>
                    <p>[11] From Item in quotacion marks</p>
                </div>
            </div>
        </body>
    </text>
</root>
