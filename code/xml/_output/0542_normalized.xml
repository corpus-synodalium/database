<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Pavia</title>
                <recordID>0542</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1318</origDate>
                <dateNotes/>
                <origPlace>Pavia</origPlace>
                <diocese>Pavia</diocese>
                <province>Milan</province>
                <country>Italy</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 542</p>
                <p>Year: 1318</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: dated incorrectly to 1317 in edition</p>
                <p>Place: Pavia</p>
                <p>Diocese: Pavia</p>
                <p>Province: Milan</p>
                <p>CountryModern: Italy</p>
                <p>Latitude: 45.183333</p>
                <p>Longitude: 9.15</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Isnardo Tacconi</p>
                <p>IssuingAuthorityAlt: None</p>
                <p>RegnalStart: 1311</p>
                <p>RegnalEnd: 1320</p>
                <p>Delegated: None</p>
                <p>ClassificationNotes: Tacconi was patriarch of Antioch and apostolic administrator of Pavian episcopate </p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Concilia Papiensia, pp166-175</p>
                <p>EditionOther: Sanctae Ticinensis ecclesiae constitutiones et decreta ante annum MCCCCIII per nonnullos sanctissimos dictae ecclesiae antistites aedita. Pavia: Carolus Porrus, 1652, pp 17-23</p>
                <p>SourceNotes: None</p>
                <p>TranscriptionNotes: None</p>
                <p>BaseText: WebDownload</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>In sacristia maioris ecclesie papiensis, in capitulo ipsius ecclesie ibidem congregato et collecto de mandato uenerabilium uirorum dominorum Bonifacii de Frascarolo archidiaconi, Zonfredi de Castana Modeciensis canonici, uicariorum generalium Reuerendi in Christo patris domini fratris Isnardi Dei gracia sancte anciochene ecclesie Patriarche administratoris in spiritualibus et temporalibus ecclesie papiensis, ac domini Aegidii de Georgiis uicarii generalis, domini Mascarini de Tacconibus prepositi papiensis, in quo quidem capitulo erant infrascripti canonici dicte maioris ecclesie papiensis uidelicet, dictus dominus Bonifacius archidiaconus, dominus Aegidius de Georgiis uicarius dicti domini prepositi, dominus Girardus archipresbyter, dominus Mussus de Salerna canior, Bellonus Pouerinus, Sutinus de Ouergnaca, Bergondius Tortus et Guidetus Zazius: predicti domini canonici nomine et auctoritate dictorum uicariorum et ipsi domini uicarii auctoritate eis commissa a prefato domino Patriarcha administratore infrascriptas constituciones et statuta faciunt, edunt et constituunt adiicientes aliis statutis synodalibus olim editis a bone memorie quondam domino Guidone episcopo papiensi, predictas constituciones et statuta synodalia dicti quondam domini Guidonis olim papiensis episcopi taliter confirmantes, quod per ipsas infrascriptis constitucionibus hodie conditis nullum preiudicium generetur; sed omnia instrumenta statuta et constituciones in sua permaneant firmitate, acta et declarata et diuulgata infrascripta et subscripta super gradum sancti Stephani maioris ecclesie papiensis in mane, in generali synodo cleri papiensis die mercurii sextodecimo februarii, in capite ieiunii sub anno domini M.cccxvii. XV. indiccione presentibus dominis. [1]</p>
                    <p>Nos Bonifacius de Frascarolo Archidiaconus papiensis et Zonfredus de Castana canonicus Modeciensis, reuerendi patris domini fratris Isnardi Dei gracia sancte anthiochene ecclesie patriarche administratoris in spiritualibus et temporalibus ecclesie papiensis uicarii generales et in omnibus et singulis spiritualibus causis spirituales, dicto domino patriarcha administratore apud sedem apostolicam existente, pro utilitatibus subditorum et animarum suarum salute soliciti de consilio et uoluntate predicti capituli ecclesie papiensis infrascripta statuta et ordinamenta adiicienda statutis aliis ad tollendas et minuendas lites et reprimendos subditorum excessus ad honorem Dei et beate Marie semper Uirginis, Beati Siri confessoris, nostri domini Pape et sancte romane ecclesie et predicti domini Patriarche administratoris ordinamus, edimus et firmamus statuentes et precipientes ea in ciuitate et diocesi papiensi elapso mense post publicacionem ipsarum inuiolabiliter obseruari, auctoritate reseruata nobis declaracionis eorum, si dubium aliquod emergeret super ipsis, salua semper auctoritate domini pape legatorumque ipsius et domini patriarche administratoris predicti.</p>
                </div>
                <div>
                    <head>Capitulum 1</head>
                    <p>De constitucionibus.</p>
                    <p>Constituciones nostras et alias synodales ecclesie papiensis non solum ad clericos ecclesiasticasque personas extendi uolumus, uerum eciam ad quoscumque laicos in iudicio coram nobis agentes, ut constitucionibus ipsis uti ualeant et eorum fauoribus adiuuari.</p>
                </div>
                <div>
                    <head>Capitulum 2</head>
                    <p>De fide instrumentorum.</p>
                    <p>Ut instrumenta que fiunt in presencia episcopi papiensis uel eius uicarii ad perpetuam fidem in actis curie conseribantur, iubemus quod nullus notarius in presencia papiensis episcopi uel eius uicarii, nisi ipsius domini episcopi uel sue uicarie notarius, presumat conficere aliquod publicum instrumentum; contra facientes ipso facto sentenciam excommunicacionis incurrant et instrumenta ipsa nullius ualoris existant.</p>
                </div>
                <div>
                    <head>Capitulum 3</head>
                    <p> Quod credatur inuentariis ecclesiarum.</p>
                    <p>Quoniam multi clerici et laici ciuitatis et diocesis papiensis in breuiaturis et instrumentis amissis bonorum suorum, que per ecclesias ecclesiasticasue personas, uel alios aliquo iure uel titulo tenebantur, deficiente probacione legitima, res ipsas coguntur amittere in ipsorum damnum non modicum, plurimorum scandalum et tenentium res ipsas periculum animarum; uolentes in hoc casu prout possumus prouidere, statuimus ut predicti clerici et laici pro ipsis rebus uel occasione eius quod debetur pro eis contra ecclesias ecclesiasticasue personas uel alias coram nobis agentes uti possint contra ipsos tenentes extimis et inuentariis quibuscumque eorum quos conueniunt et predecessorum uel parentum suorum, quibus sic fides adhibeatur legitima, ac si foret publicum instrumentum omnis iuris firmitate uallatum.</p>
                </div>
                <div>
                    <head>Capitulum 4</head>
                    <p>De iureiurando.</p>
                    <p>Usuras repetens uel petente usurario de usuris excipiens seu quomodolibet agens, uel excipiens de usuris, si aduersario suo super hoc quod petit uel excipit, detulerit iusiurandum, statuimus quod in hoc casu in usurariorum odium, qui simulatis utuntur contractibus et secretis recepcionibus usurarum, iurari debeat, uel iuramentum referri; quod si iurare negauerit, uel referre, reputetur confessus; si uero deferenti iuramentum retulerit, nec deferens uoluerit iurare, eidem super eo quod petit uel excipit, silentium imponatur, nisi ambo uel eorum aliquis usuras non dederint, seu receperint et iurent super hec se nihil scire, uel credere uera non esse que aduersarius eius petit uel excipit: nihilominus eidem aduersario maneat salua contra usurarium ipsum quelibet alia probandi facultas, ac si iuratum non esset, in quibus et aliis omnibus usurarum causis summarie sine strepitu et figura iudicii statuimus posse et debere procedi.</p>
                </div>
                <div>
                    <head>Capitulum 5</head>
                    <p>Quod iudices seculares relaxent personas ecclesiasticas.</p>
                    <p>Sepe contingit quod aliqui calliditate utentes clericos et personas ecclesiasticas detentos per eos uel ipsorum consilio, uel mandato inficiantur se illos detinere aut capi fecisse, uel bona seu res ecclesiasticas, quibus clericum spoliauerunt, se asserunt minime habuisse, cum super illorum clericorum relaxacione aut rerum restitucione per iudicem ecclesiasticum admonentur, propter quod plerumque facti probacione deficiente de suo dolo et inficiacione uidentur commodum reportare.</p>
                    <p>Eapropter ad huiusmodi malicias refrenandas statuimus et firmamus quod contra quoslibet iudices et rectores et personas quascumque tam ecclesiasticas, quam seculares inficiantes se ipsos clericos et persouas ecclesiasticas nullatenus detinuisse et coepisse, uel res ipsas ecclesiasticas uel clericorum habuisse, postquam hoc ab eis per iudicem ecclesiasticum requiritur, aut damnum quod asseritur ecclesiis seu clericis intulisse, super quorum emendacione requiruntur uel iniuriam minime intulisse, per censuram ecclesiasticam procedatur ac si conuicti uel confessi essent super iis, que inficiantur coram iudice competenti, si prestare noluerint sine dilacione ad arbitrium ecclesiastice curie solemniter et publice iuramentum quod clericum illum et personam ecclesiasticam aut rem ecclesie seu clerici super cuius relaxacione et restitucione monentur aut impetuntur in suam forciam non habent nec habuerunt, et quod restituendi non habent aliquam facultatem seu quod damnum uel iniuriam super quo impetuntur per sc uel per alium nullatenus intulerunt; ipso quoque iuramento nequaquam obstante, possit contra ipsum et alium, qui clericum et predicta bona detinere dicatur aut damnum uel iniurias intulisse, procedi per ecclesiasticum iudicem ac si iuramentum ipsum prestitum non fuisset.</p>
                </div>
                <div>
                    <head>Capitulum 6</head>
                    <p>De fictis et censibus execucioni mandandis.</p>
                    <p>Quoniam cuiusque discreti iudicis interest lites diminuere et partium laboribus parcere et expensis, ideo statuimus et firmamus ut pensiones et condiciones, census et ficta quecumque et quandocumque, a quibuscumque tam clericis quam laicis et religiosis in nostra audiencia peti contigerit, pro confessis et condemnatis, ac si possessio plena data fuisset, penitus habeantur et sine strepitu iudicii et dacione libelli summarie cognito de predictis, pensiones predictorum seu inuestiture petentium siue in scriptis, siue sine scriptis per ecclesiasticos iudices uel eorum executores execucioni debite demandentur ac si sentencia super predictis ordine iudiciario promulgata fuisset et in rem transisset legitime iudicatam.</p>
                </div>
                <div>
                    <head>Capitulum 7</head>
                    <p>De locato et conducto.</p>
                    <p>Multorum clamores recepimus clericorum et laicorum ciuitatis et diocesis papiensis quod, cum ipsi, proximis et retroactis temporibus ad aduentum in Lornbardiam recordacionis felicis serenissimi principis domini Henrici olim Romanorum imperatoris, expulsi fuerint parciali furore de ciuitate Papie seu de terris diocesis ipsius adherentibus ei et suis spoliati bonis, illis quoque, que ab ecclesiis uel aliis collegiis, uniuersitatibus seu personis quibuslibet sub annuis fictis, censibus, condicionibus uel responsionibus quibuscumque tenebant, sic quod durante expulsione predicta de predictis rebus nihil percipiebant omnino, tamen super ipsis fictis, censibus, condiciis, que pro dicto tempore petuntur ab eis, coram nobis indebite molestantur et ob cessacionem solucionis ipsorum pro dicto tempore res ipse dicuntur aperte, idest sine possessore [2] ex quo non modicum scandalum generatur: igitur equitate pensata, huic scandalo prouidere uolentes, ordinamus et statuimus, quod predicti expulsi de tempore expulsionis eorum, si nihil perceperunt de rebus quas prius tenebant ab aliis, ad aliquam predictarum prestacionum minime teneantur nec ob cessacionem solucionis ipsorumres ipse intelligantur aperte, dummodo contra occupatorem et detentorem dictorum bonorum, de quibus in iudicio faciant plenam fidem, iura et acciones suas cedant illis quibus tenebantur soluere supradicta: quam constitucionem extendi uolumus ad ea super quibus coram nobis uel alio iudice per citacionem uel alio quoquomodo iudicium sit inceptum.</p>
                </div>
                <div>
                    <head>Capitulum 8</head>
                    <p>De decimis.</p>
                    <p>Cum super sententiis et mandatis terrenorum iudicum exequendis generalibus et spiritualibus iuribus multipliciter sit prouisum ac statuerimus supra proxime retentores fictorum pro condemnatis haberi, ut inuestiture ipsorum uelut sententie execucioni mandentur, multo magis statuta et mandata diuina, que non possunt corrigi, mutari uel tolli, celerius debent execucioni mandari.</p>
                    <p>Quia igitur statutis et mandatis diuinis ac sacrorum canonum institutis census est debitus Deo, prestacio decimarum et decime prediales dehentur ecclesiis in quorum parochia sita sunt predia et grauius sit decimas detinere Deo, quam ficta hominibus; statuimus quod si quis pro aliqua parochiali ecclesia in iudicio petierit ab aliquo decimas prediales fructuum prediorum sitorum in ipsa parochia, reus interrogetur a iudice, utrum ipsa predia intra fines ipsius parochie sint nec ne, quod si respondeat ipsa predia intra fines esse ipsius parochie uel respondere recuset aut si negauerit, sed probatum fuerit, habeatur pro condemnato ad solucionem decimarum ipsarum et ueluti condemnatus et omni excepcione remota, iuris remediis soluere compellatur: saluo si laici dicerent dictas decimas legitime se tenere in feudum uel religiosi aliqui seu persone ecclesiastice quelibet ad solucionem decimarum ipsarum per priuilegium non teneri aut contra parochiales ecclesias legitime prescripsisse uel per eorum aliquem legitima quelibet opponeretur excepcio, tunc ad hec probanda unus pro tribus arbitrio iudicis et peremptorius terminus assignetur infra quem, si quod dixerint probare nequeunt, compellantur ut supra.</p>
                    <p>Cumque inuasores et raptores alienarum rerum sint qui decimas non persoluunt et iuribus canonico et civili, spoliacione probata, super rebus amissis ac quantitate et extimacione ipsarum, spoliati iuramento stetur in odium spoliantis, statuimus quod, postquam constiterit aliquem modo premisso ad decimarum retentarum solucionem teneri, credatur super quantitate et extimacione decimarum, iudicis taxacione premissa, iuramento petentis, que omnia eciam uolumus ad illos extendi, qui in alterius parochia ius percipiendi decimas asserunt se habere.</p>
                    <p>Cum, inter ceteras solicitudines nostras, illa que ad animarum salutem tendunt et uiam quietis magne nostris subditis parare uidentur, mentes nostras efficacius exhiberent maxime super decimis exhibendis, quas summus orbis opifex et uniuerse conditor creature uelut quoddam tributum uoluit ab homine sibi dari, non ex eo quod nostris bonis indigeat, cum sit diues detque cuilibet abundanter, sed ut, per ipsius exhibicionem tributi, uniuersorum obtinere dominium dignoscatur et ministri eius suis inherentes obsequiis, quibus ipsas concessit decimas iure perpetuo possidendas, cum eis, sine diminucione, congrua stipendiorum percepcione letentur; ideo presenti constitucione sancimus ut quicumque prelati, rectores, ministri uel presbyteri seculares et regulares quocumque nomine censeantur ecclesiarum ciuitatis et diocesis papiensis tam illos qui ad eos pro confessionibus adierint, quam illos a quibus in egritudine uocati fuerint, inducant propensius et eis salubri exhortacione suadeant ac precipiant, quantum possunt, ut decimas in posterum soluant sine difficultate qualibet illis ecclesiis quibus de iure debentur et congrue satisfaciant de retentis, ita quod unigenitus Dei filius Iesus Christus, eos quos suo sanguine precioso redemit, in seruos admittat et filios qui per exhibitarum debitum decimarum dominum cognouerint tributi.</p>
                    <p>Si uero aliqui in sui cordis duricia persistentes satisfacere contempserint de retentis, absolucio seu remissio peccatorum suorum et quecumque alia ecclesiastica sacramenta a predictis confessoribus uel aliis quibuscumque presbyteris exemptis et non exemptis tamquam non bene penitentibus et confessis minime tribuantur eisdem.</p>
                    <p>Et si forte in eadem damnacione usque ad articulum mortis perstiterint, eciamsi de aliis peccatis usuris et male ablatis satisfecerint uel idonee satisdederint et de predictis prediorum suorum decimis satisfacere seu caucionem prestare idoneam recusauerint, tamquam raptores rerum ecclesiasticarum et sacrilegi et non ueri penitentes et confessi non admittantur ad ecclesiasticam sepulturam, sed eis denegentur omnes solemnitates diuinorum, nisi, ipsis morte preuentis, presbyter parochianus ipsorum, receptis prius testimoniis ipsorum seu signis uel indiciis de contricione, et satisfaccione predictarum decimarum, a filiis, heredibus uel defunctorum amicis caucionem idoneam receperit de reddendis et soluendis huiusmodi decimis sic retentis.</p>
                    <p>Sane cupientes presentem tam sacram et necessariam constitucionem inuiolabiliter et perpetuo obseruari, trasgressoribus penam preuidimus apponendam, ut si prelatus, rector uel minister et alius quicumque presbyter exemptus et non exemptus contra predictam nostram constitucionem attentare presumpserit pubblice uel occulte, directe uel indirecte, per se uel per alium, nouerit se auctoritate presentis constitucionis in solidorum centum papiensium penam incurrere ipso facto, nulla monicione premissa seu sentencia proferenda.</p>
                    <p>Sed ne quis prelatus, rector uel clericus seu quiuis alius predictam constitucionem et ea que in ipsa continentur quomodolibet ualeat ignorare, sub eadem pena precipimus et mandamus omnibus prelatis, rectoribus et ministris et locum eorum tenentibus ecclesiarum ciuitatis et diocesis papiensis quatenus, infra duos menses post publicacionem constitucionis predicte, habere debeant exemplum premisse constitucionis manu et forma publica factum et in suis ecclesiis retinere et in eisdem semel saltem in anno legi facere et publicari et uulgarizari coram populo, sicut melius poterunt et debebunt.</p>
                </div>
                <div>
                    <head>Capitulum 9</head>
                    <p>De raptoribus.</p>
                    <p>Ad refrenandos multiplicatos excessus effrenate cupiditatis quorumdam ciuitatis et diocesis papiensis qui tamquam fures, raptores, spoliatores, occupatores uel inuasores bonorum mobilium, se mouentium, immobilium seu quorumlibet iurium spiritualium uel temporalium ad ecclesiasticum forum trahuntur, statuimus in quolibet casuum predictorum summarie sine strepitu et figura iudicii ad arbitrium iudicantis posse et debere procedi.</p>
                </div>
                <div>
                    <head>Capitulum 10</head>
                    <p>De penis.</p>
                    <p>Multorum ciuitatis et diocesis papiensis sic excreuit malicia, quod suspensionis, interdicti, et excommunicacionis sentencias non timentes, monicionibus, citacionibus et mandatis ecclesiasticorum iudicum et canonum institutis obedire contemnunt in hoc sperantes, quod quandocumque absolucionis uel relaxacionis sentenciarum ipsarum beneficium postulabunt, obtinebunt impune, prestitis iuramento iuxta formam ecclesie de parendo iuri legitima caucione, iniunctaque sibi penitencia salutari, quam in suarum animarum periculum seruare non curant, propter quod ecclesiasticus uigor confunditur, delinquendi crescit presumpcio et iusticia uocata dormitat; uolentes igitur occasiones tollere contemptorum huiusmodi pena timenda per eos et ohedientie bonum inducere: statuimus, quod si quis predictas sentencias uel eorum aliquam prolatas uel prolatam ab homine uel a iure in eos aut in ecclesias, conuentus uel capitula, loci, uniuersitates eorum pro manifesta offensa, contumacia uel contemptu sustinuerint post publicacionem earum per dies quindecim animis induratis et postea iuxta formam iuris se petierint absolui uel ecclesiarum, conuentuum, capitulorum, locorum uel uniuersitatum eorum sentencias relaxari, non absoluantur uel huiusmodi sententie relaxentur, nisi prius, personarum, uniuersitatum, locorum, capitulorum, et conuentuum, excessuum sentenciarum et condemnacionum qualitate pensata, ad arbitrium iudicis pecuniaria pena multentur et soluant, ut quos timor Dei a malo non reuocat, metus pene coerceat temporalis.</p>
                    <p>Prelatos uero rectores et clericos seculares et regulares ecclesiasticasue personas, dignitates, officia, et ecclesiastica beneficia obtinentes in ciuitate et diocesi papiensi, qui predictas sentencias uel earum aliquam in se uel eorum ecclesias, conuentus uel capitula per sex menses sustinere presumpserint, postquam facultatem habuerint se faciendi absolui, quos trina monicione monemus, ut infra spatium dictorum sex mensium se procurent absolui et ecclesiarum, conuentuum, et capitulorum suorum sentencias, relaxari, ex nunc omnibus predictis dignitatibus, rectoriis, et ecclesiasticis beneficiis, ipso iure priuamus, nec non predictos et quoscumque alios clericos, ecclesiasticasque personas et laicos dictarum ciuitatis et diocesis, qui maioris excommunicacionis sentenciam sustinuerint per annum integrum post pubblicacionem ipsius animis induratis, cum habuerint copiam se faciendi absolui, iudicamus suspectos de heretica prauitate et contra eos tamquam suspectos de heresi posse procedi, quia contemnere Petri claues et excommunicacionem diutius sustinere animo indurato non caret scrupulo heretice prauitatis.</p>
                </div>
                <div>
                    <head>Capitulum 11</head>
                    <p>De impedientibus officiales episcopatus uel iniuriantibus in uerbis uel factis.</p>
                    <p>Quorumdam temerarios ausus reprimere cupientes, qui uicarios officiales et nuncios episcopalis curie papiensis directe uel indirecte impediunt uel molestant uerbis, iniuriis, minis, aut factis quominus eorum officium indubitanter et libere ualeant exercere, seu ad hoc prestant quocumque modo auxilium, consilium, uel fauorem, ipsos omnes et singulos clericos uel laicos culpabiles in predictis uel eorum aliquibus excommunicacionis uinculo innodamus et si fuerit uniuersitas uel conuentus ecclesiastico supponimus interdicto, a quibus sententiis absolui nequeant, nisi prius de iniuriis, satisfaccione premissa, ad arbitrium episcopi uel officialis ipsius; quod si per sex menses permanserint in eisdem sententiis, tunc si clerici sint usque ad satisfaccionem predictam carceri mancipentur, laici uero ad requisicionem episcopi uel officialis eius infra mensem post requisicionem ipsam compellantur per iudicem secularem ad satisfaccionem premissam, alioquin si dictus iudex fuerit negligens uel remissus, ipsum excommunicacionis uinculo innodamus.</p>
                </div>
                <div>
                    <head>Capitulum 12</head>
                    <p>De penitentiis et remissionibus.</p>
                    <p>Ne in messem alterius aliquis falcem ponat, statuimus ne quis sacerdos secularis uel religiosus alterius clerici uel laici, excepto mortis articulo imminente, si sacerdotem proprium habere non potest, nisi de licencia papiensis episcopi, uicarii eius uel proprii sacerdotis, confessiones audiat, eique penitenciam iniungat et absoluat eumdem.</p>
                    <p>Et si quis contra hoc fecerit, ipso facto, excommunicacionis uinculo sit astrictus.</p>
                </div>
                <div>
                    <head>Capitulum 13</head>
                    <p>De sentencia excommunicacionis.</p>
                    <p>Quicumque habet uel tenet cruces, calices, paramenta, et libros seu quecumque alia bona diuino cultui deputata, ad se uel eius ecclesiam minime pertinencia, ecclesie illi cuius sunt, infra mensem a tempore publicacionis huiusmodi, restituat cum effectu.</p>
                    <p>Et si ignorat cuius ecclesie fuerint, aut aliam personam cuius fuerint, episcopo papiensi uel eius uicario debeat consignare; alioquin excommunicacionis uinculo sit astrictus.</p>
                </div>
                <div>
                    <head>Footnotes</head>
                    <p>[1] Ellipses inserted here.</p>
                    <p>[2] &quot;idest sine possessore&quot; in italics and parenthesis.</p>
                </div>
            </div>
        </body>
    </text>
</root>
