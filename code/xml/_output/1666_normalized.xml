<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Lambeth</title>
                <recordID>1666</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1378-11-26</origDate>
                <dateNotes/>
                <origPlace>Lambeth</origPlace>
                <diocese>Canterbury</diocese>
                <province>Canterbury</province>
                <country>England</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1666</p>
                <p>Year: 1378</p>
                <p>Month: 11</p>
                <p>Day: 26</p>
                <p>Circa: None</p>
                <p>DatingNotes: None</p>
                <p>Place: Lambeth</p>
                <p>Diocese: Canterbury</p>
                <p>Province: Canterbury</p>
                <p>CountryModern: England</p>
                <p>Latitude: 51.4903</p>
                <p>Longitude: -0.1193</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: Simon Sudbury</p>
                <p>IssuingAuthorityAlt: None</p>
                <p>RegnalStart: 1375</p>
                <p>RegnalEnd: 1381</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Wilkins, III, 135-36</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: reissued by William Courtenay in 1391</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>SIMON, permissione diuina, etc. uenerabili fratri nostro domino Willielmo, Dei gracia episcopo Londinensi, salutem, et fraternam in Domino charitatem.</p>
                    <p>Effrenata generis humani cupiditas, cuius conatus, nisi iusticia sua uirtute reprimeret, ita ex sibi innata malicia excresceret, quod charitas extra mundi terminos exularet.</p>
                    <p>Sane communis ad nos querela perduxit, et magistra rerum experiencia manifestat, quod moderni temporis sacerdotes nostrarum ciuitatis, dioc. ac prouincie Cantuariensis adeo iam cupiditatis vicia infecerunt, quod stipendiis racionabilibus non contenti pro labore salaria uendicant et recipiunt plurimum excessiua; sacerdotesque predicti sic cupidi et delicati salariis excessiuis huiusmodi sarcinati, euomunt, indomiti delirant, et deficiunt, ac eorum nonnulli post uentris ingluuiem, et uarias carnis illecebras spumant in libidinem, et tandem in malorum uoraginem funditus demerguntur, in uirorum ecclesiasticorum detestabile scandalum, et exemplum perniciosissimum laicorum.</p>
                    <p>Et quanquam bone memorie dominus Simon de Islip, dudum Cantuariensis archiepiscopus, predecessor noster, dum in humanis agebat, de fratrum suorum consilio et assensu statuit et ordinauit, quod capellani annualia celebrantes, et ceteri animarum cure non intendentes, quinque marcis; ecclesiis uero seu capellis parochialibus et cure eisdem imminenti officiantes, sex marcis pro suis stipendiis annuis deberent contentari; in sacerdotes non parentes statuto huiusmodi penam suspensionis ab officio ipso facto imponendo; nos tamen, temporum qualitate attenta, de fratrum et suffraganeorum nostrorum 16. die mensis Nouembris, anno Domini infrascripto, in quadam camera infra septa monasterii apostolorum Petri et Pauli Gloucestrie, Wigorniensis diocesis, propter hoc insimul congregatorum, consilio et assensu super salariis sacerdotum parochialium, et annualium, in dictis nostris ciuitate, diocesi, et prouincia Cantuariensi de cetero percipiendis, ordinamus et statuimus sub forma inferius annotata.</p>
                    <p>In Dei nomine, Amen.</p>
                    <p>Nos Simon, permissione diuina Cantuariensis archiepiscopus, totius Anglie primas, et apostolice sedis legatus, de consilio fratrum et suffraganeorum nostrorum statuimus, ut quicunque in nostra ciuitate, diocesi, seu prouincia Cantuariensi, pro animabus defunctorum annualia celebraturi, septem marcis, aut cibariis et tribus marcis; alii autem, qui cure animarum deseruient, octo marcis, aut cibariis et quatuor marcis sterlingorum annuatim contententur; nullatenus ex pacto ultra id percepturi, nisi aliter loci diocesanus cum hiis, qui cure animarum deseruient, primitus decreuerit fore faciendum.</p>
                    <p>Si quis autem clericus contra hanc nostram constitucionem dando seu recipiendo uenire presumpserit, excommunicacionis sentenciam incurrat ipso facto; a qua, nisi per diocesanum loci, in quo deliquerit, non poterit absolui.</p>
                    <p>Sentencias uero in dicto statuto nostro contentas, post publicacionem eiusdem iuxta canonum exigenciam, contrafacientes eidem, ligare uolumus et inuolui.</p>
                    <p>Fraternitati igitur uestre committimus et mandamus, firmiter iniungentes, quatenus premissa omnia et singula in ciuitate, et diocesi uestris celeriter publicetis, et execucioni debite demandetis; ipsaque omnibus et singulis suffraganeis nostris et confratribus in suis ciuitatibus et dioc. publicanda, et execucioni debite demandanda quantocius transmittatis.</p>
                    <p>De die uero recepcionis presentium, execucionisque uestre, ac modo et forma eiusdem, et quid feceritis in premissis, nos citra festum Pasche proximo nunc futurum, certificetis per literas uestras; iniungentes eisdem suffraganeis nostris, ut eorum quilibet, de facto suo in hac parte habito, nos citra festum predictum certificet per literas suas, harum seriem continentes.</p>
                    <p>Dat. apud Lamheth, quoad consignacionem presentium, 6. cal. Decembris A. D. M.ccc.LXXVIII. et translacionis nostre anno quarto.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
