<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Aquileia</title>
                <recordID>0295</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1282-12-19</origDate>
                <dateNotes/>
                <origPlace>Aquileia</origPlace>
                <diocese>Aquileia</diocese>
                <province>Aquileia</province>
                <country>Italy</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 295</p>
                <p>Year: 1282</p>
                <p>Month: 12</p>
                <p>Day: 19</p>
                <p>Circa: None</p>
                <p>DatingNotes: 18-19 December</p>
                <p>Place: Aquileia</p>
                <p>Diocese: Aquileia</p>
                <p>Province: Aquileia</p>
                <p>CountryModern: Italy</p>
                <p>Latitude: 45.766667</p>
                <p>Longitude: 13.366667</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: Raimondo della Torre</p>
                <p>IssuingAuthorityAlt: None</p>
                <p>RegnalStart: 1273</p>
                <p>RegnalEnd: 1299</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Mansi 24, col 428-438</p>
                <p>EditionOther: De Rossi, Monumenta ecclesiae Aquileiensis, cols. 781-794</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>RAimundus Dei gracia Sancte Sedis Aquilegensis Patriar. ad presentium certitudinem, memoriam futurorum.</p>
                    <p>Super speculam a Domino constituti ex iniuncte nobis seruitutis ministerio super grege sollicitudini nostre commisso, ne ueri pastoris nomine abutamur, mentem, et spiritum sollicitudine dirigere cogimur accurata; ut impetus, quos in eum facit hostis antiquus, aut preueniendo eminus propulsemus; aut si in eum per partem aliquam fraudulenta calliditate irrupit, cooperante diuina gracia, collectis in unum uiribus, excludamus.</p>
                    <p>Considerantes igitur, quod humani generis inimico, qui insidiari non desinit, procurante, sic iugiter crescit diei malicia, sic mala tempora inualescunt, quod diuina tepet deuocio, moribus et actis deformatis dissolute uiuitur, et sacris reuerencia non habetur: quinimmo peccatis exigentibus, impunita temeritas adeo excandescit, et per agrum licentie uagatur effrenis, quod [1] proh dolor, libertas ecclesiastica miserabiliter ancillatur, nonnulli iniquitatis filii, qui nomen Domini in uanum recipere non formidant, exultantes in rebus pessimis, et cum male fecerint gloriantes, non solum ad ecclesiarum bona ceca cupiditate manus improbas moliuntur extendere, uerum eciam interdum in Christos Domini, et tangi prohibitos, deseuire sacrilege non uerentur: ad opportune prouisionis tam reformancia, quam obuiancia remedia iuxta possibilitatis nostre modulum decreuimus recurrendum.</p>
                    <p>Ea propter ad restaurandas ruinas graues, et uarias, quibus ecclesie Aquilegensis Diocesis et Prouincie subiacere noscuntur, et restaurandas scissuras quibus tam ipsarum, quam ecclesiasticarum personarum status multifariam cernitur fluctuare, diligenti studio, ne de negligentie vicio damnari possimus, et summo patrifamilias, qui pro grege suo eciam mori dignatus est, cum ad exaccionem processerit, de credita nobis dispensacione gratam ualeamus reddere racionem, quantum fragilitati nostre bonitas diuina permittit, pro uiribus laborantes, ad honorem Dei, Cleri honestatem, animarum salutem, ecclesiarum commodum, et ecclesiastice libertatis tutelam, presenti sacra synodo approbante, infrascriptas constituciones edimus perpetuo ualituras: uniuersis suffraganeis nostris in uirtute obedientie precipientes, quod ipsas et diligenter obseruent, et per suos subditos mandent, et suo posse faciant obseruari.</p>
                    <p>Subditis autem tam nostris, quam ipsorum suffraganeorum sub excommunicacionis pena, quam ex nunc in transgressores huius nostri mandati promulgamus his scriptis, mandantes ut eas studeant inuiolabiliter obseruare.</p>
                </div>
                <div>
                    <head>Capitulum 1</head>
                    <p>De celebracione Festi Beatorum Hermachore et Fortunati, et eorum commemoracione facienda.</p>
                    <p>Deuocione congrua, et debitis honoribus gloriosos Christi Martites Hermachoram, et Fortunatum, S. Aquilegensis ecclesie Patres pariter et patronos, a grege nobis credito uenerari, ut eorum apud Dominum adiuuetur patrociniis, cupientes, ipsorum festum per Aquilegensem Ciuitatem, diocesim, et prouinciam sollemniter a Clero et populo anniuersarie celebrari, ac per ecclesias eiusdem ciuitatis, et Diocesis, et prouincie uniuersas, singulis diebus ferialibus in Matutinis et Uesperis eorum commemoracionem fieri cum Antiphona, et collecta, et eorum in eisdem Ecclesiis precipimus haberi legendam.</p>
                </div>
                <div>
                    <head>Capitulum 2</head>
                    <p>De diuinis Officiis celebrandis deuote.</p>
                    <p>Quoniam reuerentie, ac deuocionis sinceritas obsequia eciam modica reddit grata, diuina officia ut grata sint Domino et accepta, reuerenter, et deuote iuxta SS. Patrum statuta et consuetudines in Ecclesiis racionabiliter hactenus obseruatas, statuimus celebrari.</p>
                </div>
                <div>
                    <head>Capitulum 3</head>
                    <p>De uita, et honestate Clericorum.</p>
                    <p>In canonicarum sanccionum obseruacionibus Clerum nostre Ciuitatis, Diocesis, et prouincie dilatato corde currere delectati uolumus et mandamus.</p>
                    <p>Sanctorum Patrum Canones necnon constituciones tam per ipsos, quam per Reuerendum Patrem, et D. Fratrem Latinum Ostiensem, et Ueletrensem episcopum, tunc Apostolice Sedis Legatum super uita et honestate Clericorum editas, in Aquilegensi Ciuitate, Diocesi et Prouincia in omnibus obseruari.</p>
                </div>
                <div>
                    <head>Capitulum 4</head>
                    <p>Contra Sacrilegos in personas Ecclesiasticas excedentes.</p>
                    <p>Horribilium scelerum nefanda presumpcio, sic fallente Diabolo, contra Clerum noscitur escreuisse, quod clericalis ordinis dignitas non tam in minoribus, uerum eciam in maioribus prout eciam experiencia docente presertim didicimus, contemptui, et morti exponitur.</p>
                    <p>Conteruntur uelut uasa testea filii Sion incliti; et sicut oues ad occisionem deputantur a Belial filio Ecclesie filii, et Prelati, in quibus Dei Filius se honorari asserit, et contemni, et pupillam oculi tangi prohibens in eisdem.</p>
                    <p>Ne igitur magis et magis per impunitatis licenciam crudelium insolescat ceruicositas, impiorum et superbia inualescat, statuimus, et sancimus, quod si contingat D. Patriarcham Aquilegensem, qui pro tempore fuerit, capi, quod absit: omnes eius suffraganei, quamcito id ad noticiam ipsorum peruenerit, Aquilegensi Capitulo nunciare teneantur apud Aquilegiam, si absque proprio periculo potuerint, uel apud locum alium, quem idem Capitulum duxerit statuendum, tractaturi cum effectu de libertate illius, prefixo eis termino personaliter conuenire.</p>
                    <p>Donec autem detentus fuerit, in tota Aquilegensi Ciuitate, Diocesi, et Prouincia Diuina sint officia interdicta.</p>
                    <p>Sacrilegi quoque qui presumpserint in eum taliter manus extendere, ac eorum complices, et fautores, cuiuscumque preeminentie, dignitatis, aut status existant, singulis diebus Dominicis, et festiuis, pulsatis campanis, et candelis accensis per uniuersas tam Cathedrales, quam Collegiatas, et Parrochiales Ecclesias Ciuitatis, Diocesis et Prouincie memorate, postquam per Aquilegens. Capit. ipsorum nomina suffraganeis scripta fuerint, nominatim excommunicati publice denuncientur; et tam ipsi, quam eorum filii, et heredes, usque in quartam generacionem omnibus feudis, que tunc tam ab Aquilegensi ecclesia, quam ab aliis ecclesiis sub suffraganeis suis subiectis habuerint, et uniuersis dignitatibus, beneficiis, honoribus, et officiis, quocumque nomine censeantur, tam Ecclesiasticis, quam secularibus, que tunc in Ciuitate, Diocesi, et Prouincia obtinuerint supradicta sine spe restitucionis perpertuo sint ipso facto priuati, et inhabiles ad omnia obtinenda.</p>
                    <p>Si uero forte preterea de facto dignitates, beneficia, honores uel officia quamuis Ecclesiastica, uel secularia, per collacionem, eleccionem, uel assumpcionem fuerint assequuti, collacio, eleccio, seu assumpcio huiusmodi ipso facto non ualeat; et nihilominus collatores, electores, et assumptores ipsi sint ipso facto excommunicacionis sentencia, quam in eos ex nunc ferimus, innodati.</p>
                    <p>Si autem quod Deus auertat [2] D. Patriarcham Aquilegensem, qui pro tempore fuerit, contingat interfici, uel captum claudere diem extremum in carcero, iidem sacrilegi, et eorum complices et fautores cuiuscumque sint preeminentie, dignitatis, aut status, et ab ipsis descendens posteritas uniuersa, in detestacionem tam horrendi sceleris, dignitatibus, beneficiis, honoribus, et officiis omnibus, tam ecclesiasticis, quam secularibus, necnon feudis, allodiis, et bonis aliis uniuersis mobilibus, et immobilibus sint priuati perpetuo, ac inhabiles ad alia obtinenda; et ipsorum bona omnia ad usum et utilitatem Aquilegensis Ecclesie confiscentur.</p>
                    <p>Eiusque successor cum consilio, et auxilio suffraganeorum et capituli Aquilegensis tam apud Sedem Apostolicam, quam apud Imperatoriam maiestatem, huiusmodi iniuriam persequi teneantur.</p>
                    <p>Ingrediente uero aliquo eorumdem ciuitatem aliquam uel locum dicte Diocesis, uel Prouincie, statim usque triduum post eius recessum ibidem diuina officia sint suspensa.</p>
                    <p>Qui autem eum sciens esse sacrilegum, sibi aliqua necessaria dederit, uel uendiderit, siue quouis modo prestiterit, aut ipsum hospicio susceperit, excommunicacionis sententie, quam in eum proferimus, subiaceat ipso facto.</p>
                    <p>Et insuper loci Diocesanus, inuocato ad hoc, si opus fuerit, auxilio brachii secularis, illum, seu illos capere toto posse laboret, ipsius D. Patriarche assignandos.</p>
                    <p>Ceterum, si contingat, D. Patriarcham Aquilegensem per aliquem laicum inuadi de guerra; omnes eius suffraganei hominibus suarum ciuitatum et Diocesum, ne uadant uel mittant in subsidium huiusmodi inuasoris, inhibere districte teneantur: contraire, uel mittere presumentes, tam spiritualiter, quam temporaliter, quanto durius poterant, processuri.</p>
                    <p>Ei autem, qui ire uel mittere in subsidium D. Patriarche uoluerit, nullum impedimentum prestetur.</p>
                    <p>Si forte quod absit [3] aliquem Episcopum Aquilegensis prouincie capi contigerit, tam D. Patriarcha Aquilegensis, quam omnes alii eiusdem Prouincie Coepiscopi, quamcito id ad eorum auditum peruenerit, sacrilegos ipsos et complices et fautores eorum, cuiuscumque preeminentie, dignitatis, aut status extiterint, statim inquirere; et post quam ipsi D. Patriarche per capitulum eiusdem Episcopi eorum nomina scripta fuerint, nominatim excommunicatos teneantur per uniuersas Ecclesias suarum Ciuitatum et Diocesum tam Cathedrales, quam Collegiatas, et Parrochiales pulsatis campanis, et candelis accensis singulis diebus Dominicis et festiuis, denunciare ac facere denunciari.</p>
                    <p>Quamcito per ipsum D. Patriarcham uel per Aquileiense Capitulum, absente D. Patriarcha uel Aquilegensi Sede uacante, fuerint apud Aquilegiam uel alium locum uocati prefixo eis termino, ad tractandum efficaciter de deliberacione ipsius capti Episcopi, conueniant.</p>
                    <p>Ciuitas quoque, et Diocesis eiusdem Episcopi, nec non ciuitas et Diocesis, in qua captus, uel detentus, aut ad quam ductus fuerit, Ecclesiastico subiaceat interdicto, donec libertati fuerit restitutus, et de damnis, et iniuria satisfaccionem receperit competentem.</p>
                    <p>Ita tamen, quod ipso episcopo relaxato, sint sue Ciuitatis, et Diocesis relaxata diuina, nisi forte in ipsa ciuitate, uel aliquo loco, seu Parrochia illius Diocesis captus uel detentus aut illuc deductus exstiterit.</p>
                    <p>In quo casu Ciuitati, loco, seu Parochie capcionis, duccionis et detencionis huiusmodi, nisi ipsius satisfaccione competenti prestita, Diuina nullatenus relaxentur.</p>
                    <p>Prefati uero sacrilegi, et eorum complices, ac fautores cuiuscumque fuerint preeminentie, dignitatis, aut status, ac eorum filii, et heredes usque in quartam generacionem omnibus feudis, que tunc ab ipso Episcopo, et eius ecclesia, et ab aliis Ecclesiis eidem subiectis habuerint, et uniuersis dignitatibus, beneficiis, honoribus, et officiis, quocumque nomine censeantur, tam ecclesiasticis, quam secularibus, que tunc in ciuitate, Diocesi obtinuerint memorata, sint priuati perpetuo, et inhabiles ad alia obtinenda.</p>
                    <p>Si autem postmodum de facto dignitates, beneficia, honores, uel officia Ecclesiastica, siue secularia fuerint eis collata, uel ipsi electi fuerint, seu assumpti, collacio, eleccio, seu assumpcio talis non ualeat ipso facto; et nihilominus ipsi collatores, electores et assumptores ipso facto excommunicacionis uinculo sint innodati.</p>
                    <p>Si quem autem Episcoporum dicte Prouincie interfici, uel captum in carcere contigerit expirare; sacrilegi huiusmodi et tota posteritas ab eis descendens dignitatibus, beneficiis, honoribus et officiis omnibus tam Ecclesiasticis, quam secularibus, allodiis, et bonis aliis uniuersis mobilibus, et immobilibus, que tunc in Ciuitate, et Diocesi habuerint eiusdem Episcopi, et feudis que tunc obtinuerint ab ipso Episcopo, et eius Ecclesia, et aliis ecclesiis sibi subiectis perpetuo priuati sint, et inhabiles ad alia obtinenda, eorumque bona ad usum, et utilitatem Ecclesie ipsius Episcopi confiscentur.</p>
                    <p>Cuius eciam Successor cum consilio, et auxilio D. Patriarche, Suffraganeorum eius, et Aquilegensis Capituli, et apud Sedem Apostolicam et apud Maiestatem Imperatoriam persequi huiusmodi iniuriam teneatur.</p>
                    <p>Si quando uero dictorum Sacrilegorum aliquis ciuitatem aliquam, uel locum Diocesis, uel prouincie Aquilegensis intrauerit, statim sint ibi suspensa Diuina, donec ibi fuerit, et triduo post eius reuersum.</p>
                    <p>Is quoque, qui eum sciens esse sacrilegum, necessaria queuis ei uendiderit uel donauerit, siue quocumque modo prestiterit, uel eum hospit io susceperit, sit ipso facto excommunicacionis uinculo innodatus.</p>
                    <p>Loci eciam Diocesanus, illum, seu illos capere assignandos successori dicti episcopi pro uiribus elaboret, inuocato ad hoc, si opus fuerit, auxilio brachii secularis.</p>
                    <p>Ad hec si aliquis Suffraganeorum Aquilegensis Ecclesie per aliquem laicum fuerit de guerra inuasus, tam D. Patriarcha Aquilegensis, quam omnes alii suffraganei suarum Ciuitatum et Diocesum, hominibus ne in subsidium dicti inuasoris aliquatenus presumant ire, uel mittere districte inhibeant: et contra presumentes huiusmodi, quanto durius poterunt, tam spiritualiter, quam temporaliter procedentes, nullum prepedicionis obstaculum uolentibus in subsidium eiusdem Suffraganei se conferre, uel mittere aliquatenus interponant.</p>
                    <p>Ceterum, si D. Patriarcha Aquilegensis, qui pro tempore fuerit, uel aliquis Suffraganeorum eius in Ciuitate sua uel castro, burgo, seu quocumque alio loco sue iurisdiccionis obsessus fuerit, ita quod egredi, et regredi non ualeat pro sue libito uoluntatis, ipsi obsidentes, si persone singulares fuerint, cuiuscumque preeminentie, dignitatis, uel status extiterint, et eorum complices, et fautores, excommunicacionis uinculo sint ipso iure ligati.</p>
                    <p>Si autem Communitas alicuius Ciuitatis uel Terre culpabilis fuerit in hoc facto, prestando consilium, auxilium, uel fauorem quacumque machinacione, arte uel dolo; Ciuitas ipsa, uel terra Ecclesiastico subiaceat interdicto.</p>
                    <p>Si uero uassalli fuerint, feudis, que ab ipso Domino suo obsesso, seu ab eius Ecclesia obtinent, sint ipso facto priuati.</p>
                    <p>Ad hec si quem Episcopum Prouincie memorate pro defensione sue Ecclesie, ac libertatis eiusdem, uel pro exequucione, seu obseruacione Constitucionum huiusmodi, eiici de Ciuitate sua forte contigerit, ipso facto Ciuitas Ecclesiastico subiaceat interdicto: et tam Potestas, seu Rectores, quam Officiales, Consules, Consiliarii, et uniuersi, qui ad hoc consilium prestiterint, auxilium, uel fauorem, excommunicacionis uinculo sint adstricti per Uniuersas Ecclesias Cathedrales, Collegiatas, et Parochiales Aquilegensis Ciuitatis, Diocesis et Prouincie, postquam per ipsum suis litteris D. Patriarche Aquilegensi, et suis Suffraganeis eieccio huiusmodi fuerit intimata, usque ad satisfaccionem condignam excommunicati, pulsatis campanis, et candelis accensis, quolibet die dominico, et festiuo publice nunciandi.</p>
                    <p>Si autem de Episcopatu suo eiectus fuerit occasionum aliqua predictarum dictus D. Patriarcha cum aliis suffraganeis suis et Clero Aquiligensis Ciuitatis, Diocesis, et Prouincie, sibi cum quatuor equis et quinque personis ipsius personam inclusam teneatur in omnibus necessariis prouidere.</p>
                    <p>Circa inferiores quoque Prelatos, ut puta Abbates, Priores, Prepositos, Archidiaconos, Decanos, Archipresbyteros, Plebanos, et quoslibet in personatu, uel dignitate constitutos; necnon Ecclesiarum Cathedralium Canonicos Aquilegiensis Ciuitatis, Diocesis, et Prouincie, si aliquem capi, uel interfici aut captum in carcere mori contigerit; predicta omnia sicut circa Episcopos statuimus, et precipimus obseruari.</p>
                    <p>At si Clericus alius aut persona Ecclesiastica predicte Ciuitatis, Diocesis, uel Prouincie captus, uel interfectus fuerit, uel captus in carcere forsitan expirauerit, sacrilegus, seu sacrilegi, et eorum complices, per omnes Ecclesias Ciuitatis, et Diocesis, in qua sacrilegium perpetratum extiterit, singulis diebus dominicis, et festiuis, pulsatis campanis et candelis accensis, excommunicati publice denuncientur.</p>
                    <p>Ciuitas quoque seu locus et tota Parochia, ubi tale sacrilegium siue capiendo, siue detinendo, aut ducendo, uel interficiendo fuerit perpetratum, interdicto ecclesiastico sit subiecta.</p>
                    <p>Si uero decanus, uel aliquis Canonicus Aquileiensis Ecclesie, uel Prelatus, aut Clericus inferior prefate Aquilegensis Ciuitatis, Diocesis, seu Prouincie pro defensione iurium Ecclesie sue, uel pro harum Constitucionum obseruacione, siue excusacione fuerit de Ecclesia sua eiectus, Diocesanus ipsius cum suo Clero sibi secundum eius statutum prouidere teneatur.</p>
                </div>
                <div>
                    <head>Capitulum 5</head>
                    <p>Ne quis Episcopus alicui de aliena Ciuitate, uel Diocesi, absque sui Diocesani litteris conferat primam tonsuram.</p>
                    <p>Considerantes quod aliqui, non ut diuinis insistant obsequiis, sed ut priuilegio clericali muniti declinent in perpetratis seu perpetrandis malitiis iudicium seculare, clericari procurant; statuimus, ut nullus Episcoporum nostre Prouincie alicui de aliena Ciuitate, uel Diocesi absque litteris sui Diocesani, qui agnicionem habere debet sui pecoris pleniorem, primam tonsuram conferre presumat.</p>
                    <p>Qui autem presumpserit, per annum ab execucione collacionis huiusmodi sit suspensus.</p>
                </div>
                <div>
                    <head>Capitulum 6</head>
                    <p>De Statutariis contra Ecclesiasticam libertatem.</p>
                    <p>Plerique indeuocionis filii sic Matris Ecclesie utero, pro qua eciam se defensionis murum deberent exponere, alienos se reddere non reuerentur; quod Dei timore postposito, et materna reuerencia retroiecta, statuta execrabilia, que ad iustificacionis colorum, Reformaciones, seu Consuetudines nuncupacione rei dissona, nominant, cum deformaciones, seu corruptele, ut nomen rei consonet, uerius dici possint, conflare presumunt in conculcacionem Ecclesiastice libertatis.</p>
                    <p>Constitucione namque perpetuo ualitura sancimus, quod nulla statuta, uel Reformaciones, seu Consuetudines, aut queuis edicta, quocumque censeantur nomine, in Aquilegensi Ciuitate, Diocesi, uel Prouincia contra Ecclesiasticam libertatem edantur.</p>
                    <p>Si que uero per Communitates, Potestates, Rectores, Ancianos, Officiales, Consiliares, seu personas alias, cuiuscumque sint preeminentie, dignitatis, aut status, fuerint edita, infra duos menses ex nunc computandos de suis Capitularibus totaliter aboleantur, per ipsos ullo unquam tempore iteranda.</p>
                    <p>Hos enim Potestates, Rectores, Iudices, Ancianos, Officiales, Consiliarios, Scriptores et quoslibet alios, cuiuscumque sint preeminentie, dignitatis, seu status, qui eis uti in aduocando, iudicando, uel alias exequendo de facto presumpserint, et qui Constitucionis huiusmodi extiterint contemptores, ex nunc pro ex tunc presenti scripto declarantes, auctoritate Canonum, excommunicacionis sententie subiacere; ac mandantes ab omnibus usque ad satisfaccionem condignam euitari, Ciuitates contemptorum huiusmodi cum suburbiis, ac castra, et loca generali supponimus interdicto.</p>
                </div>
                <div>
                    <head>Capitulum 7</head>
                    <p>De occupatoribus bonorum, et iurium ecclesiasticorum.</p>
                    <p>Quin uero nonnullos sic seducit ceca cupiditas, quod uoluntatis libito, abstinentie ruptis habenis, ad illicita relaxato, circa inuasionem et occupacionem bonorum et iurium Ecclesiasticorum tanto impudentius delectantur, quanto qui ea eripiunt rariores inueniunt [4]</p>
                    <p>Nos huiusmodi prauorum improbis conatibus resistere cupientes, ne neglecta incendia uires sumant; uniuersos tam Duces, quam Marchiones, Comites, Barones, Potestates, Capitaneos, Uauasores, Communitates, et uniuersitates Ciuitatum, Castrorum, Uillarum, et quorumcumque locorum, ac Ciues, et quasuis alias personas, cuiuscumque preeminentie, dignitatis, honoris, gradus, condicionis, status, et sexus, qui loca, castra, uillas, iura, iurisdicciones, feuda, decimas, census, mutas, argentifodinas, priuilegia, instrumenta publica, seu quaslibet alias scripturas authenticas, prata, nemora, molendina, pascua, piscarias, possessiones, montes, ualles, insulas, paludes, aquas, salinas, domos, et alia loca quecumque Ecclesiis, Capitulis, et personis Ecclesiasticis Aquilegensis Ciuitatis, Diocesis uel Prouincie spectancia occupauerint, uel quouis modo detinent occupata; uel Ecclesias ipsas, Capitula, seu Ecclesiasticas personas impediunt quominus eis libere pro sue uoluntatis libito uti possint, aut in eis angarias, uel parangarias exercere presumunt; aut qui predicte ciuitatis, Diocesis, uel Prouincie Ecclesias aut Capitula seu Ecclesiasticas personas impediunt, ne in Terris, seu possessionibus suis possint uti aquis, aquarumue ductibus, salinas facere, uel molendina construere, ac illis uti pro sue libito uoluntatis; presenti constitucione diligentius admonemus eis mandantes; ut infra duos menses a presentis constitucionis publicacione peremptorie res ipsas et earum possessiones predictis Ecclesiis, Capitulis, seu ipsarum Rectoribus, aut prelatis restituant cum effectu: de perceptis eciam, et que percipi potuerunt, ac de damnis, et iniuriis illatis satisfaciant competenter, ac ab exaccione angariarum et parangariarum et impedimentis ac occupacionibus huiusmodi deinceps penitus conquiescant.</p>
                    <p>Alioquin de uoluntate et assensu Suffraganeorum nostrorum, et tam nostra, quam totius presentis auctoritate Concilii, ex nunc pro ex tunc in uniuersos, et singulos, qui huiusmodi Constitucionis tenorem per se uel per alium, quacumque machinacione, ingenio, arte, uel dolo uiolare presumpserint; si Duces suerint, uel Marchiones, Comites, uel Barones, Capitanei, Potestates, Uauasores, Ciues, aut queuis alie persone, cuiuscumque preeminentie, dignitatis, honoris, gradus, condicionis, status, uel sexus, excommunicacionis sentenciam promulgamus: Ciuitates, Terras, et loca eorumdem Ducum, Marchionum, Comitum, Baronum, Potestatum, Capitaneorum, et Uauasorum, seu aliorum Nobilium interdicto Ecclesiastico supponentes.</p>
                    <p>Si uero fuerint communitates, siue uniuersitates Ciuitatum, Castrorum, Uillarum et quorumcumque aliorum locorum, Potestates, Gastaldiones, Maricos, Rectores, Ancianos, Conciliarios, et officiales ipsorum uoluntate, assensu, et auctoritate predictis, excommunicacionis ex nunc uinculo innodamus: et Ciuitates, Castra, Uillas, et loca ecclesiastico supponimus interdicto.</p>
                    <p>Non obstante, quod detentores, seu occupatores huiusmodi, illicite uendicionis, locacionis, concessionis, impignoracionis, seu infeudacionis sibi factarum per Prelatos, seu quaslibet alias personas, iuxta sancciones Canonicas uel Ciuiles, pretendant titulum, seu allegent.</p>
                    <p>Diocesanis auctoritatem et licenciam concedentes, quod excommunicatos excommunicacionibus supradictis possint absoluere uice nostra, et ibidem huiusmodi relaxare, cum ab ipsis delinquentibus satisfactum fuerit competenter.</p>
                </div>
                <div>
                    <head>Capitulum 8</head>
                    <p>Contra defraudatores decimarum et Quartifiorum Ecclesiis debitorum.</p>
                    <p>In tantum erroris demum quidam prolapsi noscuntur, quod saluti animarum temporale commodum preferentes, decimas, quas in signum uniuersalis dominii, sibi reseruauit Dominus in Ministris, eis subtrahere seu de ipsis auariciam defraudere presumunt eosdem: non considerato prudenter, quod Anania, et Saphira, pro eo quod agri pretium, quem uendiderant [5], defraudauerint, ab Apostolorum Principe terribili fuerint morte mulctati.</p>
                    <p>Ea propter statuimus, quod omnes Sacerdotes Aquilegensis Ciuitatis, Diocesis, uel Prouincie, sub excommunicacionis pena, qua, si secus fecerint, nouerint se ligatos ab omnibus, suorum confessiones audierint, specialiter inquirere teneantur, si ex suis possessionibus, et earum obuencionibus, et rebus aliis, ex quibus decime, uel Quartisia solui debent, decimas et Quartisia illis Ecclesiis, siue Prelatis, Rectoribus uel Capitulis earumdem, ad quas spectare noscuntur, integre duxerint persoluenda.</p>
                    <p>Eis, quos decimas seu Quartisia ipsa non plene soluisse repererint, absolucionis beneficium nullatenus impensuri, donec sibi non constiterit illos de subtractis, seu retentis satisfacturos, uel satisfaccionem plenariam impendisse, et de soluendo in posterum promisisse.</p>
                    <p>Ad cuius Constitucionis obseruanciam Fratres Predicatores, Minores, Heremitanos, et Religiosos alios, cuiuscumque sint ordinis, teneri uolumus et mandamus.</p>
                </div>
                <div>
                    <head>Capitulum 9</head>
                    <p>Ne excommunicatorum corpora tradantur Ecclesiastice sepultura.</p>
                    <p>Ne prout plerumque consueuit accidere, in animarum periculum, temporalis rei dispendium, ac transgressionis peius incentiuum, speratam satisfaccionem et debitam absolucio adimat [6] statuimus, quod excommunicatorum a canone, uel ab homine corpora, si ante mortem excommunicati denunciati fuerint, eciamsi fuerint absoluti, sepulture Ecclesiastice non tradantur; nisi prius de his, pro quibus excommunicati fuerant, damnum seu iniuriam passo, si presens fuerit, uel ipso absente in manus Diocesani, seu eius Uicarii, aut Plebani, siue uices eius gerentis, satisfaccione, uel satisdacione prestita competenti.</p>
                    <p>Si quis autem Sacerdotum, quacumque dignitate, professione, uel Religione prefulgens, huiusmodi Constitucionis transgressor extiterit, ab officio, et beneficio sit suspensus, et nihilominus corpora huiusmodi exhumentur.</p>
                </div>
                <div>
                    <head>Capitulum 10</head>
                    <p>Ut Suffraganei Aquilegensis Ecclesie ipsam singulis annis uisitent, ut tenentur.</p>
                    <p>Fidei et dileccionis zelus, quo S. Aquilegensi Ecclesie Sponse nostre adstringimur, nos, prout nos decet, circa ipsius honoris decorem negligentes esse non sinit.</p>
                    <p>Nolentes igitur, Sponsam ipsam congruis honoribus defraudari, precipimus quod omnes nostri Suffraganei predictam Ecclesiam annis singulis, prout ex debito iuramenti tenentur, uisitare procurent.</p>
                    <p>Ii uero, a quibus nondum nobis est prestitum debitum iuramentum, infra mensem ex nunc prestare nobis nullatenus non omittant.</p>
                </div>
                <div>
                    <head>Capitulum 11</head>
                    <p>Ut quilibet suffraganeus Aquilegensis Ecclesie presentes Constituciones habeat.</p>
                    <p>Ut autem predictarum constitucionum plenior habeatur noticia, statuimus, quod quilibet Suffraganeorum nostrorum ipsas usque ad proximam Dominicam reminiscere, et habeat, et in Ecclesia sua publicet, uel faciat publicari; semel deinde anno quolibet in sua Synodo publicandas.</p>
                </div>
                <div>
                    <head>Explicit</head>
                    <p>Actum Aquilegie in Maiori Ecclesia anno Domini millesimo ducentesimo octuagesimo secundo, Indiccione decima, die uero quartodecimo exeunte Decembre, et die sabbati sequenti in generali nostra Synodo Constituciones ipsas laudante et eciam approbante, Dilectis Filiis Leonardo de Farrignaco Uicedecano, et capitulo Aquilegensi, ac Uenerabilibus Fratribus nostris Henrico Tridentino, Bernardo Uicentino, Adalgero Feltrensi et Bellunensi, Ulcino Tergestino, Bono Iustinopolitano, Bonifacio Parentino, Marcio Cenetensi, Egidio Emonensi, Wernardo Petensi Episcopis, nec non Procuratoribus Uenerabilium Fratrum nostrorum infrascriptorum, scilicet Presbytero Antonio Canonico Garden. Bartholomei Ueronensis, Petro Presbytero S. Lurentii de Padua Iohannis Paduani, Eppone Abbate Monasterii S. Michelis de Monte de Pola, Petro Canonico Polen. Iohannis Polensis, Presbytero Auancio Presauii Taruisini, et Bernardo Decano Ciuitatensi Folcheri Concordiensis Episcoporum Procuratoribus nobis assistentibus in eadem: presentibus quoque Dilectis filiis Conrado Rosacensis, Pagano Beliniensis, et Federico Oziacensis Monasteriorum Abbatibus Fratribus Prosperino Custode Fratrum Minorum in Foroiulii Iacobo Lectore Fratrum Predicatorum Conuentus Ciuitatensis, ac aliorum fidelium, tam Clericorum Religiosorum, et Secularium, quam laicorum Aquilegensis Ciuitatis, Diocesis et Prouincie multitudine copiosa.</p>
                </div>
                <div>
                    <head>Footnotes</head>
                    <p>[1]  Gap marked with &quot;. . . . .&quot;.</p>
                    <p>[2] &quot;quod Deus auertat&quot; in round brackets.</p>
                    <p>[3] &quot;quod absit&quot; in round brackets.</p>
                    <p>[4] Gap marked with &quot;. . . . .&quot;.</p>
                    <p>[5] Ed. uendliderant</p>
                    <p>[6] Gap marked with &quot;. . . . .&quot;.</p>
                </div>
            </div>
        </body>
    </text>
</root>
