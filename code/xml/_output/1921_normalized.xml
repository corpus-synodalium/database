<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Compiegne</title>
                <recordID>1921</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1270-05-19</origDate>
                <dateNotes/>
                <origPlace>Compiègne </origPlace>
                <diocese/>
                <province>Reims</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1921</p>
                <p>Year: 1270</p>
                <p>Month: 5</p>
                <p>Day: 19</p>
                <p>Circa: None</p>
                <p>DatingNotes: None</p>
                <p>Place: Compiègne </p>
                <p>Diocese: None</p>
                <p>Province: Reims</p>
                <p>CountryModern: France</p>
                <p>Latitude: 49.4149</p>
                <p>Longitude: 2.823056</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: Jean de Courtenay</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Mansi 24, cols 13-16</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>NOnnunquam balliui, prepositi, et ceteri laici temporalem iurisdiccionem habentes, homines, animalia et alia bona prelatorum et ecclesiarum, et hominum eorundem, per se, uel ministeriales suos, pro sue uoluntatis arbitrio nequiter capiunt uel saisiunt: nec capta uel saisita uolunt restituere requisiti, sed damna iniuriis cumulando, grauant et ledunt enormiter ecclesias, non restituendo, nec reddendo, donec sibi, cum maxima prelatorum et ecclesiarum iactura, et aliqua pecunie summa, expensarum pretextu, fuerit satisfactum, per tale concussionis dispendium iniquum peruersi lucri compendium prosequentes; dum homines captos et animalia sic adducta non reddunt, donec ipsis pro eorum pastu interdum plurimum refundatur.</p>
                    <p>Preterea ut res ecclesiarum ab eis iniuriose saisite et capte, ad dominos aut damnose aut inutiles reddantur: eas in capcione uel saisina sic affligere, sic afficere, sic onerare superflue sumptibus occasione custodie, uel aliter pro eorum libito faciendo, sic suis et aliorum abusibus dissipari et deteriorari procurant, ut in restitucione non reddi, sed redimi uideantur.</p>
                    <p>Plerumque contingit, quod domini seculares, balliui, prepositi, et alii iusticiarii, seu ministeriales eorum, res, homines, uel animalia prelatorum et ecclesiarum, seu subiectorum eisdem, saisiunt, capiunt, et arrestant et detinent, seu capi, saisiri, arrestari, et detineri faciunt pro sue libito uoluntatis, ad iurisdiccionis ecclesiastice preiudicium et grauamen.</p>
                    <p>Et hec ipsi interdum faciunt, uel fieri procurant a talibus, et per tales, qui non reperiantur in diocesi, in quibus hec faciunt uel fieri mandant, seu in quibus authoritate ipsorum talia perpetrantur.</p>
                    <p>Propter quod diocesani episcopi in quorum territorio res et bona predicta, saisita et arrestata sunt et detenta, in predictos dominos seculares balliuos, prepositos, iusticiarios, seu ministeriales ipsorum, extra territorium suum, et iurisdiccionem, censuram ecclesiasticam non exercent.</p>
                    <p>Ut igitur ecclesiasticis indemnitatibus consulatur, et malignantium peruersitatibus obuietur: ordinamus atque statuimus, quod tales inuasores, raptores, et captores rerum, seu bonorum ecclesiasticorum, dummodo excessus sint notorii et manifesti, uel de his aliter legitime constet, canonica monicione premissa, nisi plane et libere restituerint, et debite satisfecerint, per ordinarium diocesanum anathematis gladio feriantur; et non sibi dicti raptores, seu inuasores celeri restitucione prouideant, in eos sentencia districtius aggrauetur; in participantes et consentientes, auxilium et consilium prebentes, excommunicacionis sentenciam promulgando, ac eciam a Diuinis cessando, ubi res et bona detinebuntur ecclesie, uel ubi dicti malefici residentes fuerint uel presentes, ulterius ad interdicti generalis ponendi sentencias procedendo, si secundum arbitrium episcopi contumacium pertinacitas hoc exegerit, uel enormitas facinoris perpetrati: et unius episcopi latas super his sentencias ceteri requisiti ab eo publicare teneantur, et facere in suis diocesibus, quantum ad iurisdiccionem suam pertinet, obseruari [1] si quidem, ut dictum est, ipsos maleficos in alterius diocesi commorantes, in alterius diocesi prenominatos excessus constet notorie perpetrasse [2] uel alias legitime, cum racione delicti, forum eius in cuius deliquerint diocesi sorciantur.</p>
                    <p>Statuimus ordinantes, quod taliter notorie delinquentes moneri et citari, ubicumque ualeant inueniri.</p>
                    <p>Contra illos autem, quos non notorie, sed legitime constiterit deliquisse, non authoritate concilii, sed ordinaria procedatur.</p>
                    <p>Et si monitus, uel citatus, contumax fuerit, aut parere uel emendare noluerit, ab ipso episcopo, in cuius deliquit diocesi, uolumus quod possit in ipsum seu eos exerceri.</p>
                    <p>Ita quod si idem episcopus in ipsos malefactores notorios animaduertens, alium ordinarium suffraganeum Remensis metropolis requisierit, uel processum suum ei insinuare curauerit: requisitus episcopus sentencias publicet, et legitime aggrauet secundum quod expedientius fieri poterit; ac sic alter alterius onera portet, et mutuum consilium et auxilium sibi prebendo, ab oppressionibus et iniuriis huiusmodi, ecclesias unanimi presidio tueantur.</p>
                    <p>Saluis nihilominus iis, que super predictis et aliis articulis per sedem apostolicam, ac per uenerabiles patres ecclesie Gallicane, ac in aliis conciliis prouincialibus Remensis prouincie, ordinata sunt et statuta: que precipimus et statuimus obseruari, et a suffraganeis, si eis uideatur expediens, in eorum synodis publicari.</p>
                    <p>In cuius rei testimonium et munimen sigilla nostra presentibus duximus apponenda.</p>
                    <p>Datum et actum anno et die supradictis.</p>
                </div>
                <div>
                    <head>Footnotes</head>
                    <p>[1] open round brackets here.</p>
                    <p>[2] close round brackets here.</p>
                </div>
            </div>
        </body>
    </text>
</root>
