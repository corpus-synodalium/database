<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Liege</title>
                <recordID>2212</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1291-02-04</origDate>
                <dateNotes/>
                <origPlace>Liège </origPlace>
                <diocese>Liège </diocese>
                <province>Cologne</province>
                <country>Belgium</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Other</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 2212</p>
                <p>Year: 1291</p>
                <p>Month: 2</p>
                <p>Day: 4</p>
                <p>Circa: None</p>
                <p>DatingNotes: None</p>
                <p>Place: Liège </p>
                <p>Diocese: Liège </p>
                <p>Province: Cologne</p>
                <p>CountryModern: Belgium</p>
                <p>Latitude: 50.633333</p>
                <p>Longitude: 5.566667</p>
                <p>PlaceNotes: None</p>
                <p>Classification: Other</p>
                <p>IssuingAuthority: Jean de Flandre</p>
                <p>IssuingAuthorityAlt: None</p>
                <p>RegnalStart: 1282</p>
                <p>RegnalEnd: 1292</p>
                <p>Delegated: None</p>
                <p>ClassificationNotes: Moderationes to 1288 statutes</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Avril, ed., 1288 Statuts , 194-98</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: Yes</p>
                <p>Transcription: Reviewed </p>
                <p>GeneralNotes: []</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Moderaciones statutorum synodalium</p>
                    <p>Nos Iohannes Leodiensis episcopus, notum facimus uniuersis nostre intencionis fuisse et esse appellacionem locorum in quibus in ciuitate Leodiensi, oppidis et uillis nostre diocesis clerici seu ecclesiastice persone interficiuntur, mutilantur, uulnerantur, seu alias iniurias in statutis nostris contentas patiuntur, seu iam passi sunt, totam ciuitatem, oppida et uillas predictas, et suburbia contineri hec ex habundanti interpretando declaramus.</p>
                    <p>Datum anno a Natiuitate Domini millesimo ducentesimo octuagesimo octauo, dominica post festum beati Remigii.</p>
                    <p>Iohannes, Dei gracia Leodiensis episcopus, uniuersis abbatibus, abbatissis, prioribus, prepositis, archidiaconis, decanis, conuentibus, capitulis et ecclesiarum rectoribus, clericis et aliis sue ciuitatis et diocesis Leodiensis, salutem in Domino sempiternam.</p>
                    <p>Cum in generali synodo nuper a nobis Leodii celebrata in crastino dominice qua cantatur Inuocauit me, anno Domini MCC octuagesimo septimo, ad conseruandum statuta et libertates ecclesiarum ac regimen ciuitatis et diocesis Leodiensis, et ad reprimendam peruersorum maliciam, quasdam synodales fecerimus constituciones, que tunc legitime de sui forma poterant reputari.</p>
                    <p>Sed qui nobiles, potentes, magnates diocesis nostre Leodiensis, nec non magistri, scabini, iurati et communitates ciuitatis Leodiensis, oppidorum Hoiensis, Dionensis, Sancti Trudonis, Tungrensis et Fossensis, ad nos detulerunt querimoniam super eo quod per quasdam ex dictis constitucionibus, de quibus inferius fit mencio, iura sua, libertates, franchisie, leges et consuetudines eorum, ad quorum obseruacionem ex debito nostri tenemur officii, leduntur et eneruantur, ut dicebant, licet dicte constituciones fuerint et debuerint apud iurisperitos legitime reputari, quia tamen alibi scribitur quod ad sedandum populum crimen multum remansit, nos pacem et tranquillitatem nostrorum subditorum modis omnibus affectantes, dictas constituciones de iurisperitorum consilio declaramus, corrigimus et modificamus, prout inferius continetur.</p>
                </div>
                <div>
                    <head>Capitulum 1</head>
                    <p>Sub titulo de usuris in constitucione que sic incipit Excommunicamus et excommunicatos denunciamus omnes usurarios manifestos etc., clausulas que tales sunt Et illos eciam qui super usuris sunt diffamati si infra tempus statuendum ab eo qui super hoc habet potestatem se non purgauerint, reputamus pro usurariis manifestis puniendos, et illam Et diffamati si se non purgauerint, pro conuictis habeantur, sic declaramus.</p>
                    <p>Licet de iure sic intelligi deberent, et nostre hactenus fuerit intencionis ut sic intelligerentur, dum tamen fama sit legitime contra illos probata et pronunciatum per iudicem competentem, famam legitime contra eos esse probatam, illos sic diffamatos reputamus pro usurariis manifestis puniendos, et pro conuictis haberi si se non purgauerint infra terminum competentem eis assignandum.</p>
                    <p>Uolentes et precipientes uobis omnibus et specialiter nostro officiali Leodiensi, quod si usurarii manifeste satisfecerint de usuris, uel caucionem prestiterint de ipsis restituendis secundum constitucionem felicis recordacionis domini Gregorii pape decimi que talis est Quamquam, uel Quamuis, cum et administrata sint eisdem ecclesiastica sacramenta, sine difficultate qualibet ecclesiastice tradantur sepulture.</p>
                </div>
                <div>
                    <head>Capitulum 2</head>
                    <p>Item, aliam constitucionem sub titulo De testamentis scriptam in qua dicitur Et excommunicamus omnes laicos qui celauerint legata fabrice Ecclesie Leodiensis, sic declaramus et intelligi uolumus de laicis qui tenentur ad solucionem legatorum, quod illi sint excommunicati qui dicta legata celauerintr secundum tenorem et formam constitucionis predicte.</p>
                </div>
                <div>
                    <head>Capitulum 3</head>
                    <p>Item, constitucionem illam que scripta est sub titulo eodem De testamentis, que sic incipit Uerum cum executores seu manufideles testamentorum nonnunquam in execucionibus testamentorum perperam procedentes, etc., usque ad finem dicti tituli, sic corrigimus et modificamus, quod mortuo testatore, executores testamenti ipsius defuncti uocent duos uel tres scabinos, uel alios probos et honestos, et coram eis scribi faciant, si commode fieri potest, bona spectancia ad ipsam execucionem et copiam dicte scripture dent dictis probis, et sic dicta execucione utantur, et in ea procedant iuxta ipsius defuncti uoluntatem, ita quod per dictam constitucionem legi et consuetudini loci in quo premissa fient, nullum fiet preiudicium, nec ad aliud obligentur dicti executores uirtute dicte constitucionis quam de iure uel de consuetudine dicti loci sunt obligati.</p>
                </div>
                <div>
                    <head>Capitulum 4</head>
                    <p>Item, aliam que scripta est sub titulo De uita et honestate clericorum, in qua excommunicantur et excommunicati denunciantur omnes laici et alii quicumque qui clericos deassecurauerint, etc., mitigamus in hunc modum, quod penam excommunicacionis in ea latam reuocamus, ita tamen quod si qui sint laici uel alii qui clericos deassecurauerint, nisi postea eos assecurauerint, nos et alii iudices competentes contra tales deassecuratores procedemus, prout de iure fuerit faciendum, cum super hoc ad nos uel ad iudicos competentes fuerit delata querela.</p>
                </div>
                <div>
                    <head>Capitulum 5</head>
                    <p>Item, quia in quibusdam constitucionibus scriptis sub titulo De sentencia excommunicacionis, post multas penas malefactoribus ipsis de quibus in illis fit mencio inflictas, quedam pene sequuntur, uidelicet ubi tales malefactores domicilium habuerint, moram fecerint, biberint, comederint, pernoctauerint, priuate persone uel domini districtum habentes, quod in locis illis uel districtibus dictorum dominorum cessetur a diuinis, et post recessum eorum per duos uel plures dies, et ubi uiolencia facta est, et quod dominus loci, iudex, iusticia, villicus et scabini sint excommunicati et eorum terre et districtus ecclesiastico suppositi interdicto, nisi fecerint de dictis malefactoribus id quod presbyter loci uel decanus, de quibus in ipsis constitucionibus fit mencio, eis denunciauerint et alia, prout in ipsis constitucionibus continetur, propter que cessari mandabatur a diuinis in aliquibus locis uirtute ipsarum constitucionum.</p>
                    <p>Et quia pena ita suos auctores tenere debent, ut insontes non ledantur, dictas penas relaxamus, uolentes et precipientes, quod licet in aliquibus locis dicti malefactores domicilium habuerint, moram fecerint, biberint, comederint, pernoctauerint, transitum fecerint, uel si domini non liberauerint clericos, qui capti deducuntur per eorum loca uel districtus, a manibus eos sic deducentium, uel ubi uiolentie facte sunt, seu aliqua alia de causa, licet hic de causa expressa non fiat mencio, contenta in dictis nostris nouis constitucionibus propter quam cessari debeat a diuinis, uirtute dictarum constitucionum, uel domini, iudex, iusticia, villicus et scabini, licet denunciacioni presbyteri uel decani predictorum non obedierint in premissisf dum tamen de hoc fecerint quod ad ipsos racione sui officii pertinet, excommunicacionis sentenciam non incurrant, nec terre ipsorum, seu districtus uel alia loca ecclesiastico propter hoc supponantur interdicto uirtute dictarum constitucionum, ipsis constitucionibus et penis aliis contra ipsos malefactores in suo robore duraturis.</p>
                </div>
                <div>
                    <head>Capitulum 6</head>
                    <p> Malefactores autem predicti sunt incendiarii, effractores ecclesiarum, monasteriorum inuasores, raptores, detentores grangiarum, domorum et aliarum rerum seu bonorum ecclesiarum, monasteriorum et ecclesiasticarum personarum, eorum complices et fautores, uiolatores ecclesiarum, monasteriorum, cimeteriorum et immunitatum ecclesiarum, extractores aliquorum hominum ab ecclesia, obsidentes ecclesias, prohibentes ne obsessis in ecclesia uictualia conferantur, capientes clericos et eorum bona, complices et eorum fautores, clericos captiuos detinentes, pecuniam ab eis extorquentes per captiuitatem, domini locorum qui eos non liberant a manibus suis uel eorum qui eos sic captiuos deducunt per eorum terram, uel eos ibidem non arrestant, inhibentes rectoribus ecclesiarum et inuestitis ne in locis suis morari possint, eorum complices et fautores, occisores, mutilatores, percussores atrociter clericorum, inbannientes  et arrestantes bona ecclesiarum uel ecclesiasticarum personarum, facientes et scribentes statuta contra ecclesiasticam libertatem, iudicantes secundum ea, prohibentes ne ad iudicem ecclesiasticum eatur de causis spectantibus ad forum ecclesiasticum, impedientes portitores litterarum iudicum ecclesiasticorum et ipsarum executores, ecclesiis et ecclesiasticis personis tallias, exacciones indebitas uel seruicia indebita imponentes, inhibentes terras ecclesiarum et ecclesiasticarum personarum coli, et alii malefactores de quibus in dictis constitucionibus nouis uel eorum aliqua fit mencio specialis, licet hic non exprimantur.</p>
                </div>
                <div>
                    <head>Capitulum 7</head>
                    <p>Item, aliam constitucionem in qua dicitur, quod si aliqui nobiles uel alii ad prelia uel ad aliquas expediciones procedentes iacuerint in grangiis ecclesiarum seu ecclesiasticarum personarum, etc., quod, nisi infra quindenam a tempore perpetrati delicti satisfecerint de dampnis et rapinis, ipso facto sentenciam excommunicacionis incurrant, prout in ipsa constitucione continetur, nos considerantes quod propter necessitates plurimas premissa interdum contingit fieri, penam excommunicacionis in dicta constitucione contentam relaxamus.</p>
                </div>
                <div>
                    <head>Capitulum 8</head>
                    <p>Item, constitucionem scriptam sub titulo De iudiciis, in quo prohibentur fieri cessiones accionum inter uiuos tam coram aliis quam coram officiali nostro Leodiensi, archidiacono loci uel iudice competenti, etc., intelligimus et declaramus de cessionibus accionum personalium.</p>
                </div>
                <div>
                    <head>Capitulum 9</head>
                    <p> Quare uobis et uestrum singulis precipiendo mandamus, quatenus dictas constituciones secundum predictas declaracionem, correccionem, modificacionem obseruetis ex nunc, et eis utamini, non obstante earum primo tenore.</p>
                    <p>Precipientes uobis omnibus et singulis, quatenus ad cessacionem contra predictas declaracionem, correccionem et modificacionem uirtute prioris tenoris dictarum* constitucionum nullatenus procedatis.</p>
                    <p>Et si processistis organa uestra sine expectacione alterius mandati resumatis, ceteris nostris constitucionibus antiquis statutis synodalibus in suo robore remanentibus, ac eciam firmitate.</p>
                </div>
                <div>
                    <head>Explicit</head>
                    <p>In cuius rei testimonium sigillum nostrum presentibus duximus apponendum.</p>
                    <p>Datum anno a natiuitate Domini millesimo ducentesimo nonagesimo, dominica post Purificacionem Beate Uirginis.</p>
                </div>
                <div>
                    <head>Footnotes</head>
                    <p>[1]</p>
                    <p>[2]</p>
                    <p>[]</p>
                </div>
            </div>
        </body>
    </text>
</root>
