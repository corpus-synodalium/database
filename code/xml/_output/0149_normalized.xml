<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Avignon</title>
                <recordID>0149</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1337-10</origDate>
                <dateNotes/>
                <origPlace>Avignon</origPlace>
                <diocese>Avignon</diocese>
                <province>Aix-en-Provence</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 149</p>
                <p>Year: 1337</p>
                <p>Month: 10</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Avignon</p>
                <p>Diocese: Avignon</p>
                <p>Province: Aix-en-Provence</p>
                <p>CountryModern: France</p>
                <p>Latitude: 43.95</p>
                <p>Longitude: 4.817</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Jean de Cojordan</p>
                <p>IssuingAuthorityAlt: None</p>
                <p>RegnalStart: 1336</p>
                <p>RegnalEnd: 1348</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Martene, Thes, IV, cols. 555-59</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>DIsponente nutu Altissimi, cuius imperio cuncti subiicimur et obedire compellimur uniuersi presidentes Auenionensi ecclesie, cuius eximia dignitas nos percellit indignos, continuo meditacionum et operis pondere premimur iniuncti nobis a Domino, prelatus, ut negligentie quelibet concusso corpore in domo sua mirifice oracionis et laudis, qua fama diffusius attestante concelebri prerogotiue prerogatur primatu diuina munera consecrabunt cultus diuini misterii non desit incultus, subditus in Domino populus turbinis desinente tumultu in sororis mistice atque patris conquiescat amplexu, conseruentur ipsius ecclesie iura, ut preeant, et prouisi iuris custodita censura restauretur, ulteriusque si qua liquet suorum substancia diminuta iurium, circa que, ut gratum in suis oculis sacrificemus Deo perinde hostias et beatissime Uirgini gloriose Marie, cuius uberrimo et ineffabili nomine tam insignis ecclesia prelibata corruscat, cuius honor munifice dignitatis et gradus nostra primum auspicia nimio promouisse pro tenui, proh dolor [1] fragilitatis humane fermento in salutis nostre presidium, cui trementes et tremuli tenemur de creditis in districto iudicio reddere racionem, studio feruenti uacabimus, ut nostre ad eam sincere deuocionis obsequio Uirgini, prestante Domino, aliqualiter offeramus.</p>
                    <p>Propter quod in uirtute Dei conueniente in dicta nostra ecclesia, ut moris est, clero nobis adstricto, et in synodo beati Luce, in qua nostro in hac parte desiderio tam salubri lux diuine inspiracionis illuxit, per nos publica synodo celebrata solemniter, hec nostra congregacionis synodalis edita, equitatis amica, iustitie consona, ecclesiasticam, sicut in Deo confidimus, imitancia pietatem, in laudem diuine maiestatis et gloriam eiusdem Uirginis, reuerenciam et honorem, statum eciam et augmentum psius ecclesie, ac pro nostro, subditorum commodo animarum, et ad perpetuam rei geste memoriam, sonora uoce preconis facimus publicari, que ad instar quodam modo legum in subditis, preceptiue regule faciant officium, solicitudinem cure pastoralis insinuent, turpem reprimant ambicionis ingluuiem, uenefica subtrahant alimenta reatuum, et impensis cum Deo remediis compescant insolencia germina transgressorum.</p>
                </div>
                <div>
                    <head>Capitulum 1</head>
                    <p>De colendo festo consecracionis ecclesie Auenionensis.</p>
                    <p>Merito igitur et dignanter nostrum illo feliciter prosequente propositum, qui principium est et finis, ad uotiue huiusmodi prosequucionis motiuum a Matre nostri exordimur auctoris, qui uelut unicus filius genitricis eius intuitu tamquam solus, et qui in seipso bonorum perfectus est omnium, in his que sibi complaceant nostrum perficiant imperfectum.</p>
                    <p>Monente igitur et hortante nos dulcius ueneranda semper et colenda memoria unice Uirginis, et fetibus germine salutari, ac eiusdem solemnitate misterii, tam perennis precipua gaudii, quam festiua leticia triumphalis, ordinando quod deinceps festum consecracionis eiusdem ecclesie in Auenionensi ciuitate et diocesi a subditis clero et populo mechanicis operibus, prout in aliis diebus dominicis et festiuis, sub excommunicacionis pena, quam ex nunc in ipsos ferimus contemtores, omnino cessantibus, sub officio duplici celebretur.</p>
                </div>
                <div>
                    <head>Capitulum 2</head>
                    <p>De dicendo omnibus septimanis officium Beate Marie.</p>
                    <p>Constat itaque merito debitum omne quod sumus Uirgini MARIE gloriose regine coeli et matri tam gratie quam uirtutum omnium cumulo et cunctarum plenitudini graciarum, de cuius meritis dicere plura non possumus, cum uniuersa sibi eius munere debeamus.</p>
                    <p>Quare dignum et necessarium pariter estimantes, ut eidem deuotis laudibus seruiamus assidue, cuius intercessionis auxilium erga benedictum et piissimum eius filium Dominum nostrum IESUM-CHRISTUM continue petimus indigentes, ordinamus atque statuimus quod in uniuersis et singulis ecclesiis ciuitatis et diocesis de cetero singulis septimanis in sabbato uel alia feria, si duplex festum fortassis occurrat sabbato, ab octauis sancte Trinitatis usque ad primam dominicam aduentus Domini, et ab octauis Epiphanie usque ad quartam feriam, fiat et dicatur officium B. Marie cum nouem leccionibus iuxta modum quem sequentis nostre constitucionis oraculo deffinimus.</p>
                </div>
                <div>
                    <head>Capitulum 3</head>
                    <p>De dicendo officium Romanum per personas ecclesiasticas diocesis Auenionensis.</p>
                    <p>Sacro-sancta namque Romana ecclesia, ecclesiarum omnium, in quas christiane fidei propagacio diffunditur, mater esse dignoscitur et magistra, et quia iam dudum ipsa ecclesia et Romana curia consequenter ciuitatem nostram Auenionensem eiusque diocesim ex peculiaris affeccionis instinctu conuersacionis pie matris incolunt communiter, sic quod suos mores digna reputacione laudabiles merito et creditur in cleri nostri pectoribus, Domino auctore, salubriter indidisse: ut ipsi maxime clerici quantum ad diuini officii ordinem sibi tamquam deuocionis filii et membra capiti se conforment, cum sicut arbor a radice non discrepat, nec differt ramus ab arbore, ita nec geniti a sua degenerent genitrice.</p>
                    <p>Ordinamus ergo atque statuimus, quod a modo uniuersi et singuli clerici ac persone ecclesiastice predicte ciuitatis et diocesis a consuetis officiis liberi et immunes existant, et pristinis ueterum codicum rudimentis omissis, tamquam spiritum in hac parte noui hominis induentes, dummodo officium diuinum pariter et nocturnum dicere ualeant iuxta ordinem, morem seu statutum, quo ecclesia utitur et Romana curia supradicta.</p>
                    <p>Ceterum quia nil prodest aliquid statui, nisi festiua contigerit exsecucione compleri: adiiciendo statuimus, ut in uniuersis et singulis ecclesiis eiusdem ciuitatis et diocesis, quarum libri ex antiquitatis incommodo renouacionis uel reparacionis remedio indigent, illi ad quos pertinet, emant seu fieri faciant libros conuenientes et aptos, qui dicte ecclesie et Romane curie usui congruant opportuno.</p>
                </div>
                <div>
                    <head>Capitulum 4</head>
                    <p>Contra occupatores iurium ecclesie Auenionensis.</p>
                    <p>Omnis predacio et inuasio uiolenta iuri sunt naturaliter contrarie, et a preclaris iustitie noscuntur regulis penitus reprobate: quia uero aliqui ex appetitu nocibili suis fructibus non contenti, ultra uires que a diuina uel humana sibi potestate non suppetunt, conantur nequitie animo ecclesiasticas infringere libertates; nos percupientes quod in his presumcio quecumque illicita refrenetur, statuimus quod omnis persona ecclesiastica uel secularis, nobilis uel plebeia, cuiuscumque preeminentie, dignitatis, ordinis, officii, condicionis, honoris, gradus, status existat, que iura nostra episcopalia aut iura ecclesiarum nostre ciuitatis uel diocesis inuadere, occupare uel detinere presumserit per potenciam, uiolenciam, presumcionem, uel superbiam, aut temeritatis ausum quemlibet, uel excessum, nisi infra sex dies a die inuasionis, occupacionis, aut detencionis huiusmodi, in antea comparandos, quos pro monicione canonica et termino peremtorio assignamus, per reuocacionem et emendam debitam plene satisfecerit; ex nunc ut ex tunc in occupatores, inuasores, et detentores huiusmodi, nec non in eorum fautores, consiliarios, et coadiutores quoslibet taliter, sicut premittitur, precedente premissa monicione canonica, in his scriptis duximus promulgandum.</p>
                </div>
                <div>
                    <head>Capitulum 5</head>
                    <p>Ad idem.</p>
                    <p>Preterea cum nonnulli, sicut fide digna relacione audiuimus, emulo ambitu dominandi, nostram spiritualem et temporalem iurisdiccionem infra ciuitatem et diocesim Auenionensem occupare, impedire, aut perturbare nituntur in offensam Dei, et contra racionis debitum, et dispendium animarum; ac glorientur in suam et aliorum perniciem de temeritatis audacia uel excessu; statuimus quod omnis persona ecclesiastica uel secularis, aut huiusmodi impedientes, turbantes, uel occupantes, nisi infra tres dies a die impedimenti, turbacionis, uel occupacionis, in antea computandos, quos tres dies pro monicione canonica et termino peremtorio assignamus, per reuocacionem debitam, ut res exegerit, plene satisfecerint cum effectu, sentenciam excommunicacionis incurrant quam ex nunc prout ex tunc in huiusmodi turbantes, impedientes, et occupantes, precedente dicta monicione canonica, ferimus in his scriptis.</p>
                </div>
                <div>
                    <head>Capitulum 6</head>
                    <p>Contra capellanos tenentes duas aut plures capellanias.</p>
                    <p>Similiter, quia prout ad audienciam nostram fidelis assercio produxit, in nonnullos presbyteros nostre ciuitatis ac diocesis, ita cupiditas uiciorum mater et nutrix horrida inoleuit, quod duas uel tres capellanias perpetuas, seu curiam animarum alicuius perpetue parochie, et unam capellaniam perpetuam insimul tenere et retinere presumcionis animo in eorum singulare dispendium non formidant: cupientes huiusmodi reprobe cupiditatis effectibus, quantum cum Deo bono modo possumus, obuiare.</p>
                    <p>Ordinauimus quod de cetero infra ciuitatem et diocesim Auenionensem nullus presbyter duas capellas perpetuas uel curam animarum parochie alicuius cum una capellania perpetua tenere presumat.</p>
                    <p>Satis enim sibi sit, si uicarium obtinens famulatus obsequio potuerit Domino iugiter deseruire.</p>
                    <p>Qui uero contra huiusmodi nostre constitucionis edictum duas capellanias, uel unam cum cura animarum retinere presumserit, ipso facto priuetur utraque, et ambe licite alteri conferantur.</p>
                </div>
                <div>
                    <head>Footnotes</head>
                    <p>[1] &quot;!&quot; here</p>
                </div>
            </div>
        </body>
    </text>
</root>
