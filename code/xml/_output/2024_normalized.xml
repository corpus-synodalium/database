<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Angers</title>
                <recordID>2024</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1245</origDate>
                <dateNotes/>
                <origPlace>Angers</origPlace>
                <diocese>Angers</diocese>
                <province>Tours</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 2024</p>
                <p>Year: 1245</p>
                <p>Month: None</p>
                <p>Day: None</p>
                <p>Circa: Yes</p>
                <p>DatingNotes: 1240x1247</p>
                <p>Place: Angers</p>
                <p>Diocese: Angers</p>
                <p>Province: Tours</p>
                <p>CountryModern: France</p>
                <p>Latitude: 47.473612</p>
                <p>Longitude: -0.554167</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Michel Villoiseau</p>
                <p>IssuingAuthorityAlt: None</p>
                <p>RegnalStart: 1240</p>
                <p>RegnalEnd: 1260</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: Paris, BnF lat 13328, fols 1-37v</p>
                <p>SourceOther: None</p>
                <p>Edition: Avril, Naissance et evolution, 216-24</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: Yes</p>
                <p>Transcription: Reviewed </p>
                <p>GeneralNotes: This is the 'A' textual tradition</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>Inhibeant presbiteri carnificibus in locis mediocribus ne carnes lanient aut uendant, die dominica, a principio misse usque ad finem.</p>
                </div>
                <div>
                    <head>Capitulum 2</head>
                    <p>Dicant presbiteri et abbates iniugant monachis, qui sunt in prioratibus, ut cotidie diuinum officium celebremt, si duo sunt aut plures, aut officio sacerdotum intersint, ubi non est nisi unus, et si aliter fecerint, dicat presbiter decano, et decanus, cognita ueritate, subtrahat eis porciones quam percipiunt in ecclesia, donec per nos uel per officialem nostrum super hoc sit prouisum.</p>
                </div>
                <div>
                    <head>Capitulum 3</head>
                    <p>Presbiteri parrochiales a festo sancti Remigii de nocte surgant ad matutinas, et summo mane missam celebrant usque ad Pascha, maxime in ecclesiis quibus adiacet magna pars parrochianorum, ut qui, circa negocia sunt intenti, ante ingressum laboris missam possint audire, si uoluerint.</p>
                </div>
                <div>
                    <head>Capitulum 4</head>
                    <p>Excommunicent eciam presbiteri in ecclesiis suis illos qui contrahunt per uerba de presenti, bannis nondum factis, et antequam debeat fieri nupcialis benediccio, nisi ex permissu episcopi specialiter concedatur alicui et cum causa.</p>
                </div>
                <div>
                    <head>Capitulum 5</head>
                    <p>Peccata notoria de quibus scandalum in populo generatur, decano significent sacerdotes, et decanus archidiacono uel episcopo, nisi forte per eos sint sopita, timentes ne penam incurrant, si per alios ad episcopum scandalum deferatur.</p>
                </div>
                <div>
                    <head>Capitulum 6</head>
                    <p>Ad officium decanorum pertinere censemus, ut dominos seculares, qui in dominicis diebus et festis beate Marie nundinas faciunt congregare, moneant et compellant, si necesse fuerit, monicione premissa, ut eas ad dies alios studeant assignare, cum in diebus predictis non possint sustineri sine periculo animarum.</p>
                </div>
                <div>
                    <head>Capitulum 7</head>
                    <p>Ut leprosis auferatur occasio euagandi, et scandalum inter sanos, eis inhibeant sacerdotes ne leprosos extraneos ultra unam noctem in hospicium suum recipiant et, si moniti cessare noluerint subtrahatur beneficium parochiale.</p>
                </div>
                <div>
                    <head>Capitulum 8</head>
                    <p>Inhibeant leprosis ne intrent ciuitatem uel castella, et dicatur eis publice et in ecclesie, quod, si aliquis eis iniuriatus fuerit, in ciuitate uel oppido, auferando uestes uel uerberando eos, non exhibemus eis iusticiam.</p>
                </div>
                <div>
                    <head>Capitulum 9</head>
                    <p>Inhibeant autem leprosis ne in taberna, uel coram taberna sedeant ad bibendum, uel in uillis, quia si hoc fecerint non exhibebimus eis iusticiam de iniuria facta, et hoc dicant publice in ecclesia.</p>
                </div>
                <div>
                    <head>Capitulum 10</head>
                    <p>Sacerdotes populum moneant diligenter, ut leprosis suis prouideant secundum consuetudinem Cenomanensem et si necesse fuerit eos compelli, postulent per decanum.</p>
                </div>
                <div>
                    <head>Capitulum 11</head>
                    <p>Audiuimus quod episcopus excommunicauit omnes illos qui firmas, que erant ante guerram in eclesiis augmentauerint, et nos excommunicacionem illam approbamus, et habemus illos pro excommunicatis, nisi in quantum ecclesia, post guerram, fuerit augmentata.</p>
                </div>
                <div>
                    <head>Capitulum 12</head>
                    <p>Excommunicauit eciam episcopus omnes illos qui acciperunt procuraciones, nisi uisitando uel saltem accedendo ad locum, et nos idem facimus.</p>
                </div>
                <div>
                    <head>Capitulum 13</head>
                    <p>Inhibeant autem leprosis, sub pena excommunicacionis, per omnes parrochias, ne aliquid detur eis in ciuitate uel oppido.</p>
                </div>
                <div>
                    <head>Capitulum 14</head>
                    <p>Excommunicamus clericos ludentes cum deciis in ciuitate Andegauensi causa lucri, et hoc de beneficiatis intelligimus in sacris ordinibus constitutis, et hanc sentenciam uolumus in tota diocesi obseruari.</p>
                </div>
                <div>
                    <head>Capitulum 15</head>
                    <p>Quia nonnulli, curam animarum parrochialium consecuti preter conscienciam episcopi uel archidiaconi a uicariis uel firmariis, adeo magnas percipiunt porciones, quod idem uicarii aut firmarii non possunt de residuo sustentari, immo plurimum canonici fructus et prouentus, ad persoluandas pensiones impositas non sufficerent, et si idem uicarii aut firmarii nullam de eisdem prouentibus assumerent porcionem, propter quod, necessitate cogente, circa subiectas sibi plebes exaccionibus et questionibus inhonestis insistunt, statuimus ut, de cetero, in tradenis ecclesiis ad firmam et pensionibus imponendis, episcopi uel archidiaconi requiratur assensus, factaque prius per archidiaconum uel par alios bonos loco eius redditum et prouentum ecclesie, que tradenda uidebitur ad firmam, uocata eiusdem ecclesie persona, taxacione, sicut tamen de supplendis per patronos sacerdotum porcionibus consueuit, uicariis ac firmariis quindecim libras Turonensium ad suam suorumque sustentacionem habeant, residuum persona non recipiat, nisi uicario suo maiorem uolerit relinquere porcionem.</p>
                    <p>Si autem talis fuerit parrochia que propter sui diffusionem aut plebis multitudinem duorum merito uideatur egere officio sacerdotum, persona ad sustentacionem firmarii aut uicarii et sacerdotis, quem secum habet, uiginti duas libras Turonesium et dimidiam dimmittere teneatur.</p>
                    <p>Si autem talis fuerit ecclesia, que plurimorum indigeat officio ministrorum, iuxta episcopi uel mandati eius disposicionem, eorum sustentacioni consulatur</p>
                    <p>Si quis autem, contra hanc synodalem constitucionem aut in fraudem eius, attemptare presumpserit aliquid, animaduersione debita, se nouerit puniendum.</p>
                    <p>Hec saluis constitucionibus de firmis ueteribus non augendis, a nostris predecessoribus promulgatis, nisi quantum probari poterit redditus excreuisse, duximus statuenda.</p>
                </div>
                <div>
                    <head>Capitulum 16</head>
                    <p>Cum quis autem in minoribus ordinibus constitutus ad parochialem ecclesiam presentatus fuerit, eius institucio seu in possessionem missio differatur donec fuerit in subdiaconum ordinatus ac ecclesiam custodiat archidiaconus sicut ante;</p>
                    <p>et dum promotus fuerit in subdiaconum, se instituendum, et consueta sacramenta facturum episcopo representet.</p>
                </div>
                <div>
                    <head>Capitulum 17</head>
                    <p>Item, firmeter inhibemus ne persone ecclesiarum, quarum redditus et prouentus ita exiles erant, quod patroni et persone alie ad faciendam augemntacionem, auctoritate apostolica, sint compulsi, ecclesias illas de cetero tradant ad firmam, sed in eis in propria persona deseruiant, uel in integrum fructus et prouentus relinquant.</p>
                </div>
                <div>
                    <head>Capitulum 18</head>
                    <p>Eodem modo, dicimus de illis ecclesiis in quibus nulla facta est augmentacio, quarum fructus et prouentus quindecim libras Turonensium non excedunt.</p>
                </div>
                <div>
                    <head>Capitulum 19</head>
                    <p>Ad sustentacionem ipsius ecclesie, tam de minimis quam de magnis, inhibeant sacerdotes infirmis, et publice in ecclesia, ne quis plus quam tres gagiarios constituat, alioquin nihil capiet in eius testamento qui neglexerit inhibere.</p>
                </div>
                <div>
                    <head>Capitulum 20</head>
                    <p>Presbiteri excommunicatos a nobis uel officiali nostro singulis diebus dominicis denuncient, et ab omnibus precipiant arctius euitari, exponentes populo periculum de participacione cum excommunicatis.</p>
                    <p>Communicantes cum eis post inhibicionem diligenter inquirant et nomina eorum nobis uel officiali nostro insinuare procurent.</p>
                    <p>Nomina eciam excommunicatorum et tempus late sentencie scribant et decanis referant diligenter.</p>
                </div>
                <div>
                    <head>Capitulum 21</head>
                    <p>Incipiant gagiarii defuncti exsequi uoluntatem infra mensem, et pro posse suo continue exsequantur;</p>
                    <p>et si circa hoc extiterint negligentes, decanis iniungimus, ut diligenter et fideliter exsequantur.</p>
                </div>
                <div>
                    <head>Capitulum 22</head>
                    <p>Quia nonnulli litteris apostolicis abutuntur, uolentes ipsorum fraudibus obuiare iuxta canonicas sancciones, statuimus ut qui, ad quem unius uel plurium iudicum mandatum dirigatur, siue de citacione facienda, siue de aliquo alio faciendo, non faciat quod mandatur nisi in ipso mandato contineantur et designentur expresse nomina iudicum, locorum et diocesum et personarum et nisi eciam exhibeant autenticum, cuius auctoritate procedi mandatur, uel autenticum transcriptum sub sigillis autenticis et notis sigillatum.</p>
                </div>
                <div>
                    <head>Capitulum 23</head>
                    <p>Et si actor uel locus in citatorio comprehensi ignoti fuerint citatori, nec de ipsis certificari possit inquisicione diligenti adhibita citare supersedeat, donec nobiscum uel officiali uel decano habuerit consilium, ad quod habendum precipimus quod festinet: et ne exsequi interim compellatur sedem appellet apostolicam, sciens quod si propter huius incertitudinem per citantis incuriam citatos contigerit dampnum aliquod incurrere;</p>
                    <p>existimacionem dampni, prout iustum fuerit, eis restitui faciemus.</p>
                </div>
                <div>
                    <head>Capitulum 24</head>
                    <p>Statuimus eciam ut iudices in nostra diocesi a sede apostolica delegati non aliter in causis commissis procedant, citando uel aliquid faciendo nisi autentico prius exhibito et inspecto, et actore, si presens fuerit, coram ipsis iurante, uel coram mandatario eorum, si absens fuerit quando citatorium uel aliud impetratum sit, quod rescriptum de mandata ipsius fuerit impetratum et quod accionem se credebat habere contra eum, quem intendit tempore impetrati rescripti, et eciam in presenti, et quod precedente iudicio coram ipsis super illo negocio uel diuersis, coram aliis iudicibus aduersarium non uexabit, ista lite pendente cum eque commode ius procedi ualeat coram ipsis.</p>
                    <p>Honestis poterit huiusmodi iuramentum, hoc obseruando siue tribus, siue duobus commissum fuerit nedocium, siue uni.</p>
                </div>
                <div>
                    <head>Capitulum 25</head>
                    <p>Ne decedencium uoluntates, quas pium est execucioni mandari per aliqua malicia supprimi ualeant uel eciam occultari, statuimus ut, infra decem diem a tempore obitus testatoris, ad nos uel officialem uel decanum loci, gagiarii uel ii [3] ad quos hec pertinent, reddent secum testamentum, si scriptum fuerit, delaturi, uel, si scriptum non fuerit, per sacramentum eorum uel ipsorum, quod testator disposuerit probaturi, et tunc presertim testatoris uoluntas in formam publicam redigatur.</p>
                    <p>Hoc autem de illis intelligimus qui summam centum solidorum excedunt.</p>
                </div>
                <div>
                    <head>Capitulum 26</head>
                    <p>Iniungimus autem decanis ut si executores testamentorum, in exsequenda decedentium uoluntate, inuenerint negligentes, uoluntatem ipsam execucioni demandent.</p>
                    <p>Ne sub false exempcionis specie exhibeant sicut debent.</p>
                    <p>Quod si facere noluerint pro exemptun nullatenus habeant.</p>
                </div>
                <div>
                    <head>Capitulum 27</head>
                    <p>Inhibemus ne clerici beneficiati, seu in sacris ordinibus constituti, loco uel uice, curiam teneant tanquam ballaui uel, in fraude huius constitucionis, balliuis laicorum associentus.</p>
                </div>
                <div>
                    <head>Capitulum 28</head>
                    <p>Nullus abbas uel ecclesiastica persona de personalibus iniuriis uel elemosinis ecclesie factis audeat litigare, nisi de consensu episcopi, coram iudice seculari.</p>
                </div>
                <div>
                    <head>Capitulum 29</head>
                    <p>Item, precipimus causas ecclesiasticas ractari secundum iura ecclesiastica, non per modum curie secularis.</p>
                </div>
                <div>
                    <head>Capitulum 30</head>
                    <p>Item, precipimus quod quilibet sacerdos habeat rotulum, in quo scribat nomina excommunicatorum sue parrochie, et, si  sint aliqui excommunicati ex diuersis causis eos excommunicatos denunciet in diebus dominicis, et ex quot et ex quibus causis, et si aliquis sustinuerit excommunicacionem per XLa dies, renunciet presbiter excommunicatori, si sit de nostra diocesi, ut per eum redire ad gremium matris ecclesie compellatur per iusticiam secularem, nisi per superiorem mandatum hoc impediri contingat.</p>
                    <p>Que fieri uolumus, eciam si ante impetratum ab excommunicato, absolucionis beneficium composicio inita fuerit inter partes.</p>
                </div>
                <div>
                    <head>Capitulum 31</head>
                    <p>Prohibemus ne aliquis archidiaconus, siue decanus, siue monachus, uel quicumque alius cognoscat de causis matrimonialibus, nisi de speciali mandato domini Pape, uel nostro uel officialis nostri, sed, cum eorum auditorio talis questio deuenerit, eam nobis siue nostro officiali sine dispendio, remittere studeant, assignato partibus termino competenti.</p>
                </div>
                <div>
                    <head>Capitulum 32</head>
                    <p>Item, uocentur excommunicandi omnes illi in ecclesiis nostris, tam nobiles quam ignobiles, qui minas uel iniurias inflixerint eis qui ius suum prosecuti fuerint coram iudice ecclesiastico, et qui eos impedierint.</p>
                </div>
                <div>
                    <head>Capitulum 33</head>
                    <p>Item, uocentur excommunicandi omnes forbanniti et receptores forbannitorum, qui mandant diffidaciones presbiteris et prioribus et aliis ecclesiasticis personis, qui eis consilium uel auxilium prebent.</p>
                    <p>Moneantur firmarii seu capellani quod expellantur nisi iurauerint obedienciam.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
