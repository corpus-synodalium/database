<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Bergamo</title>
                <recordID>0572</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1304-04-17</origDate>
                <dateNotes/>
                <origPlace>Bergamo</origPlace>
                <diocese>Bergamo</diocese>
                <province>Milan</province>
                <country>Italy</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 572</p>
                <p>Year: 1304</p>
                <p>Month: 4</p>
                <p>Day: 17</p>
                <p>Circa: None</p>
                <p>DatingNotes: None</p>
                <p>Place: Bergamo</p>
                <p>Diocese: Bergamo</p>
                <p>Province: Milan</p>
                <p>CountryModern: Italy</p>
                <p>Latitude: 45.7</p>
                <p>Longitude: 9.666667</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Giovanni da Scanzo</p>
                <p>IssuingAuthorityAlt: None</p>
                <p>RegnalStart: 1295</p>
                <p>RegnalEnd: 1309</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Finazzi, Sinodo, 19-29</p>
                <p>EditionOther: None</p>
                <p>SourceNotes: https://books.google.com/books?id=AcpoAAAAcAAJ</p>
                <p>TranscriptionNotes: None</p>
                <p>BaseText: WebDownload</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>In Apostolo legitur: Insta opportune, importune, argue, obsecra, increpa in omni patiencia et doctrina.</p>
                    <p>Et in Isaia: Clama, ne cesses: quasi tuba exalta uocem tuam et annuncia populo scelera eorum et domui Iacob peccata eorum.</p>
                    <p>Quare predictorum auctoritatibus excitati, ad Cleri nostri correccionem oculos dirigentes.</p>
                    <p>Nos Ioannes, Dei et Apostolice Sedis gracia Episcopus Pergam., de Fratrum nostrorum Capituli Ecclesie Pergam, consilio ed assensu, facimus, edimus, firmamus, sancimus, promulgamus et pubblicamus, pontificali auctoritate qua fungimur, hac sacra Synodo approbante, ac omni modo et iure quo melius possumus, ordinamus infrascripta Statuta, sancciones, prohibiciones, moniciones et constituciones, perpetuo ualitura, que honori Cleri Pergam, et animarum saluti uidimus expedire.</p>
                    <p>Ea in presenti Synodo recitantes: aliis tamen Nostris Predecessorumque nostrorum constitucionibus, prohibicionibus et statutis, que istis non includuntur, in suo nihilominus robore duraturis.</p>
                    <p>Et ea omnia et singula, sub penis in eis insertis, precipimus inuiolabiliter obseruari.</p>
                    <p>Super his et quolibet eorum omnes et singulos Nostre iurisdicionis tam Clericos et Ecclesiasticas personas quam laicas, pro primo, secundo et tercio, et peremptorie commonentes: auctoritate tamen, mandato, et priuilegiis Sedis Apostolice et Legatorum eius in omnibus semper saluis.</p>
                    <p>Quoniam quanto crimina execrabiliora sunt, tanto penam exigunt acriorem; idcirco presenti Constitucione districtius inhibemus uniuersis tam Clericis quam laicis iurisdiccionis nostre utriusque sexus, cuiuscumque status, ordinis uel condicionis existant, eosque pro primo, secundo, tercio et peremptorie monemus et obsecramus in Dom. Iesu. Christo, ne Corpore aut Sanguine nostri Redemptoris, seu Chrismate aut Oleo sancto, uel aliquibus aliis ecclesiasticis Sacramentis, seu aliter aliquod maleficium aut ueneficium facere aut docere, uel ipso sic facto uti presumat, neque diuinaciones uel incantaciones pro aliquo morbo seu aliqua causa facere seu exercere, aut fieri facere audeat quoquomodo.</p>
                    <p>Quicumque uero presentis Constitucionis transgressor exstiterit in aliquo casuum predictorum, si laicus fuerit, se ipso facto sentencia excommunicacionis adstrictum et inhabilem perpetuo ad recipiendum ordinem clericalem seu aliquod beneficium ecclesiasticum obtinendum auctoritate huius constitucionis esse cognoscat.</p>
                    <p>Si uero fuerit Clericus uel ecelesiastica persona, ipsum in iis scriptis excommunicacionis uinculo innodamus, omnibusque beneficiis ecclesiasticis perpetuo priuamus eumdem, ac inhabilem reddimus ad alia in futurum eciam obtinenda; nisi forte penitencia ductus super hoc dispensacionis beneficium meruerit obtinere.</p>
                    <p>Si quis insuper Clericus aiit Ecclesiastica persona nostre iurisdiccionis in aliquo criminum predictorum manifeste fuerit deprehensus, aut in figura iudicii super ipso confessus fuerit uel conuictus, ipsum talem decernimus degradandum, et postquam degradatus fuerit, tradendum iudici seculari, secundum iura Canonica et Imperiailia puniendum.</p>
                    <p>Quum Sancti Canones locorum incendiarios, predones, falsarios ac falsum testimonium perhibentes plurimum detestentur: irrefragrabiliter ordinamus, quod nulla persona ciuitatis et diocesis Pergam, domos Ecclesiarum uel alia pia loca seu bona quecumque scienter et iniuriose comburere, depredari, seu rapere presumat uel procuret, seu consenciat quod ab alio comburantur, aut huiusmodi predonibus et raptoribus prestet opem, consilium uel fauorem.</p>
                    <p>Quodque nullus Clericus aut ecclesiastica persona seu eciam laicus in iudicio ecclesiastico uel civili falsum testimonium, in alterius detrimentum, maliciose perhibere presumat aut procuret ab alio perhiberi.</p>
                    <p>Nec instrumentum publicum aut scripturam aliam seu monetam falsam conficiat, seu per alium confici consenciat uel procuret, uel eis scienter utatur.</p>
                    <p>Nec literas alicuius Prelati uel iudicis falsificet, seu falsis scienter utatur in iuris preiudicium alicui.</p>
                    <p>Qui uero presentis nostre Constitucionis transgressor exstiterit in aliqua sui parte, eum ex nunc pro tunc excommunicacionis uinculo innodamus; et insuper, si Clericus extiterit, omni beneficio ecclesiastico perpetuo sit priuatus: aliis penis contra tales a iure impositis in suo robore duraturis.</p>
                    <p>Prohibemus ne quis Clericus aut Ecclesiastica persona ludum teneat taxillorum, sed nec mutuet ludentibus ad taxillos.</p>
                    <p>Quicumque uero contrafecerit in aliquo casuum predictorum, illum ex nunc in libris uiginti quinque Imperialibus Camere Ordinarii condemnamus, quam condemnacionem ad decem dies [1] ipso facto penam suspensionis incurrat.</p>
                    <p>Appellacionem autem ludi taxillorum ludum alearum non intelligimus continere.</p>
                    <p>Desiderantes quantum cum Deo possumus utilitatibus concurrere populi Pergam, presenti prohibemus edicto, ne aliquis Clericus uel Ecclesiastica persona, contra uetitum comunis Pergam., quod et nostrum uetitum esse censemus, uictualia aliqua presumat conducere uel tempsare.</p>
                    <p>Qui uero contra fecerit, illum ex nunc in libris decem Imperial. uice qualibet esse decernimus condemnatum, Episcopali uel Capituli Pergam., si sedes uacaret, Camere applicandis.</p>
                    <p>Et nihilominus uidualia et bestias ea deferentes amittat, in pios usus et pauperum conuertenda, nisi forsitan iidem Clerici et Ecclesiastice persone uictualia proueniencia ex terris Ecclesiarum seu monasteriorum suorum ad ipsas Ecclesias seu monasteria conducerent, quos in hoc casu constitucione huiusmodi non intendimus comprehendi.</p>
                    <p>Cum in augendo numero Clericorum, delectus eo exquisitor sit habendus, quo specialius coeteris esse debent iure speculum et uirtutis exemplum: Nos, aliquorum uersutiis obuiare uolentes, qui non ex deuocionis fomite, sed in fraudem aliorum, pretermisso Episcopo suo, ab inferioribus Prelatis se tonsurari procurant, uniuersis et singulis nostre iurisdiccionis ascribi cupientibus militie clericali, ne characterem clericalem ab aliquo recipiant preterquam ab Episcopo Pergam, uel Prelato alio ab Episcopo ipso, uel eius Uicario in Spiritualibus, si idem Episcopus degeret in remotis, seu, Episcopali sede uacante, a Capitulo uel Uicario generali Capitulari Pergam, ad hoc commissam potestatem habente, uniuersis ac singulis Abbatibus, Prioribus, Archipresbyteris, Prepositis, Prelatis, Rectoribus et Presbyteris Ciuitatis et Diocesis Pergam., ne ipsum characterem et primam tonsuram seu ordines clericatus eis conferant districtius inhibemus, collaciones huiuscemodi, quantum Nobis a iure permittitur, reprobantes.</p>
                    <p>Plerisque clericalis character imprimitur, qui processu temporis ab ordine clericorum animo diuertentes, et per consequens recedentes a priuilegio, clericali habitu ordinis predicti deposito, ad coetum et uitam redeunt laicales, contrahendo ut laici, et se negotiis, officiis et honoribus secularibus ingerendo, a quibus persone Ecclesiastice prohibentur.</p>
                    <p>Uerum, quia ipsorum nonnulli beneficia presertim ecclesiastica non habentes, nec in sacris ordinibus constituti, non sine fraudis nota et animarum suarum periculo ac scandalo plurimorum, dum pro aliquibus causis criminalibus aut profanis ad seculare iudicium euocantes, illud ipsius priuilegii auctoritate declinant, deinde ad ecclesiasticum uocati tribunal, forum seculare sortitos se asserunt, abutentes per hoc priuilegio sumpto, et utrique foro taliter illudentes: Nos Ioannes Epis. sumptus, huic pestifero morbo, qui in Ciuitate et Diocesi nostris nimis inualuit, congruam intendentes adhibere medelam, presenti constitucione sancimus, et omni modo et iure quo melius possumus ordinamus, quod si quis Clericorum eiusdem Ciuitatis et Diocesis, beneficium ecclesiasticum non obtinens, nec in sacris ordinibus constitutus, habitum deposuerit clericalem, ac coronam non detulerit et tonsuram, seu in habitu laicali officiis et honoribus laicalibus se ingesserit, a quibus Clerici et persone Ecclesiastice prohibentur, omnis priuilegii clericalis sit auctoritate presentis constitucionis presidio destitutus, donec, sibi suffragantibus meritis, ad illud canonice fuerit restitutus, et habitum resumpserit clericalem, per ipsum continue tam in tonsura et corona quam in uestibus deferendum.</p>
                    <p>Hac constitucione includi eciam declaramus quascumque personas Ecclesiasticas Iurisdiccionis nostre, quibus habere licet familias proprias et uxores si sunt, si habitum deposuerint, aliasque deliquerint, ut de Clericis est narratum.</p>
                    <p>Ne quis Clericus aut laicus Ciuitatis et Diocesis Pergam., cuiuscumque Status, ordinis seu condicionis existat, sub obseruacione infrascripti Statuti causare possit ignoranciam, licet illud ea diuturnitate temporis et eiusdem recitacione frequenti deuenire potuerit in publicam omnium audenciam et in noticiam singulorum, subscriptum tamen Statutum Prouincie Mediolani, editum in eiusdem Prouincie Concilio generali, interueniente Auctoritate dicti Concilii pariter et assensu, per bone memorie Dom.</p>
                    <p>Ottonem quondam Archiep. Mediol., in presenti Synodo decreuimus publicare.</p>
                    <p>Cuius quidem Statuti talis dignoscitur esse tenor: Statuimus quod nulla Ecclesiastica secularisue persona, cuiuscumque ordinis, status, condicionis aut dignitatis existat, Ecclesias Ecclesiarumue possessiones, domos, iurisdicciones, uassallum, earum feudum seu bona et iura quecumque ad illa spectancia inuadere, occupare, usurpare aut rapere seu detinere, uel occupatoribus, inuasoribus, detentorius, usurpatoribus et capientibus, consilium, auxilium uel fauorem publicum uel occultum, per se uel per alium prestare presumat.</p>
                    <p>Et si quis Ecclesias Ecclesiarumue possessiones, domos, iurisdicciones aut uassallos earum, seu iura aut bona quecumque ad illas spectancia, inuaserit, occupauerit, aut capere seu detinere presumpserit, Ecclesias ipsas, uel ipsarum iura, possessiones et iura superius nominata, infra duos menses a presentis constitucionis publicacione in ciuitate Mediolanensi ac eius diocesi, in aliis uero ciuitatibus nostre Prouincie et diocesis earundem, intra similem terminum a quo presens constitucio in eisdem fuerit publicata, libere et absolute dimittat, reddat, restituat ac relaxet, ut ipsis Ecclesiis per illos ad quos de iure in eisdem eleccio uel collacio aut presentacio pertinet, de personis idoneis ualeat prouideri.</p>
                    <p>Qui uero contra huiusmodi nostre Constitucionis tenorem facere uel uenire presumpserit, si fuerit persona Ecclesiastica, que Ecclesias taliter occupauerit uel detinuerit, non solum Ecclesia taliter occupata uel detenta, uenim eciam omnibus Ecclesiasticis beneficiis, que intra nostram Prouinciam obtinet, eum presentis Concilii auctoritate priuamus.</p>
                    <p>Si uero eadem persona Ecclesiastica non Ecclesias sed iura promissa, uel aliquod promissorium, detinuerit occupata, et intra tempus prefixum libere et absolute non dimiserit, aut de coetero occupabit, excommunicacionis uinculo sit adstricta.</p>
                    <p>Quam si spacio duorum mensium sustinuerit animo indurato, ex tunc omnibus beneficiis, que intra nostram Prouinciam obtinet, sit priuata.</p>
                    <p>Laicus autem, si quod ab Ecclesia obtinet pheudum, perdat et excommunicacionis uinculo sit adstrictus, a qua, nisi satisfecerit competenter, non ualeat absolucionis beneficium obtinere.</p>
                    <p>Quam sentenciam, si per tres menses animo indurato et per Diocesani Pastoris iniuriam requirens, infra eundem terminum libere et absolute non restituerit, uel si dictum detentorem requirere non audebit, post denunciacionem factam per ipsam in loco publico, quo ad dictum inuasorem possit dicta denunciacio peruenire, Ecclesiam uel bona occupata uel inuasata non restituerit, terra propria, si quam habet seu tenet alias intra nostram Prouinciam, quamdiu inuasori obedierit, supposita sit ecclesiastico interdicto.</p>
                    <p>Et, nisi ante necessitates ultimas tam Ecclesiastica persona quam, secularis sibi de huiusmodi absolucione prouiderit, quamuis in mortis articulo non sit ei, si penituerit, excommunicacionis absolucio deneganda; tamen Ecclesiastica careat sepultura, donec Ecclesia occupata uel detenta per eum, aut iura et bona promissa absolute et libere dimittantur, ac de fructibus eiusdem, ad mandatum Ordinari uel eius Uicarii, fuerit satisfactum; omnesque Religiosos et Clericos seculares, qui tales scienter ad Ecclesiasticam sepulturam receperint, ab officio et beneficio per annum decernimus esse suspensos.</p>
                    <p>Coeterum, quia plus timeri solet quod specialiter iniungitur, quam quod generaliter imperatur: nos Ioannes Episcopus sumptus, de predictorum Fratrum nostrorum consilio et assensu, presenti approbante Synodo, simile Statutum, cum similibus sententiis, penis, et clausulis, facimus, ac eciam promulgamus, intra terminos nostre Iurisdiccionis perpetuo ualiturum et inuiolabiliter obseruandum.</p>
                    <p>Precipimus insuper uniuersis et singulis Prelatis Ciuitatis et Diocesis Perg., quod infra xv. dies proxime uenturos copiam harum Constitucionum accipiant, et eas, anno quolibet saltem semel, coram Confratribus et Suffraganeis suis, studeant cum diligencia publicare.</p>
                </div>
                <div>
                    <head>Footnotes</head>
                    <p>[1] Ellipses inserted here.</p>
                </div>
            </div>
        </body>
    </text>
</root>
