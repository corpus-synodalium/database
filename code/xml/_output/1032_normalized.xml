<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Chartres</title>
                <recordID>1032</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1360</origDate>
                <dateNotes/>
                <origPlace>Chartres</origPlace>
                <diocese>Chartres</diocese>
                <province>Sens</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1032</p>
                <p>Year: 1360</p>
                <p>Month: None</p>
                <p>Day: None</p>
                <p>Circa: Yes</p>
                <p>DatingNotes: 1355x1368 [copied 1368]</p>
                <p>Place: Chartres</p>
                <p>Diocese: Chartres</p>
                <p>Province: Sens</p>
                <p>CountryModern: France</p>
                <p>Latitude: 48.455847</p>
                <p>Longitude: 1.484184</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Jusselin, Chartres, 69-99</p>
                <p>EditionOther: Martene, Vet Script, 7, coll 1360-64 </p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: None</p>
                <p>Transcription: Reviewed </p>
                <p>GeneralNotes: Copy made in 1368 by J. Jacquelin</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>De preparacione ad synodum et quomodo sacerdotes ad eam debent uenire et eam intrare. [1]</p>
                </div>
                <div>
                    <head>Capitulum 1</head>
                    <p>Precipitur ut sacerdotes ieiuni intrent synodum.</p>
                </div>
                <div>
                    <head>Capitulum 2</head>
                    <p>Ut omnes presbyteri, maxime curam animarum habentes, ad synodum ueniant et si graui infirmitate detenti aut alia neccessitate ineuitabili non potuerint uenire, loco suo capellanum mittant.</p>
                </div>
                <div>
                    <head>Capitulum 3</head>
                    <p>Ut omnes presbyteri in synodo sint inducti albis cum stolis, exceptis clericis de choro qui in uestibus de choro [2] poterunt in synodo interesse.</p>
                </div>
                <div>
                    <head>Capitulum 4</head>
                    <p>Ut eundo et redeundo honesta hospicia querant.</p>
                    <p>De sacramento baptismi. [3]</p>
                </div>
                <div>
                    <head>Capitulum 5</head>
                    <p>Baptismus cum summa deuocione et reuerenda celebretur et cum maxima cautella maxime in distinccione et prolacione uerborum in quibus tota uirtus consistit et salus paruulorum, scilicet nominetur puer: Ego baptiso te in nomine Patris et Filii et Spiritus Sancti.</p>
                    <p>Amen.</p>
                </div>
                <div>
                    <head>Capitulum 6</head>
                    <p>Ut sacerdos sub hac et eadem forma in romano doceat laicos in neccessitate baptisare et eciam [4] mulieres, et tunc si paruulus [5] uiuat, ad ecclesiam defferant, et crismate consignetur, et fiant ea que fieri solent preter immersionem.</p>
                </div>
                <div>
                    <head>Capitulum 7</head>
                    <p>Ut pater uel mater non baptisent pueros suos nisi in summa neccessitate.</p>
                </div>
                <div>
                    <head>Capitulum 8</head>
                    <p>Ut pueri nati sine dilacione defferantur ad baptismum, nisi causa racionabili differantur.</p>
                </div>
                <div>
                    <head>Capitulum 9</head>
                    <p>Ut pro baptismo nihil exigatur, sed gratis oblatum recipi potest.</p>
                </div>
                <div>
                    <head>Capitulum 10</head>
                    <p>Ut [6] fontes, sacrum oleum, crisma et eucharistia sub claue custodiantur propter sortilegia.</p>
                </div>
                <div>
                    <head>Capitulum 11</head>
                    <p>Ut sacerdotes interrogent laicos qui in neccessitate baptisauerint puerum, quid dixerint, quid fecerint; et si inuenerint laicum discrete et modo debito baptisasse, et formam uerborum integre protulisse, approbant.</p>
                    <p>Sin autem baptisant eum puerum et baptisando hac forma uerborum utantur [7]: Si non es baptisatus, ego baptiso te in nomine Patris et Filii et Spiritus Sancti.</p>
                    <p>Amen.</p>
                    <p>Si autem es baptisatus non te baptiso.</p>
                    <p>Et ut laici audiant asistantes, hoc dicant alta uoce et in romano, ne laici credant quod aliquis possit bis baptisari.</p>
                </div>
                <div>
                    <head>Capitulum 12</head>
                    <p>Ut tres uel quatuor patrini [8] recipiantur tam masculi quam femine.</p>
                </div>
                <div>
                    <head>Capitulum 13</head>
                    <p>Omnia illa que tangunt laicos scribantur continue et singulis mensibus publice in ecclesiis diebus dominicis recitentur, et exponantur [9] laicis, et firmiter precipiantur obseruari, et districte precipiatur laicis quod illo die dominico precipue ueniant ad ecclesias ad audienda illa precepta.</p>
                </div>
                <div>
                    <head>Capitulum 14</head>
                    <p>Repositoria [10] enim crismatis et sacri olei chathecuminorum, necnon et olei infirmorum, munda sint et singulis uasis nomen suum inscribatur.</p>
                    <p>De sacramento confirmacionis. [11]</p>
                </div>
                <div>
                    <head>Capitulum 15</head>
                    <p>Ut moneat sacerdos populum ut tam adulti quam pueri ueniant ad confirmacionem, qui confirmati non fuerint.</p>
                </div>
                <div>
                    <head>Capitulum 16</head>
                    <p>Ut sacerdotes moneant populum ut illi qui adulti fuerint, si ad confirmacionem uenerint, prius confiteantur peccata sua et postea confirmentur [12].</p>
                </div>
                <div>
                    <head>Capitulum 17</head>
                    <p>Ut confirmandi diu non expectent aduentum episcopi, sed ueniant et adducant pueros ad eum ubi scierint eum esse prope, et si uelint possunt eis nomina mutare.</p>
                    <p>Et inhibeatur ne bis confirmentur [13].</p>
                </div>
                <div>
                    <head>Capitulum 18</head>
                    <p>Et sacerdotes non permittant pueros defferre coronam nisi constet eis quod habuerint ab episcopo; et si sint homines seruilis condicionis, non habeant eam nisi de uoluntate dominorum suorum.</p>
                    <p>De sacramento altaris. [14]</p>
                </div>
                <div>
                    <head>Capitulum 19</head>
                    <p>Ut summa reuerencia et honor maximus sacris altaribus exhibeatur [15], maxime in eis in quibus corpus Domini reseruatur, nec eucharistia ultra octo dies reseruetur.</p>
                    <p>Ut lintheamina altaris maxime, indumenta eciam sacerdotalia sepe abluantur ob reuerenciam Saluatoris.</p>
                    <p>Ut calices unde infirmi communicentur decorentur et mundificentur, ut deuocius communicent infirmi.</p>
                    <p>Ut ampule uini et aque in ministerio altaris munde et integre habeantur et semper, si fieri potest, uinum rubeum ministretur, ne propter similitudinem uini albi ad aquam possit error contingere.</p>
                </div>
                <div>
                    <head>Capitulum 20</head>
                    <p>Precipitur ut antequam sacrosancta uerba in quibus uirtus sacramenti consistit, scilicet, hoc est enim corpus meum [16], completa fuerint et finita, non ita eleuetur hostia [17] ut a populo uideatur, ne forte purus panis a populo adoretur.</p>
                    <p>Et moneant presbyteri parrochianos suos ne accedant ad altare post eleuacionem.</p>
                </div>
                <div>
                    <head>Capitulum 21</head>
                    <p>Ut sacerdotes cum magna reuerencia defferant ad infirmos corpus Domini, non sub capis, sed in calice uel in pixide munda et caute propter casum, cum lucerna et campana precedente, et in eundo cantent septem psalmos penitenciales pro infirmo cum litania [18], et si via longa fuerit addant quindecim psalmos, ut infirmi hoc audientes inuitentur ad exhibendum [19] Deo reuerenciam et honorem.</p>
                    <p>Ut sacerdotes moneant laicos ut ubicumque uiderint Corpus defferri, statim genua flectant et iunctis manibus quousque transierit adorent.</p>
                    <p>De missarum celebracione. [20]</p>
                </div>
                <div>
                    <head>Capitulum 22</head>
                    <p>Ut nulli permittatur clerico altari deseruire [21] nisi in superlicio uel capa clausa.</p>
                </div>
                <div>
                    <head>Capitulum 23</head>
                    <p>Ut non celebretur missa cum duplici uel multiplici introitu, neque due misse nisi in neccessitate, utpote in maximis solempnitatibus ubi unus solus sacerdos est et populi multitudo et parrochia diffusa, uel comparente alicuius mortui corpore, proprium officium misse celebrandum fuerit et unus solus sacerdos presens fuerit.</p>
                </div>
                <div>
                    <head>Capitulum 24</head>
                    <p>Anniuersaria que euenerint diebus quibus propria missa celebranda sit [22] non uocamus neccessitatem, sed congrue difleri possunt; in Quadragesima tamen possumus appelare necessitatem, cum tunc ita differri non possint.</p>
                </div>
                <div>
                    <head>Capitulum 25</head>
                    <p>Ut nullus sacerdos, antequam matutinas dixerit canonicas et primam, missam celebrare presumat.</p>
                </div>
                <div>
                    <head>Capitulum 26</head>
                    <p>Ut post explanacionem manuum missam celebrare quis non presumat.</p>
                </div>
                <div>
                    <head>Capitulum 27</head>
                    <p>Ut in altari in quo tabula mota fuerit uel fracta non celebretur nec super lapidem [23] sine capsa.</p>
                </div>
                <div>
                    <head>Capitulum 28</head>
                    <p>Ut dicant tantummodo decem prefaciones in canone expressas, scilicet de Natiuitate, Apparicione, Ieiunio, Resurreccione, Ascencione, Penthecoustes, sancta et indiuidua Trinitate, Sancta Cruce, beatis Apostolis et de beatissima Uirgine Maria.</p>
                    <p>De confessione et penitencia. [24]</p>
                </div>
                <div>
                    <head>Capitulum 29</head>
                    <p>Ut sacerdotes circa confessionem maximam curam adhibeant et cautelam, scilicet ut diligenter inquirant peccata usitata, inusitata uero a longe et per circonstancias tantum, ita tamen ut inexpertis [25] detur materia confitendi [26].</p>
                </div>
                <div>
                    <head>Capitulum 30</head>
                    <p>Diaconi non presumant infirmis eucharistiam dare, uel confessiones recipere, uel pueros baptisare, nisi presbytero absente uel infirmo, uel alias neccessitate impedito.</p>
                </div>
                <div>
                    <head>Capitulum 31</head>
                    <p>Ut sacerdotes ad audiendas confessiones communiorem locum ad ecclesiam eligant, ut communiter ab omnibus uideri possint, non in locis abditis.</p>
                    <p>Nullus confessiones recipiat extra ecclesiam, nisi in neccessitate uel infirmitate.</p>
                </div>
                <div>
                    <head>Capitulum 32</head>
                    <p>Ut in pulcriori parte ecclesie iuxta altare cum summa reuerencia corpus Domini reseruetur, et pixis in qua reseruatum fuerit ab alia pixide separetur, ne error inde contingat.</p>
                </div>
                <div>
                    <head>Capitulum 33</head>
                    <p>Ut sacerdos habeat in confessione uultum humilem et semper in terram, nec [27] deferat oculos in faciem confitentis, et sepe persuadeat ut integre confiteatur, quia alias confessio nihil [28] ualet.</p>
                </div>
                <div>
                    <head>Capitulum 34</head>
                    <p>Ut maiora peccata reseruentur [29] episcopo, ut homicidia, peccata contra naturam, sortilegia, stupra uirginum, iniecciones manuum in parentes, oppressiones paruulorum.</p>
                    <p>De periurio, de fide mentita, de uotorum transgressu [30], de falsariis litterarum iudicibus ordinariis, quia sunt excommunicati auctoritate concilii prouincialis [31], sed ad eos quibus pertinet remittant; de procurantibus abortiuum in fetu [32] animato et huiusmodi, maxime de inieccione manuum [33] in clericos et de incendiariis se non intromittant, sed ad episcopum remittant.</p>
                    <p>Ut semper in dubiis consulant episcopum aut sapientes, ut securius soluant et ligent.</p>
                </div>
                <div>
                    <head>Capitulum 35</head>
                    <p>Ut semper sacerdos interroget confitentem utrum uelit abstinere ab omni mortali peccato, aliter non absoluat, ne inde confidat, sed tamen eum moneat ut interim bonum quod poterit agat, ut Deus eum emendet.</p>
                    <p>Et in iniungendis [34] penitenciis sibi caueat, considerata qualitate, etate, contriccione confitentis et peccatorum circonstanciis penitenciam iniungat salutarem.</p>
                </div>
                <div>
                    <head>Capitulum 36</head>
                    <p>Ut in furto, rapina, usura caueat ne in fraudem iniungat elemosinas uel missas, ne capitale non reddatur [35].</p>
                </div>
                <div>
                    <head>Capitulum 37</head>
                    <p>Ut nullus missas quas iniunxerit celebret.</p>
                </div>
                <div>
                    <head>Capitulum 38</head>
                    <p>Ut pro uiuis nullatenus annuale celebretur mortuorum.</p>
                </div>
                <div>
                    <head>Capitulum 39</head>
                    <p>Ut frequenter moneant populum ut in principio Quadragesime ueniant ad confessionem.</p>
                </div>
                <div>
                    <head>Capitulum 40</head>
                    <p>Ut sacerdotes caueant ne in confessione inquirant nomina cum quibus peccauerint confitentes, sed circonstancias tantum.</p>
                </div>
                <div>
                    <head>Capitulum 41</head>
                    <p>Ut nullus sacerdos reuelat confessionem signo uel uerbo generali aut speciali, ut dicendo scio qualis [36], uel alio modo.</p>
                    <p>De matrimonio. [37]</p>
                </div>
                <div>
                    <head>Capitulum 42</head>
                    <p>Matrimonium cum reuerencia celebretur et non nisi [38] in statutis temporibus et premissis tribus edictis in tribus festiuis diebus, in quibus perquirant presbyteri sub excommunicacione a populo de legitimacione sponsi et sponse, et si legitimi inueniantur, coniungantur sine alia licencia uel expectacione, propter pericula que contingunt multiplicia.</p>
                </div>
                <div>
                    <head>Capitulum 43</head>
                    <p>Prohibemus ne principales persone que contrahere debent matrimonium aliquam fidem dent uel iuramentum interponant de contrahendo matrimonio [39] sine sacerdote, et sacerdos qui presens erit caueat et prohibeat ne ibi consensus uel uerba super matrimonium interueniant, nisi de futuro, donec, bannis factis, ueniant ad portam ecclesie ad matrimonium perficiendum; quod si aliter fecerint et ipsi contrahentes et omnes astantes excommunicentur, sacerdotes uero si aliter fecerint suspendantur.</p>
                    <p>Et recepturi nupcialem benediccionem prius confiteantur peccata sua, tam sponsus quam sponsa.</p>
                </div>
                <div>
                    <head>Capitulum 44</head>
                    <p>Ut semper in nupciis prohibeatur sortilegia fieri.</p>
                </div>
                <div>
                    <head>Capitulum 45</head>
                    <p>Ut sacerdos nullo modo in casu dubio audeat celebrare matrimonium, sed semper redeat ad superiorem.</p>
                </div>
                <div>
                    <head>Capitulum 46</head>
                    <p>Ut nullus sacerdos audeat aliquid exigere ante benediccionem nupciarum, sed celebrata benediccione ferculum recipiat et exigat post si necesse fuerit.</p>
                </div>
                <div>
                    <head>Capitulum 47</head>
                    <p>Ut sacerdos in ecclesiis publice sub excommunicacione prohibeat ne alter coniugum ad religionem [40] transeat, nisi de licencia et mandato episcopi.</p>
                    <p>De sacramento extreme unccionis. [41]</p>
                </div>
                <div>
                    <head>Capitulum 48</head>
                    <p>Ut cum summa reuerenda sanctum oleum defferatur ad infirmos et nichil pro unccione exigatur, sed gratis datum recipi potest.</p>
                </div>
                <div>
                    <head>Capitulum 49</head>
                    <p>Ut sacerdos ad sacramentum extreme unccionis omnes percipere [42] moneat a quatuordecim annis et supra et doceat quod hoc sacramentum iterari potest sepe in omni magna infirmitate, et post [43] suscepcionem [44] potest redire ad commercium coniugale et ad officia secularia.</p>
                    <p>Communia precepta. [45]</p>
                </div>
                <div>
                    <head>Capitulum 50</head>
                    <p>Prohibeatur ne pro debitis corpora mortuorum teneantur extra terram, sub pena suspencionis.</p>
                </div>
                <div>
                    <head>Capitulum 51</head>
                    <p>De ancillis uero et nutricibus iudeorum et seruientibus eorumdem, ut publice excommunicentur, nisi infra terminum competentem ab eis recesserint.</p>
                </div>
                <div>
                    <head>Capitulum 52</head>
                    <p>De predicatoribus eciam conducentibus ut nullatenus recipiantur, nec aliqui predicatores, nisi de mandato dominorum pape uei episcopi et cum litteris.</p>
                </div>
                <div>
                    <head>Capitulum 53</head>
                    <p>De decimis noualium, ne mittantur laicis [46].</p>
                </div>
                <div>
                    <head>Capitulum 54</head>
                    <p>Mulier ne dormiat cum paruulis.</p>
                </div>
                <div>
                    <head>Capitulum 55</head>
                    <p>Precipiatur in ecclesiis publice et maxime in ciuitate, ut omnes assurgant processionibus et quousque transierint reuerenter se habeant.</p>
                </div>
                <div>
                    <head>Capitulum 56</head>
                    <p>Sacerdos non appareat in publico nisi in [47] capa clausa uel in pallio uel in honesto indumento, et de capis manicatis uel super humeros crispatis non habendis, sub pena suspensionis, nec caplariis loco cape moneantur [48].</p>
                </div>
                <div>
                    <head>Capitulum 57</head>
                    <p>Excommunicentur singulis diebus dominicis qui docent aut faciunt sortilegia et usurarii.</p>
                </div>
                <div>
                    <head>Capitulum 58</head>
                    <p>Sacerdotes, audito parrochianorum suorum obitu, statim absoluant eos cum psalmis, uel ad minus cum De profundis et Pater noster et collecta, et residuum quam cicius poterint faciant.</p>
                </div>
                <div>
                    <head>Capitulum 59</head>
                    <p>Inhibetur ne fiant resignaciones ecclesiarum in manibus abbatum uel quorumlibet patronorum, sed in manibus episcopi uel prelati sui.</p>
                </div>
                <div>
                    <head>Capitulum 60</head>
                    <p>Exhortentur [49] laicos sepe presbyteri ad addiscendum [50] Oracionem dominicam et Credo in Deum, ac Salutacionem beate Marie Uirginis.</p>
                </div>
                <div>
                    <head>Capitulum 61</head>
                    <p>Moneant presbyteri populum et maxime mulieres ne faciant uota nisi cum magna deliberacione et assensu [51] uirorum suorum et consilio sacerdotum.</p>
                </div>
                <div>
                    <head>Capitulum 62</head>
                    <p>Nullus sacerdos teneat in domo sua mulierem aliquam, nisi sit mater sua uel soror sua, rie occasione earum aliqua sit suspeccio.</p>
                </div>
                <div>
                    <head>Capitulum 63</head>
                    <p>Nullus clericus fideiubeat Iudeo, nec obliget pro pignore ornamenta uel libros ecclesie, nisi pro euidenti [52] utilitate ecclesie et cum consilio parrochianorum.</p>
                </div>
                <div>
                    <head>Capitulum 64</head>
                    <p>Nullus clericus faciat iusiurandum patronis antequam fuerit episcopo presentato, nec patronus ante recipiat.</p>
                </div>
                <div>
                    <head>Capitulum 65</head>
                    <p>Precipiatur publice in ecclesiis ut omnes coniugati et alii in compectenti etate constituti ieiunii diebus [53] ieiunent, alioquin, nisi se racionabiliter excusauerint, puniantur.</p>
                </div>
                <div>
                    <head>Capitulum 66</head>
                    <p>De choreis et ludis que fiunt in uigiliis amouendis [54].</p>
                </div>
                <div>
                    <head>Capitulum 67</head>
                    <p>Scribantur nomina excommunicatorum ut singulis diebus dominicis recitentur, et in uillis ubi sunt plures parrochie denuncientur omnes excommunicati in omnibus parrochiis.</p>
                </div>
                <div>
                    <head>Capitulum 68</head>
                    <p>Singulis annis afferant presbyteri scripta nomina eorum qui in parrochiis suis sustinent excommunicacionem per annum, a quocumque fuerint excommunicati, siue a iudicibus ordinariis siue delegatis.</p>
                </div>
                <div>
                    <head>Capitulum 69</head>
                    <p>De confessionibus sacerdotum, curatorum et aliorum, clericorum, scilicet in quocumque decanatu statuantur [55] ab episcopo unus uel duo presbyteri discreti quibus confiteantur, cum non possint omnes episcopo confiteri [56]; illi tamen non absoluant de casibus episcopo reseruatis.</p>
                </div>
                <div>
                    <head>Capitulum 70</head>
                    <p>Ut omnes parrochiani diebus dominicis a missa parrochiali se non absentent [57]; et si hoc in consuetudine habuerint, et [58] bis uel ter admoniti [59] se non emendauerint, interdicantur.</p>
                </div>
                <div>
                    <head>Capitulum 71</head>
                    <p>In tabernis uero diebus dominicis et festiuis ante missam parrochialem non admittantur nisi transeuntes.</p>
                </div>
                <div>
                    <head>Capitulum 72</head>
                    <p>De monachis et aliis regularibus ne sedeant cum laicis in locis publicis uel per uias currant nisi urgente neccessitate, uidelicet super hec que pertinent ad officium suum.</p>
                </div>
                <div>
                    <head>Capitulum 73</head>
                    <p>Nullus regularis ad officium parrochiale admittatur, nisi sit ab episcopo receptus et institutus sicut alii curati.</p>
                </div>
                <div>
                    <head>Capitulum 74</head>
                    <p>Inhibeatur leprosis ne uillas intrent.</p>
                </div>
                <div>
                    <head>Capitulum 75</head>
                    <p>Presbyteri quam cito scierint aliquem decessisse intestatum, signifficent decanis et archidiaconis et decani episcopo uel archidiacono bis in anno, scilicet in festiuis diebus Penthecostes et in sinodo.</p>
                </div>
                <div>
                    <head>Capitulum 76</head>
                    <p>Habeatur in qualibet parrochiali ecclesia sigillum in quo hoc solum contineatur: sigillum presbyteri de tali loco, et nominet locum et nomen presbyteri, et apponat quilibet sigillum suum in litteris que ex parte episcopi uel archidiaconi mittantur, in testimonium et certifficacionem quod litteras receperit et mandatum fecerit, alias sigillum non apponat.</p>
                    <p>Si forte non potuerit propter aliquam causam racionabilem mandatum adimplere, quo casu nichil deleat de litteris uel inducat, sed in eis ponat annexam sigillo suo predicto sigillatam, continentem causam quare mandatum non impleat, nec in aliis habeat sigilli auctoritatem.</p>
                </div>
                <div>
                    <head>Capitulum 77</head>
                    <p>Dominus episcopus concedit et indulget decem dies de iniunctis penitenciis omnibus illis uere penitentibus et confessis qui presbyterum defferentem eucharistiam ad infirmum adsociabunt usque ad domum infirmi, et similiter illis qui redierunt cum ipso ad ecclesiam, et hanc indulgenciam publicent singuli in ecclesiis suis sepius.</p>
                </div>
                <div>
                    <head>Capitulum 78</head>
                    <p>Inquirant [60] presbyteri diligenter, si aliquis extraneus transferat se causa morandi in parrochiis, si sit excommunicatus, et utrum maliciose se transferat uel transtulerit de parrochia sua ad aliam parrochiam; et si ipsum excommunicatum inuenerint non recipiant ipsum ad diuina.</p>
                </div>
                <div>
                    <head>Capitulum 79</head>
                    <p>Item signifficent presbyteri nomina excommunicatorum suorum rectoribus et capellanis domorum Dei et leprosariarum, et quod dicti rectores et capellani denunciatos sibi a presbyteris non recipiant ad diuina, nec aliquas benedicciones in domibus predictis faciant uel fieri permittant sine consensu presbyterorum expresso.</p>
                </div>
                <div>
                    <head>Capitulum 80</head>
                    <p>De infirmis confluentibus ad domos predictas rectores earum diligenter inquirant unde sint, an aliqua sint maiori excommunicacione ligati.</p>
                    <p>Excommunicatos autem non tradant [61] ecclesiastice sepulture, nisi saltem [62] a sacerdote in articulo mortis fuerint absoluti, nec tunc eciam sine licencia excommunicatoris si habeant unde, siue excommunicati fuerint auctoritate nostra siue aliorum ordinariorum suorum, ut fraudibus obuietur.</p>
                </div>
                <div>
                    <head>Capitulum 81</head>
                    <p>Ut timpana non portentur in ecclesia et choree non fiant in ecclesia nec in cimiterio pro quacumque solempnitate.</p>
                </div>
                <div>
                    <head>Capitulum 82</head>
                    <p>Ut singuli presbyteri scribant legata facta fabrice ecclesie Carnotensis et nomina legancium, ut ea quolibet anno defferant ad synodum et processiones Penthecostes.</p>
                </div>
                <div>
                    <head>Capitulum 83</head>
                    <p>Monemus rectores ecclesiarum presbyteros quod in ecclesiis suis personalem residenciam faciant, alioquin procedemus contra ipsos tanquam periuros, si monicioni non paruerint, prout iura statuunt in hoc casu.</p>
                </div>
                <div>
                    <head>Capitulum 84</head>
                    <p>Item inhibemus aliis rectoribus ecclesiarum non presbyteris et eciam presbyteris non residentibus personaliter, sub uirtute iuramenti de obediendo nobis prestiti et sub pena amissionis tocius firme annue, ne tradant ecclesias suas ad firmam seu annuam pensionem.</p>
                </div>
                <div>
                    <head>Capitulum 85</head>
                    <p>Item prohibemus ne aliquis capellanus ecclesiam ad firmam recipiat sub pena amissionis bonorum suorum mobilium existentium in diocesi Carnotensi et interdicendi officii presbyteratus per annum uel alterius pene que uidebitur infligenda.</p>
                </div>
                <div>
                    <head>Capitulum 86</head>
                    <p>Item precipimus omnibus tam rectoribus ecclesiarum residentibus quam capellanis ut bona parrochianorum suorum qui decesserint intestati et nomina ac bona qui testati fuerint de uiginti libris et ultra que [63] stare poterunt, diligenter conscribant ac archidiaconis referant in processionibus Penthecostes et ad synodum sequentem uel cicius si super hoc fuerint requisiti, et nichilominus decanis denunciant quam cicius poterunt, ut tenentur, et hoc precipimus eis per iuramentum quo tenentur nobis.</p>
                </div>
                <div>
                    <head>Capitulum 87</head>
                    <p>Item precipimus quod statutum illud concilii de mutuo non contrahendo a prioribus non conuentualibus ultra summam sexaginta solidorum in uniuerso, tam rectores quam capellani parrochianis suis publicent quatuor diebus dominicis continuis in communi [64], intimantes eisdem quod si aliquis [65] parrochianorum suorum contra statutum huiusmodi fecerit, prioratus eis de debito nullatenus respondebit.</p>
                </div>
                <div>
                    <head>Capitulum 88</head>
                    <p>Item inhibemus omnibus abbatibus ne ipsi uel conuentus sui communicent cum prioribus quos reuocant excommunicatos ad abbacias suas, immo ipsos includant in aliquo loco secreto donec fuerint absoluti.</p>
                </div>
                <div>
                    <head>Capitulum 89</head>
                    <p>Item inhibemus ne aliquis sacerdos recipiat ab aliquo confitenti sibi iuramentum de non recidendo in peccatum suum, quia satis est si promittat firmiter a peccato se abstinere.</p>
                </div>
                <div>
                    <head>Capitulum 90</head>
                    <p>Item statuimus ut quilibet decanus scribi faciat sacrum canonem ad exemplar ecclesie Carnotensis et quando uisitabit [66] illum secum deferat [67], et diligenter inspiciat [68] in qualibet ecclesia sibi commissa quod omnes sacri canones in omnibus et per omnia concordent eidem.</p>
                </div>
                <div>
                    <head>Capitulum 91</head>
                    <p>Item cum [69] confitentur suis sacerdotibus, caueant ipsi sacerdotes ne peccent in modo seu forma absolucionis.</p>
                    <p>Non enim sufficit dicere: absolucionem et remissionem omnium peccatorum tuorum, etc..., sed ista uerba sunt necessaria: absoluo te in nomine Patris et Filii, etc.</p>
                </div>
                <div>
                    <head>Capitulum 92</head>
                    <p>Inhibemus sub pena excommunicacionis et amissionis bonorum ne sacerdotes curati et non curati in domo propria filium uel filiam aut neptem teneant de cetero, propter scandala laicorum.</p>
                </div>
                <div>
                    <head>Capitulum 93</head>
                    <p>Item inhibemus ne laicus uel monachus in missa legere publice permittatur, qui non fuerit per episcopum tonsuratus.</p>
                </div>
                <div>
                    <head>Capitulum 94</head>
                    <p>Si sint aliqui sacerdotes uel clerici seu eciam laici qui aliquid de noualibus ad nos pertinentibus, uidelicet de noualibus que non sunt infra metas [70] alicuius parrochie, teneant uel tenuerint, sciant uel sciuerint, uel in posterum ad eorum noticiam uenire contigerit aliquid de premissis, auctoritate domini episcopi ipsos monemus ut infra quindecim dies illud quod tenent uel tenuerunt, sciant [71] uel sciuerint uel postmodum scire poterint a tempore noticie, domino episcopo uel eius officiali significent et reuelent sub pena suspensionis quam tam in presbyteros, excommunicacionis quam in clericos et laicos ex tunc ferimus auctoritate domini episcopi, qui presens statutum seu mandatum neglexerint seu contempserint adimplere.</p>
                </div>
                <div>
                    <head>Capitulum 95</head>
                    <p>Cum nos capellas seu oratoria in nostra diocesi facta seu [72] constructa sine sufficienti redituum assignacione et absque nostra licencia speciali, alias in nostra sinodo interdixerimus, et intellexerimus quod inde rarus aut nullus profectus prouenerit; iterato illud idem interdicimus et interdictum nostrum pristinum renouamus, scientes quod si aliquos transgressores eiusdem inueniemus nos ipsos grauiter puniemus.</p>
                </div>
                <div>
                    <head>Capitulum 96</head>
                    <p>De iudeis, quorum perfidia plerumque simplices christianos fraudulenter [73] decipit, maliciose secum pertrahit in errorem, sacro approbante concilio [74], duximus ordinandum, ut non nisi in ciuitatibus, castris ac aliis locis insignibus habitare presumant: temporalibus locorum dominis ac uices gerentibus seu loca tenentibus eorumdem districtius inhibentes, ne iudeos ipsos permittant alibi quam in locis expressis superius habitare, ipsis ad hoc si res exegerit a diocesanis [75] locorum, eiusdem auctoritate concilii [76], compellendis [77].</p>
                </div>
                <div>
                    <head>Capitulum 97</head>
                    <p>Sicut ille qui preeminet iudiciaria potestate iustis oppressorum querelis aures debet patulas inclinare: sic uoces malignancium querulosas ipsum decet et conuenit obaudire.</p>
                    <p>Debet igitur diligenter aduertere et penas ponderare prudenter, quis, contra quem et super quibus [78] eciam superioris officium interpellat: ut pensatis condicionibus et meritis personarum et incombentis negocii qualitate, sollerter intelligat et intendat unde spiritus ueniat, aut quo uadat.</p>
                    <p>Ob hanc causam qui nimis facile claustralium uel forensium monachorum contra suos abbates, maxime ubi de correccione agitur, querelas recipiunt, per quas plerumque et eneruari [79] contingit uigorem [80] ecclesiastice discipline, frequenter eciam ministratur occasio euagandi: sub obtestacione diuini iudicii, duximus iniungendum quod querelas huiusmodi facile de cetero non admittant, sed tunc demum quando circonstanciis, que circa hec fuerint attendende, exaratis plenius et discussis, pro conquerentibus monachis uerisimiliter presumetur ipsos, non causa euitandi correccionem ecclesiasticam seu canonicam disciplinam, secundum ipsorum regularia instituta, sed iuste et ex causa probabili, ad prelatorum presidium confugisse.</p>
                </div>
                <div>
                    <head>Capitulum 98</head>
                    <p>Item inhibemus ne abbates uel monachi de cetero sibi compatres uel commatres faciant, nec liceat eis suscipere filiolos uel filiolas de baptismo, ne occasione humani generis inimicus sua eos, quod absit, caliditate [81] decipiat, ut ex hoc cum eis habeant communionem incautam [82].</p>
                    <p>Si qui autem contra istam inhibicionem fecerint quoquomodo et ad nos peruenerit [83], nos eos grauiter puniemus.</p>
                </div>
                <div>
                    <head>Capitulum 99</head>
                    <p>Item precipimus et cuilibet uestrum specialiter iniungimus quod omnes impedientes iuridiccionem ecclesiasticam, siue clam siue palam impediant quoquomodo in generali, in ecclesiis parrochialibus diebus singulis dominicis denudentur a canone excomunicati [84].</p>
                </div>
                <div>
                    <head>Capitulum 100</head>
                    <p>Item quod parrochiani de suis uoluntatibus ultimis de consilio sui sacerdotis ordinent [85] et disponant; ceterum cum testari uolentibus seu disponere de supremis libera debeat esse testandi facultas, testator [86] in disposicione ultimarum uoluntatum [87] ipsius, nisi uelit, sacerdotis consilium sequi minime teneatur.</p>
                    <p>Insuper inhibemus ne presbyter in cuius presencia testator in sua ultima uoluntate disponit, testamento confecto sigillum non apponat nisi lecta prius distincte disposicione uel huiusmodi presentibus testibus ad hoc exhibitis [88] et uocatis, et si commode fieri possit in ipsius presencia testatoris, necnon in ipso testamento ipsorum signis aliquibus consignato, ut hiis que disposita fuerint ueritatis pocior lux assistat.</p>
                    <p>Presbyter autem qui secus fecerit superioris arbitrio punietur, eidem scripture non amplius adhibenda fide [89] quam [90] iuramento prestito dixerint ipsi testes.</p>
                </div>
                <div>
                    <head>Capitulum 101</head>
                    <p>Item quod nuncii deferentes litteras et mandata nostra celeriter expediantur, uisis [91] litteris et mandatis non detinentes eos usque ad noticiam illius uel illorum contra quem uel quos mandatum et littere diriguntur, alioquin puniemus ipsos.</p>
                    <p>Item predicti nuncii ita celeriter expediantur quod possint uerisimiliter potestatem et spacium unius leuce uel duarum elongasse antequam deueniat ad noticiam eorumdem, saluis monicionibus nostris, super quibus aliud remedium apponemus.</p>
                </div>
                <div>
                    <head>Capitulum 102</head>
                    <p>Item statuimus quod omnes rectores domorum Dei et leprosariarum quibus est cura animarum annexa seu commissa, teneantur uenire ad sinodum.</p>
                </div>
                <div>
                    <head>Capitulum 103</head>
                    <p>Item statuimus quod impedimento super matrimonio apposito nullo modo procedatur ad benediccionem nisi mandato a iudice suo recepto de illo impedimento sublato, quamcumque contrahentes caucionem uelint prestare de indempnitate.</p>
                </div>
                <div>
                    <head>Capitulum 104</head>
                    <p>Iniungimus omnibus decanis, prioribus et ecclesiarum rectoribus ut ipsi denuncient excommunicatos a canone omnes iudices seculares et eorum ministros qui pro suscepcione leuis criminis aut odii capiant aut capi faciant clericos aut personas religiosas aut qui eos in eorum carceribus detineant [92].</p>
                </div>
                <div>
                    <head>Capitulum 105</head>
                    <p>Item dicti, seculares et eorum ministri qui pro grauibus criminibus, puta furto, homicidio, rapto et consimilibus dictas personas ecclesiasticas ceperint aut capi preceperint, nisi hoc reuelauerint aut personas ipsas sic captas reddiderint nobis uel officiali nostro seu earum iudici compectenti infra spacium unius diei a tempore capcionis huiusmodi, si locus ubi sic capte fuerint non requirat maius spacium, ipsis captis uolentibus uel inuitis, salua distancia dicti loci, ut dictum est, denuncientur excommunicati a canone omnibus et singulis diebus dominicis et festiuis palam et publice in facie cuiuslibet ecclesie, quousque ipsi et eorum ministri premissa emendauerint compectenter; et quod in ecclesiis parrochialibus in quibus clerici et persone predicte fuerint sic detenti, quousque ipsos reddiderint iudici suo ecclesiastico, auctoritate nostra cessetur penitus a diuinis.</p>
                    <p>Et ut secularium iudicum [93] maliciis obuietur, si clericos detentos transferri contigerit, prout in fraudem a pluribus fieri consueuit, id idem in loco ad quem translati fuerint, scilicet quoad cessacionem et statutum precipimus inuiolabiliter obseruari.</p>
                </div>
                <div>
                    <head>Capitulum 106</head>
                    <p>Item ordinamus quod dicti iudices seculares generaliter moneantur ne ipsi clericos aut personas ecclesiasticas captas ab ipsis [94] deliberent [95] auctoritate sua propria, nec ab ipsis personis aut eorum amicis aliquas emendas exigant nec leuent racione cuiuscumque forefacti ab ipsis commissi, eciam ipsis personis uolentibus, nec ad hoc ipsas personas presumant compellere quoquomodo, cum ipsi seculares iudices aliquo modo non sint iudices personarum ipsarum, nec ipse persone eisdem in aliquo sint subiecte.</p>
                </div>
                <div>
                    <head>Capitulum 107</head>
                    <p>Item moneantur iudices seculares antedicti ne ipsi inhibere presumant subditis [96] suis aut hominibus seu subditis [97] uel hospitibus, nec ipsos quoquomodo adducant quin ipsi subditi homines uel subditi aut hospites litigent, si uelint, in foro ecclesiatico, precipue in causis que in forum ecclesiasticum pertinere noscuntur, eciam de iure uel de consuetudine approbata, exceptis tamen feodis ipsorum et hereditatibus accensiuis [98].</p>
                </div>
                <div>
                    <head>Capitulum 108</head>
                    <p>Item ne prohibeant dictis subditis aut hominibus eorum ne se obligent fidei [99] affidencia aut iuramento et ne faciant suos contractus sub testimonio curie Carnotensis aut curiarum archidiaconorum ecclesie Carnotensis, contra consuetudinem approbatam.</p>
                    <p>Et ne compellant clericos aut personas ecclesiasticas quoquomodo, ad requisicionem alicuius, ad prestandum assecuracionem alicui coram ipsis, nec ipsas personas ecclesiasticas in eorum personis aut bannis bannire uel iudicare presumant [100].</p>
                </div>
                <div>
                    <head>Capitulum 109</head>
                    <p>Postquam autem precepta huiusmodi fuerint publicata, si qui iudices seculares aut eorum ministri super premissis aut aliquo inuenti fuerint deliquisse, eo ipso denuncientur excommunicati auctoritate nostra omnibus et singulis diebus dominicis et festiuis per presbyteros parrochiarum uestibus sacerdotalibus indutos [101], candellis accensis [102], campanis pulsatis palam et publice et eciam nominatim, nec ad ecclesiastica sacramenta ullatenus admittantur quousque super hoc a nobis uel officiali nostro meruerint absolucionem [103] obtinere.</p>
                    <p>Reuelentur [104] eciam nobis uel officiali nostro sub pena suspensionis et excommunicacionis per presbyteros antedictos, reseruata ipsorum absolucione qui ita deliquerint, saluo iure archidiaconorum, nobis uel officiali nostro predicto.</p>
                </div>
                <div>
                    <head>Capitulum 110</head>
                    <p>Ut animarum periculis obuietur [105], sentenciis a iudicibus ordinariis [106] prolatis ignorantes de iure non ligentur [107], dum tamen ignorancia crassa [108] non fuerit aut supina; ne hoc [109] pretextu a statutis prouincialibus et nostris synodalibus nostri subiecti se excusent, et potissime rectores parrochiarum qui parrochianos suos habent instruere uerbo pariter et exemplo: statuimus ut omnes rectores religiosi aut seculares, aut eorum capellani, singulis dominicis diebus palam et publice in ecclesiis suis, et sub pena sexaginta solidorum nobis applicandorum, publicent et laicis exponant quatuor de statutis tam nouis quam antiquis prouincialibus et sinodalibus, et maxime de hiis que tangunt laicos, ita quod omnia statuta publicari ualeant et exponi.</p>
                    <p>Penam autem predictam uolumus non solum semel sed quociens defecerint in premissis.</p>
                </div>
                <div>
                    <head>Capitulum 111</head>
                    <p>Item licet sacerdos imminente mortis articulo parrochianos suos excommunicatos iuxta formam ecclesie possit absoluere, ut non [110] paruipendatur [111] censura ecclesiastica que consueuit a pluribus uilipendi, statuimus ut omnes excommunicati per nos aut officialem nostrum seu alios ordinarios nostre diocesis, post mortem, licet sicut premittitur dum uiuebant fuerint absoluti, nullatenus tradantur [112] ecclesiastice sepulture absque suorum excommunicancium mandato seu licencia speciali.</p>
                </div>
                <div>
                    <head>Capitulum 112</head>
                    <p>Item cum excommunicacio secum trahat suam excommunicacionem et excommunicatus per denunciacionem amplius non ligetur, et nonnulli sentencias excommunicacionis impetratas contra aduersarios suos differunt parrochialibus presbyteris exhibere fauore, odio uel timore, quod cedit in animarum ipsorum excommunicatorum periculum qui presumunt se non ligari nisi ad denunciacionem, sacerdotis, et aliorum qui uillipendunt sentencias predictas et alias solum uerentur propter uerecundia populi seu rubore: statuimus ut postquam aliquis obtinuerit ab aliquo iudice dictas sentencias, ipsas exhibeat parrochiali presbytero infra tempus debitum a nobis prefigendum, et sub pena centum solidorum nobis applicandorum, iniungentes omnibus rectoribus, sub pena consimili nobis applicanda, quatenus omnes excommunicatos suarum parrochiarum, cuiuscumque condicionis existant, denuncient [113] singulis diebus dominicis et festiuis ut amore Dei uel rubore populi reconcilientur [114] et beneficium absolucionis impetrent [115] celerius aut procurent, cum eciam iniusta excommunicacio sit medicinalis [116] si teneatur, malum autem [117] si contempnatur; et istud frequenter, ut expedit, exponatur.</p>
                    <p>Ad exhibendum [118] autem huiusmodi sentencias presbyteris parrochialibus tempus prefigimus tale ut si ecclesia in qua parrochiani extitit hic in quem fuerit sentencia prolata [119], distet a foro iudicis qui eam promulgauit per uiginti leucas, habeat hic qui eam impetrauit sex dies continuo adiectos, numeratos a die quo fuerit impetrata, ad eam conferendam, et sic deinceps a tanta locorum distancia maius aut minus tempus iuxta distandam, prout alias in nostro edito statuto super citacionibus faciendis extitit ordinatum.</p>
                </div>
                <div>
                    <head>Capitulum 113</head>
                    <p>Cum maliciis hominum sit obuiandum, et plures litteras citatorias obtentas a iudicibus ordinariis maliciose differant ostendere executoribus ut citandi adeo arceantur [120], consideratis breuitate temporis et locorum distancia, quod non possint [121] absque graui difficultate statuto termino coram iudicibus comparere, et hoc faciunt ut ipsos magis fatigent [122] laboribus et expensis: statuimus ut si citandi a loco iudicis distant per uiginti leucas habeant sex dies a tempore mandati recepti, si per triginta leucas octo dies, si per sexdecim leucas quatuor dies, si per quadraginta decem dies, si per quadraginta quinque totidem, si per quinquaginta duodecim dies, si per decem leucas tres dies, si per sex uel quinque leucas duos dies, et sic de aliis.</p>
                    <p>Rectores autem si secus mandata receperint a iudice ordinario nostre diocesis exequi non teneantur.</p>
                    <p>Ne autem in premissis fraudem committant uolumus et precipimus quod si contra huiusmodi statutum mandatum receperint, de suis parrochianis inuocent duo uel tres per quos possint, si de negligencia et contemptu [123] citati fuerint, suam innocenciam comprobare.</p>
                </div>
                <div>
                    <head>Capitulum 114</head>
                    <p>Item quia plures sunt capelle infra fines parrochiarum, que tantum distant a parrochialibus ecclesiis quod tempore hiemis, pluuiis inundantibus, in dominicis et diebus festiuis [124] non possunt parrochiani sine magna difficultate in sua parrochia congruo tempore diuinis officiis interesse: statuimus quod capellani ibidem deseruientes statuta synodalia habeant et publicent diebus dominicis quibus continget eos diuinum officium celebrare, et sub pena predicta, illis quibus [125] in suis capellis contigerit conuenire; in capellis uero existentibus in uillis in quibus sint parrochiales ecclesie seu eciam aliis locis quibuscumque in quibus consueuerint diuina celebrari, siue distent predicta loca et capelle a parrochialibus ecclesiis, siue non, dum non sit impedimentum ut aquarum inundacio, ubi existunt loca huiusmodi et capelle quominus manentes ibi ad parrochialem ecclesiam possint accedere: pulsatis campanis ad conuocandum populum, nullatenus publice celebretur diebus dominicis et festiuis et sollempnitatibus, quousque parrochialis sacerdos precepta denunciauerit, ut moris est.</p>
                    <p>Et hoc precipimus capellanis ipsis capellis et locis deseruientibus, sub pena sexaginta solidorum nobis applicandorum si contra uenerint, uolentes ut sacerdotes parrochiales citent capellanos [126] quos huiusmodi statuti inuenerint transgressores, super contemptum [127] ut inobedientes responsuros coram nobis uel officiali nostro peremptorie et personaliter, tamen causam sue citacionis in sua rescripcione exprimentes [128].</p>
                </div>
                <div>
                    <head>Capitulum 115</head>
                    <p>Item statuimus quod de quolibet hospicio domini capitales, aut aliquis eorum ad minus si duo sint, singulis diebus dominicis et festis annualibus uadant ad ecclesiam suam parrochialem diuina officia et precepta sinodalia audituri; dantes potestatem omnibus rectoribus citandi coram nobis uel officio nostro omnes illos et illas quos et quas huiusmodi statuti sciuerint et inuenerint esse transgressores, causam tamen sue citacionis in sua rescripcione exprimentes.</p>
                </div>
                <div>
                    <head>Capitulum 116</head>
                    <p>Quia diebus dominicis et festiuis qui ob reuerenciam Dei et sanctorum noscuntur instituti ab omni opere seruili est cessandum: precipimus, ita statuta canonica et civilia imitantes, ut omnes ab omni opere, tam clerici quam laici, diebus huiusmodi penitus abstineant.</p>
                    <p>Dantes in mandatis omnibus rectoribus et decanis in suis decanatibus potestatem citandi peremptorie et personaliter coram nobis aut mandato nostro statuti huiusmodi transgressores, causam tamen in sua rescripcione exprimentes [129].</p>
                    <p>Rectores autem si negligentes fuerint in premissis aut transgressores huiusmodi statuti suspendimus a diuinis et participacione fructuum ecclesiarum suarum quousque ad emendam uenerint.</p>
                </div>
                <div>
                    <head>Footnotes</head>
                    <p>[1] Title in brackets in ed.</p>
                    <p>[2] Ed. [in uestibus de choro].</p>
                    <p>[3] Title in brackets in ed.</p>
                    <p>[4] Ms. in.</p>
                    <p>[5] Ed. [paruulus].</p>
                    <p>[6] Ms. et.</p>
                    <p>[7] Ms. utentur.</p>
                    <p>[8] Ms. paterni.</p>
                    <p>[9] Ms. exponatur.</p>
                    <p>[10] Ms. reposita.</p>
                    <p>[11] Title in brackets in ed.</p>
                    <p>[12] Ms. confirmantur.</p>
                    <p>[13] Ms. confirmantur.</p>
                    <p>[14] Title in brackets in ed.</p>
                    <p>[15] Ed. ex[h]ibeatur.</p>
                    <p>[16] 'hoc...meum' in quotacion marks in ed.</p>
                    <p>[17] Ed. [hostia].</p>
                    <p>[18] Ms. letania.</p>
                    <p>[19] Ed. ex[h]ibendum.</p>
                    <p>[20] Title in brackets in ed.</p>
                    <p>[21] Ms. deseruiri.</p>
                    <p>[22] Ed. [celebranda sit].</p>
                    <p>[23] Ms. lapidam.</p>
                    <p>[24] Title in brackets in ed.</p>
                    <p>[25] Ms. expertis.</p>
                    <p>[26] Ms. Confitenti.</p>
                    <p>[27] Ms. ne.</p>
                    <p>[28] Ed. [nihil].</p>
                    <p>[29] Ms. reseruantur.</p>
                    <p>[30] Ms. transgressus.</p>
                    <p>[31] Ms. consilii prouinciali.</p>
                    <p>[32] Ms. affectu.</p>
                    <p>[33] Ed. [manuum].</p>
                    <p>[34] Ms. iniungendiis.</p>
                    <p>[35] Ms. non captale reddatur.</p>
                    <p>[36] 'scio qualis' in quotacion marks in ed.</p>
                    <p>[37] Title in brackets in ed.</p>
                    <p>[38] Ed. [nisi].</p>
                    <p>[39] Ms. matrimonium.</p>
                    <p>[40] Ms. regionem.</p>
                    <p>[41] Title in brackets in ed.</p>
                    <p>[42] Ms. precipue.</p>
                    <p>[43] Ed. [post].</p>
                    <p>[44] Ms. sucepcionem.</p>
                    <p>[45] Title in brackets in ed.</p>
                    <p>[46] Ms. laici.</p>
                    <p>[47] Ms. et.</p>
                    <p>[48] Ed. [moneantur].</p>
                    <p>[49] Ms. exortantur.</p>
                    <p>[50] Ms. ad adicendum.</p>
                    <p>[51] Ed. [et assensu].</p>
                    <p>[52] Ms. euidendi.</p>
                    <p>[53] Ed. [diebus].</p>
                    <p>[54] Ms. ammouendis.</p>
                    <p>[55] Ms. statuatur.</p>
                    <p>[56] Ms. confitere.</p>
                    <p>[57] Ms. absentant.</p>
                    <p>[58] Originalli [et].</p>
                    <p>[59] Ms. amoniti.</p>
                    <p>[60] Ms. Inquirent.</p>
                    <p>[61] Ms. tradent.</p>
                    <p>[62] Ms. saltim.</p>
                    <p>[63] Ms. quod.</p>
                    <p>[64] Ed. En langue uulgaire, in romano, comme il est ecrit plus haut.</p>
                    <p>[65] Ms. aliquid.</p>
                    <p>[66] Ms. uisitabunt.</p>
                    <p>[67] Ms. defferant.</p>
                    <p>[68] Ms. inspiciant.</p>
                    <p>[69] Ed. [cum].</p>
                    <p>[70] Ms. mettas.</p>
                    <p>[71] Ms. sciunt.</p>
                    <p>[72] Ms. se.</p>
                    <p>[73] Ms. fraudulanter.</p>
                    <p>[74] Ms. consilia.</p>
                    <p>[75] Ms. diocesianis.</p>
                    <p>[76] Ms. consilii.</p>
                    <p>[77] Ms. compellandis.</p>
                    <p>[78] Ed. [quibus].</p>
                    <p>[79] Ms. euanari.</p>
                    <p>[80] Ms. uxorem.</p>
                    <p>[81] Ms. qualiditate.</p>
                    <p>[82] Ms. intantam.</p>
                    <p>[83] Ms. peruenit.</p>
                    <p>[84] Ms. excommunicacioni.</p>
                    <p>[85] Ms. ordinant.</p>
                    <p>[86] Ms. testacio.</p>
                    <p>[87] Ms. ultimus uoluntatibus.</p>
                    <p>[88] Ms. exhibiti.</p>
                    <p>[89] Ed. [fide].</p>
                    <p>[90] Ms. quod.</p>
                    <p>[91] Ms. uisi.</p>
                    <p>[92] Ms. detinebunt.</p>
                    <p>[93] Ms. iudicium.</p>
                    <p>[94] Ms. ipsi.</p>
                    <p>[95] Ms. deliberant.</p>
                    <p>[96] Ms. subdictis.</p>
                    <p>[97] Ms. subdictibus.</p>
                    <p>[98] Ms. acensiuis.</p>
                    <p>[99] Ms. fide.</p>
                    <p>[100] Ms. presumunt.</p>
                    <p>[101] Ms. inductos.</p>
                    <p>[102] Ms. assensis.</p>
                    <p>[103] Ed. [absolucionem].</p>
                    <p>[104] Ms. reuelantes.</p>
                    <p>[105] Ms. obuiatur.</p>
                    <p>[106] Ms. quorum ordinariorum.</p>
                    <p>[107] Ms. ligantur.</p>
                    <p>[108] Ms. grassa.</p>
                    <p>[109] Ms. haut.</p>
                    <p>[110] Ms. necnon.</p>
                    <p>[111] Ms. parum.</p>
                    <p>[112] Ms. tradatur.</p>
                    <p>[113] Ms. denunciant.</p>
                    <p>[114] Ms. reconciliantur.</p>
                    <p>[115] Ms. impetrant.</p>
                    <p>[116] Ms. medicialis.</p>
                    <p>[117] Ed. [malum autem].</p>
                    <p>[118] Ed. ex[h]ibendum.</p>
                    <p>[119] Ed. [sentencia prolata].</p>
                    <p>[120] Ms. arcantur.</p>
                    <p>[121] Ms. possunt.</p>
                    <p>[122] Ms. fatigant.</p>
                    <p>[123] Ms. contentu.</p>
                    <p>[124] Ms. aliis.</p>
                    <p>[125] Ms. qui.</p>
                    <p>[126] Ed. capel[l]anos.</p>
                    <p>[127] Ms. contentum.</p>
                    <p>[128] Ms. tamen causam suam exprimentes.</p>
                    <p>[129] Ms. exprimantes.</p>
                </div>
            </div>
        </body>
    </text>
</root>
