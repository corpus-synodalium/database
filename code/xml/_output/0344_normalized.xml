<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Tuscia</title>
                <recordID>0344</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1327</origDate>
                <dateNotes/>
                <origPlace>[Tuscia]</origPlace>
                <diocese/>
                <province>[Tuscia]</province>
                <country>Italy</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Legatine</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 344</p>
                <p>Year: 1327</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: [Tuscia]</p>
                <p>Diocese: None</p>
                <p>Province: [Tuscia]</p>
                <p>CountryModern: Italy</p>
                <p>Latitude: 43.016667</p>
                <p>Longitude: 11.95</p>
                <p>PlaceNotes: None</p>
                <p>Classification: Legatine</p>
                <p>IssuingAuthority: Giovanni Orsini</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: apostolic legate in Tuscia</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Mansi 25, col 819-828</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: Constitutiones Iohannis Cardinalis Ursinii tit. S. Theodori Etruriae, Romandiolae, Piceni, Umbriae et Insulae Sardiniae legatus </p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>IN NOMINE DOMINI AMEN.</p>
                    <p>HE SUNT CONSTITUCIONES FACTE PER REU. IN CHRISTO PATREM ET DOMINUM DOMINUM IOHANNEM PERMISSIONE DIUINA SANCTI THEODORI DIACONUM CARDINALEM APOSTOLICE SEDIS IN PARTIBUS TUSCIE LEGATUM.</p>
                    <p>QUia nihil, iuxta uerbum Augustini, facilius, et leuius, et omnibus acceptabilius est episcopi, ac presbyteri, aut diaconi officio, si perfunctorie, et adulatorie agatur; et nihil apud Deum miserabilius, et tristius, et damnabilius; uniuersos clericos conuenit ab omni strepitu terreno cessare et diuino officio et contemplacioni insistere, cum dicantur reges, hoc est ipsos, et alios regentes uirtutibus, quod corona capitis designare uidetur: protestantur enim dicentes domino: pars hereditatis mee.</p>
                    <p>Sed nunc, proh dolor [1] obliti quod dixerant, terrena ambiunt, non ordini, uel oracioni uacant; sed armis et mercimoniis, et aliis detestandis artibus adeo se inuoluunt, ut quasi in nullo a secularibus differant, immo uniformiter sic incedunt.</p>
                    <p>Nos uero his morbis, quantum cum Deo possumus, occurrere cupientes, ut possimus cum Apostolo dicere: munde sunt manus mee a sanguine omnium nostrum, non enim subterfugi quominus annunciarem omne consilium Dei uobis, ut quos ad uite decorem domestice laudis exempla non prouocant, saltem medicina correccionis compellat; presenti constitucione duximus statuendum, ut non comam nutriant, sed tonsuram publice ac patenter deferant clericalem, et habitum iuxta modum qui sequitur, uidelicet:</p>
                </div>
                <div>
                    <head>Capitulum 1</head>
                    <p>De uita, et honestate Clericorum quoad uestes, et tonsuram.</p>
                    <p>Quod prelati ecclesiarum quocumque nomine nuncupentur, rectores ecclesiarum, ciuitatum, canonici et cappellani ecclesiarum cathedralium, et aliarum principalium ecclesiarum, locorum insignium, dummodo tales canonici decimum octauum sue etatis attingant, cum fuerint in eorum ecclesiis tempore diuini officii cum birrectis, seu berriolis et cappis clausis, coctis uel mantellis humeros, et anteriores partes corporis cooperientibus, prout decet.</p>
                    <p>Extra uero ecclesias possint cum eisdem uestibus incedere prout placet.</p>
                    <p>Ac rectores ecclesiarum aliorum locorum per ciuitates, castra, terras, et loca predicta insignia cum tabarris telaribus incidere publice teneantur, nisi fuerint in itinere uel peregrinacione constituti.</p>
                    <p>Si quis autem cum tonsura condecenti, et habitu, sicut premittitur, non incesserit supradictis, quandiu non paruerit, a percepcione fructuum sui beneficii nihilominus post eius percepcionem per mensem unum sit ipso facto suspensus.</p>
                    <p>De quibus quidem si interim qualitercumque perceperit, sit eo ipso inhabilis per sex menses ad alia beneficia ecclesiastica obtinenda.</p>
                    <p>Cuius quidem constitucionis transgressores suo ordinario infra octo dies a tempore scientie intimare concanonici, uel beneficiati eiusdem ecclesie sub pena inhabilitatis predicte iam late obnixius teneantur.</p>
                    <p>Predicta uero ad residentes tantum in dictis ecclesiis siue locis et ad fructum beneficii, in quo taliter delinquitur, uolumus duntaxat extendi.</p>
                </div>
                <div>
                    <head>Capitulum 2</head>
                    <p>Contra portantes arma.</p>
                    <p>Uolumus insuper et mandamus, quod clerici, quibus lacrime arma debent insistere, arma publice non deferant, nisi habentes inimicicias capitales a nobis uel a suis diocesanis licenciam obtinerent, quo casu uti possunt caputiis magnis et honestis atque tabarris; uel nisi qui essent in peregrinacione, uel itinere constituti; contrarium uero facientes penas supradictas modo, et forma supradictis ipso facto incurrant.</p>
                    <p>Postremo quia religionis ager non potest bonorum operum uberes fructus producere, nisi per cultoris diligenciam et culturam a uiciorum spinis fuerit expurgatus, uniuersos et singulos clericos tam seculares quam regulares pro primo, secundo et tercio monicionis edicto monemus, eis districte sub excommunicacionis pena mandantes, quatenus diuinis officiis diligenter inseruiant, ac cum ecclesiis et personis ecclesiasticis conuersentur, a criminibus quoque, maxime homicidiis, depredati hibus, usuriis, uiolentiis, ludis prohibitis, tabernis, nisi duntaxat essent in itinere constituti, et blasphemacionibus Dei, et sanctorum, exercitibus et caualcatis, nisi in casibus a iure concessis, officiis secularibus publicis, ac mercimoniis uel aliis exercitiis seu commerciis clericis, uel monacis interdictis, necnon a quibuslibet aliis flagitiis, et enormitatibus prorsus studeant abstinere, nec se talia perpetrantibus counire uel prebere ipsis auxilium, consilium uel fauorem; alioquin si patenter, et publice tonsuram et uestem huiusmodi non detulerint, uel se in predictis sibi prohibitis, uel aliquo predictorum immiscuerunt, et per hoc eos uexari contingat in iudicio seculari, a nobis uel suis diocesanis subsidium aliquod non expectent.</p>
                    <p>Et nihilominus, si beneficiati fuerint, preter alias penas a iure in taliter delinquentes inflictas, per tres menses fructus beneficiorum suorum omnium percepcione nouerint se priuatos, conuertendorum in utilitatem ecclesiarum suarum in quolibet predictorum casuum de suorum diocesanorum consilio et assensu.</p>
                    <p>Recolende memorie domini fratris Latini Hostie, et Uelletren. episcopi, tunc apostolice sedis legati, constitucionem unam, uidelicet contra concubinarios clericos, aliam contra beneficia ecclesiastica illicite detinentes, uel se in illa auctoritate propria intrudentes editas, uolentes a clericis et subditis nostris inuiolabiliter obseruari, ipsas nostris constitucionibus de uerbo ad uerbum duximus inserendas et eciam innouandas, quarum tenores tales sunt.</p>
                </div>
                <div>
                    <head>Capitulum 3</head>
                    <p>De clericis concubinariis.</p>
                    <p>Quamuis concubinarios clericos sacri canones seueritate multiplici persequantur; quia tamen plerique timore Dei postposito in huiusmodi turpitudine uitii non solum occulte, sed eciam publice inueniuntur offendere; nos eorum imprudenciam opportuna districcione confundere ac reprimere cupientes, monemus clericos omnes nostre legacionis, qui sacrum ordinem et ecclesiasticum beneficium sunt adepti, seu adipiscentur in posterum, ut nullus eorum concubinam seu focariam publice tenere presumat.</p>
                    <p>Et qui suadente diabolo detinent, infra octo dies, ex quo presentem constitucionem in sua ciuitate et diocesi publicatam esse cognouerint, eas a se prorsus abiiciant, nunquam de cetero recepturi.</p>
                    <p>Si qui uero ex predictis clericis concubinam seu focariam publice ac manifeste siue in domibus ecclesiarum, siue alibi post duos menses post terminum supradictum non erubuerint retinere, beneficiis ecclesiasticis, que infra nostre legacionis terminos obtinent, ipso facto nouerint se priuatos.</p>
                    <p>Eis episcopis autem et superioribus prelatis, ad quos beneficiorum, que taliter delinquentium fuerant, collacio seu prouisio pertinent, conferendi ea seu prouidendi de ipsis liberam concedimus potestatem; aliis eciam, ad quos eleccio seu presentacio ad beneficia eadem uel eorum prouisio spectare dinoscitur, liceat eligere seu presentare ad illa, uel eciam prouidere de illis, ex quo per episcopos predicti clerici presentis constitucionis penam declarati fuerint incurrisse, ut sic eos qui damna spiritualia parui pendunt, temporalis saltem iactura coerceat a peccato.</p>
                </div>
                <div>
                    <head>Capitulum 4</head>
                    <p>De clericis non residentibus et de cotidianis distribucionibus.</p>
                    <p>Et si beneficia sint dignis propter officia tribuenda, ut plurimum nostri temporis clerici ueluti dilicati, pro fructu tamen non merito beneficia assecuti, cum matutinis, missa, uesperis et ceteris canonicis horis in ecclesiis persoluendis se mancipatos agnoscant, et cotidianas distribuciones lucrifaciant ingredientes, quorum nondum solutis horis egrediuntur, risibus, et circuitibus et uaniloquiis se inuoluunt.</p>
                    <p>Et mox cum instat finis horarum iterato eumdem chorum reintrare procurant.</p>
                    <p>Et si nos fallunt, nunquid fallere possunt oculos cuncta tenentis, qui dixit: domus mea domus oracionis uocabitur; et per prophetam: impii ambulabant in circuitu [2] sed in extremo examine cum dicet redde uillicacionis racionem tue, quam redditurus erit qui amplexus commodum, onus repudiat, immo uelut morbosa ouis, que eiicienda esset potius ab ouili, inficit alias suo exemplo, propter que ipsorum fraudibus est de opportuno remedio obuiandum.</p>
                    <p>Sane licet statutum existat, quod distribuciones cotidiane, que alias manualia beneficia seu uictualia nuncupantur, tantum canonicis, et aliis beneficiatis seu clericis cathedralium et aliarum collegiatarum ecclesiarum, qui diuinis officiis in huiusmodi ecclesiis affuerunt, debeantur, iuxta ecclesie cuiuslibet ordinacionem racionabiliter iam factam seu eciam faciendam; quod tamen statutum ipsum ut plurimum non seruatur, et a multis nostre legacionis trahitur in abusum: statuimus et ordinamus, quod quicumque predictarum ecclesiarum canonici et alii beneficiati seu clerici, qui dum in ciuitatibus uel in locis aliis, ubi distribuciones huiusmodi tribuuntur, presentes extiterint, matutinum ante primum hymnum perfectum, uel in missam antequam sit finitum ultimum Kyrie eleison, seu in uesperis antequam primus psalmus totaliter compleatur non affuerint, nec perstiterint usque ad finem officii, eo ipso cotidianas distribuciones, que dantur in illis horis, in quibus delinquerunt, per duos dies immediate sequentes amittant.</p>
                    <p>Si qui uero de distribucionibus ipsis quicquam receperint, exceptis illis, quos infirmitas seu iusta et racionabilis causa, temporalis necessitas aut euidens ecclesie utilitas excusaret, nec non et illi, qui easdem distribuciones eis dederint uel eis dari consenserint, ipso facto sentenciam excommunicacionis incurrant, a qua, nisi duplum eius restituant, quod turpiter receperunt, uel dederunt, seu dari consenserunt, nullatenus absoluantur.</p>
                    <p>Uerum si distribuciones huiusmodi in cathedralibus ecclesiis, uel eciam in aliis collegiatis ecclesiis, si collegiate fuerint ciuitatense, uel principales aliorum locorum insignum non existant, uolumus, et mandamus, quod canonici denarios octo, et alii beneficiati seu clerici earumdem ecclesiarum prelatis exoluere teneantur; quod si eos non soluerint, ipso facto sint fructuum prebendarum suarum per mensem priuati.</p>
                    <p>Statuentes, quod distribuciones huiusmodi, ac denarii, et fructus sic amissi in quolibet casuum predictorum de diocesani consensu in utilitatem ecclesiarum absque diminucione qualibet efficaciter conuertantur: quod si de fructibus huiusmodi delinquentes quicquam interim receperint, eo ipso sentenciam excommunicacionis incurrant.</p>
                </div>
                <div>
                    <head>Capitulum 5</head>
                    <p>Contra detinentes uel occupantes illicite beneficia ecclesiastica.</p>
                    <p>Preteriti malicia temporis usque adeo in quibusdam partibus nostre legacionis inualuisse dignoscitur, ut non solum plerique clerici sine iusto, uerum eciam quidam laici sine ullo titulo quamplures ecclesias, et earum iura occupare presumpserunt, et eas in suorum aliorumque plurimum animarum periculum detinere presumant; nos igitur, huic lethali morbo cupientes opportuni remedii medelam apponere, monemus omnes clericos, et laicos nostre legacionis, eisque in uirtute obedientie sub interminacione diuini iudicii, qua fungimur, auctoritate districte precipimus, quatenus clerici, qui ecclesias quaslibet propria temeritate inuadere, occupare uel absque institucione canonica recipere presumpserunt, et eas taliter occupatas siue receptas detinere non metuunt; laici qui quocumque modo ecclesias detinent, siue eis per clericos faciunt deseruiri, siue ipsas debito teneant obsequio defraudatas, ecclesias ipsas cum omnibus bonis mobilibus et immobilibus ac iuribus quoquo modo pertinentibus ad easdem infra unum mensem a publicacione presenti in ciuitate ac districtu Florentie; in aliis uero ciuitatibus et diocesibus infra similem terminum, ex quo in eis presens constitucio fuerit publicata, libere et absolute dimittant, ut ipsis ecclesiis per illos, ad quos de iure in eisdem eleccio uel collacio aut presentacio, seu prouisio pertinet, de personis idoneis ualeat prouideri.</p>
                    <p>Et prouisionem huiusmodi ipsi, qui easdem ecclesias tenent, [3] nullo modo publico uel priuato per se uel alios impedire presumant.</p>
                    <p>Si qui uero clerici aut laici ex predictis hoc nostrum tam salubre preceptum infra predictum terminum adimplere contempserint, aut prouisionem ecclesiarum huiusmodi, quominus infra unum mensem, ex quo eis ipsas dimiserint, libere fieri ualeat, quoquo modo presumpserint impedire clericos non solum predictis ecclesiis, uerum omnibus beneficiis ecclesiasticis, que infra nostre legacionis terminos obtinent, omnino priuamus et inhabiles reddimus ad alia beneficia infra eosdem terminos obtinenda: laicos autem, si sunt potentes, ut iudices aut notarii seu domini legum, aut quolibet alio publico fungantur officio, huiusmodi officii uolumus esse priuatos, eosque inhabiles reddimus ad hec uel similia deinceps in loco quolibet exercenda: insuper ipsos excommunicacionis uinculo innodamus, a qua non nisi per apostolicam sedem uel legatum de latere domini pape missum absolucionis beneficium ualeant obtinere: prouiso quod quamuis in mortis articulo non sit eis, si penituerint, absolucio et communio deneganda; tamen ecclesiastica careant sepultura, donec ecclesie occupate aut detempte per eos libere, ut predictum est, fuerint absolute dimisse, ac de fructibus earumdem ad mandatum ordinarii uel eius uicarii sit integre satisfactum.</p>
                    <p>Omnesque religiosos et clericos seculares, qui tales scienter ad sepulturam receperint, per unum annum ab officio et beneficio decernimus esse suspensos.</p>
                    <p>Omnibus autem prelatis, ad quos de iure predictarum ecclesiarum collacio seu prouisio pertinent, sub excommunicacionis pena districte precipimus, ut eisdem humano timore postposito de personis idoneis prouidere non differant, inuocato ad hoc, si opus fuerit, auxilio brachii secularis, ad quod exhibendum potestas et rectores alios ciuitatum aliorumque locorum per censuram ecclesiasticam compellere studeant, teneantur, et debeant, si fuerit opportunum.</p>
                </div>
                <div>
                    <head>Capitulum 6</head>
                    <p>De executoribus testamentorum.</p>
                    <p>Quoniam nihil est quod magis debeatur hominibus, quam ut supreme uoluntatis, postquam iam aliud uelle non possunt, liber sit stilus, et licitum, quod iterum non redit, arbitrium; decens est celeriter exequi testamentorum ultimas uoluntates, que pro legibus sunt seruande.</p>
                    <p>Ideoque statuimus, quod quicumque hactenus deputatus fuerit executor ultime uoluntatis, uel in posterum deputabitur, si execucionem sibi commissam, infra annum computandum ab obitu testatoris, non fecerit, uel non faciet in futuris execucionibus, cum ex hoc manifeste eius negligencia deprehendatur, ipsa execucio per diocesanum episcopum fiat, contradiccione aliqua non obstante.</p>
                </div>
                <div>
                    <head>Capitulum 7</head>
                    <p>Contra Patronos.</p>
                    <p>Quod debemus defendere et tueri, prohibemur procul dubio impugnare.</p>
                    <p>Nunc autem nonnulli ecclesiarum patroni, Dei timore postposito, ad ipsas ecclesias presentatas ab eis inexcogitatis modis nunc latenter nunc palam [4] opprimere, redditus earumdem, qui rectoribus, et ministris eorum debentur, sibi appropriare nituntur.</p>
                    <p>Igitur eorum ausibus duximus obuiandum, statuentes, et ordinantes, quod si quis patronus, uel pro patrono se gerens, aliquid immobile occupauerit, seu mobile preciosum uel sacrum ecclesie, in qua patronum se dixerit, rapuerit, siue in prelatum uel rectorem, canonicum uel conuersum ipsius ecclesie manus iniecerit temere uiolentas, eo ipso prima uice uacacionis ecclesie, in qua se gesserit pro patrono, uoce presentandi rectorem nouerit se priuatum, cuius presentacio ex tunc transferatur in eum, ad quem alias de iure uel consuetudine institucio talis ecclesie pertineret.</p>
                    <p>Et si talis ecclesia collegiata existeret, per decem annos omni honore et comodo, qui ex iure patronatus ei ab eadem ecclesia deberetur, priuatus existat.</p>
                    <p>Eisdem quoque penis innodamus patronos prefatos, minas uel timores inferentes prelatis, canonicis, conuersis uel rectoribus antedictis, tales, propter quas iidem prelati, canonici, conuersi uel rectores ab administracione spiritualium uel personali residencia facienda aliqualiter retrahantur.</p>
                    <p>Inhibentes nihilominus prelatis uel rectoribus supradictis, ne ultra quam ipsis patronis debeatur de iure, uel antiqua consuetudine aliquid eisdem de iuribus uel bonis immobilibus ipsarum ecclesiarum erogare presumant, contra eos, si secus egerint, ad priuacionis sentenciam processuri.</p>
                </div>
                <div>
                    <head>Capitulum 8</head>
                    <p>De censibus et procuratoribus.</p>
                    <p>Quoniam, ut ad nos multorum fide dignorum relacione peruenit, in diuersis partibus nostre legacionis praue consuetudinis morbus inualuit; uidelicet quod nonnulli laici et parochiani multarum ecclesiarum diuersis anni temporibus comestiones, et potus exigunt ab ecclesiis sibi exhiberi interdum insimul congregatis, uel aliquid aliud loco comestionis, uel potus, quod particulariter diuiditur inter eos; in quibus propter crapulam et ebrietatem fiunt uulnera, committuntur homicidia, damna plurima proueniunt, et pericula animarum, et dum uacare deberent actibus uirtuosis, tenebrarum operibus se inuoluunt.</p>
                    <p>Ea propter uolentes, prout ad nostrum spectat officium, tales abusus quantum nobis est possibile refrenare; uniuersis et singulis laicis, et parochianis quarumcumque ecclesiarum nostre legacionis inhibemus, et sub excommunicacionis pena districte precipiendo mandamus, ne prefatas comestiones, uel potaciones ab ecclesiis predictis exigere presumant, nec ipsi prelati uel rectores ecclesiarum per se uel alium, seu alios eis in hoc audeant indulgere.</p>
                </div>
                <div>
                    <head>Capitulum 9</head>
                    <p>Contra celebrantes in locis interdictis.</p>
                    <p>Decet, ut a uinea Domini Sabbaot pestiferi palmites extirpentur; sane ad audienciam nostram fide digna relacione peruenit, quod nonnulli clerici ecclesiastica beneficia obtinentes in ciuitatibus, castris, terris, et locis occupatis per rebelles et inimicos ecclesie ac de heresi uel fruitoria hereticorum sentencialiter condemnatos in eisdem ciuitatibus, castris, terris, et locis propter dictorum hereticorum uel fruitorum contumaciam, et contemptum suppositis solemniter ecclesiastico interdicto celebrare et publice diuina officia non uerentur.</p>
                    <p>Quinimmo prestant eisdem in suis sceleribus obstinatis consilium, auxilium, et fauorem in animarum suarum periculum, et graue scandalum plurimorum.</p>
                    <p>Nos uolentes predictis, in quantum cum Deo possumus obuiare, hac in perpetuum ualitura constitucione sancimus, quod quicumque clerici uel religiosi tam exempti, quam non exempti, cuiuscumque ordinis et condicionis existant, de cetero in ciuitatibus, castris, terris et locis predictis taliter occupatis et generaliter interdictis diuina officia scienter celebrare presumpserint, eciamsi cathedralem uel matricem, seu parochialem loci ecclesiam illa uiderint, aut sciuerint non seruare, dummodo eadem interdicta in aliis ciuitatibus et locis insignibus eisdem ciuitatibus, castris, terris et locis predictis conuicinioribus tam publice ac patenter fuerint solemniter publicata, quod ad dictam cathedralem uel matricem seu parochialem loci ecclesiam uerisimiliter peruenisse presumatur; uel eisdem damnatis aliquod prestiterint consilium, auxilium, uel fauorem publice uel occulte, directe uel indirecte, seu nomen uicariatus, uel alicuius officii ad diocesanos dictarum ciuitatum, castrorum, terrarum et locorum taliter occupatorum spectantium usurpauerint, in eisdem ciuitatibus, castris, terris, et locis predictis quocumque signito uel quesito colore; nec non clerici, qui ab huiusmodi uicariis uel officialibus munus confirmacionis, collacionis, institucionis uel prouisionis quarumcumque ecclesiarum, monasteriorum uel quorumcumque ecclesiasticorum, et piorum locorum receperint, uel per litteras commendaticias eorum ad quosuis ordines ecclesiasticos se fecerint promoueri, uel eos ut uicarios seu officiales habuerint uel tractauerint, seu eis quomodolibet paruerint uel obedierint.</p>
                    <p>Nec non eciam clerici, qui aliquos induxerint uel arctauerint ad subuenciones aliquas dictis rebellibus, et damnatis prestandas, uel eciam impedierint quoquo modo quod legatis, et nuntiis sedis Apostolice, uel diocesanis prefatis in sepedictis ciuitatibus, castris, et terris non pareant in suis officiis, iurisdiccionibus uel mandatis, non solum excommunicacionis sentenciam ipso facto incurrant, sed eciam a suis ecclesiasticis beneficiis omnibus nouerint se priuatos, et perpetuo inhabiles ad alia obtinenda.</p>
                    <p>Et si religiosi fuerint, eos per suos prelatos mandamus carceri districtos perpetuo mancipari, pane doloris et angustie sustentandos.</p>
                </div>
                <div>
                    <head>Capitulum 10</head>
                    <p>Quod habentes dignitates se faciant promoueri.</p>
                    <p>Quia nemo mittens manum ad aratrum, et respiciens retro aptus est regno Dei, nonnulli non attendentes, quod in ea uocacione, in qua quis uocatus existit, persistere debet, assumpti ad dignitates ecclesiasticas de Christi patrimonio sublimati ad aratrum manu missa eas relinquunt, et ad militaria seu seculum se conuertunt in suarum animarum periculum, et dignitatum ecclesiasticarum non modicum preiudicium et grauamen.</p>
                    <p>Ea propter uolentes talibus de opportuno remedio obuiare: monemus omnes, et singulos, dignitates, uel personatus habentes, quibus cura imminet animarum, quod infra annum a tempore publicacionis presentis Constitucionis qui promoti sunt, et qui promouebuntur in posterum a sue adepte possessionis pacifice tempore numerando, se faciant statutis a iure temporibus saltem ad subdiaconatus ordinem promoueri.</p>
                    <p>Alioquin a dictis suis dignitatibus, personatibus elapso dicto tempore se nouerint eo ipso fore priuatos, nisi per suos diocesanos cum eisdem fuerit fauorabiliter dispensatum, que fieri non intendimus, nisi inspecta racionabili causa uel prerogatiua meritorum accepta, diocesanis ipsis uideretur potius dispensandum, super quo eorum consciencias oneramus.</p>
                </div>
                <div>
                    <head>Capitulum 11</head>
                    <p>Publicacio supradictarum Constitucionum.</p>
                    <p>Publicate, et pronunciate fuerunt constituciones predicte per supradictum Reu. Patrem et dominum Iohannem miseracione diuina sancti Theodori diaconum cardinalem apostolice sedis legatum.</p>
                    <p>Et lecte per Bindum de Musello capellanum d. domini legati, de mandato, et de auctoritate ipsius domini legati ipso presente, et mandante, presente eciam clero ciuitatis et diocesis Florent. ac religiosorum multitudine copiosa Florentie apud locum fratrum minorum in aula d. domini legati, die dominico VIII. Kal. martii sub anno Domini a nat. MCCCXXVII. pontificatus sanctissimi in Christo patris, et domini domini Iohannis pp. XXII. anno XI. indict. X. presentibus eciam uen. patribus dominis Petro Anagnino Alamanno Amilien. Ugolino ciuitatis Castelli Tedicio Fesulano episcopis, Boso Aretino electo et dominis Conte, et Anigo uicariis episcopi Florentini.</p>
                    <p>Qui dominus legatus statim precepit dictas constituciones omnes, et singulas per singula capitula obseruari.</p>
                    <p>Et ego Andreas Nardi de Fulgineo publica et apostolica et imperiali auctoritate notarius, et scriba d. domini legati et sue curie supradictis publicacioni, affirmacioni et acceptacioni interfui, et de mandato et auctoritate dicti domini legati scripsi, et publicaui, signumque meum apposui consuetum.</p>
                    <p>Uenerabilis in Christo pater et dominus dominus Baruntus Dei, et Apostolice sedis gracia Pistoriensis episcopus existens in ecclesia maiori ciuitatis Pistorii coram clero, et populo, ibidem cohadunato ad audiendum sermones die prima quadragesime, imposuit mihi Iohanni quondam Donati notario, et scribe suo et sue curie episcopalis, quatenus audientibus omnibus publice legerem constituciones predictas.</p>
                    <p>Quas ego Iohannes de ipsius mandato publice, et alta uoce legi, audientibus omnibus per ordinem, ut sunt scripte, quibus lectis eas omnibus publicauit, et mandauit ab omnibus obseruari.</p>
                    <p>Acta fuit dicta lectura, et publicacio in ecclesia maiori Pistoriensi coram clero seculari et regulari dicte ciuitatis Pistorii et magna hominum multitudine adunata ad audiendum sermones an. nat. D. MCCCXXX. indict. VIII. die XXII. febr. et presentibus testibus uocatis, et rogatis dominis Iohanne de Ricciardis, Cancellario de Cancelleriis, et Bonauollia canonicis Pistorien. domino Nicolao de Gualfreduccis iudice, et pluribus aliis testibus uocatis, et rogatis. [5]</p>
                </div>
                <div>
                    <head>Footnotes</head>
                    <p>[1] &quot;!&quot; printed here.</p>
                    <p>[2] &quot;?&quot; printed here.</p>
                    <p>[3] &quot;tenent&quot; printed in round brackets.</p>
                    <p>[4] gap marked with &quot;....&quot;.</p>
                    <p>[5] no period uisible in scan.</p>
                </div>
            </div>
        </body>
    </text>
</root>
