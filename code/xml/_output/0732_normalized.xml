<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Trier</title>
                <recordID>0732</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1337-05-22</origDate>
                <dateNotes/>
                <origPlace>Trier</origPlace>
                <diocese>Trier</diocese>
                <province>Trier</province>
                <country>Germany</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 732</p>
                <p>Year: 1337</p>
                <p>Month: 5</p>
                <p>Day: 22</p>
                <p>Circa: None</p>
                <p>DatingNotes: None</p>
                <p>Place: Trier</p>
                <p>Diocese: Trier</p>
                <p>Province: Trier</p>
                <p>CountryModern: Germany</p>
                <p>Latitude: 49.7596</p>
                <p>Longitude: 6.6439</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Baldwin of Luxembourg</p>
                <p>IssuingAuthorityAlt: None</p>
                <p>RegnalStart: 1307</p>
                <p>RegnalEnd: 1354</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Blattau, Statuta synodalia, I, 156-160</p>
                <p>EditionOther: None</p>
                <p>SourceNotes: https://books.google.com/books?id=dow-AAAAcAAJ</p>
                <p>TranscriptionNotes: None</p>
                <p>BaseText: ['GoogleBooks', 'WebDownload']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Nos Balduinus Dei gracia Sancte Treuirensis Ecclesie Archiepiscopus.</p>
                </div>
                <div>
                    <head>Capitulum 1</head>
                    <p>Statuimus et ordinamus, ut Clerici quicunque nostre ciuitatis et diocesis Treuirensis decenter incedant in habitu, calciis, caligis, corona et tonsura clericali, et ne quis canonicus aut beneficiatus, uel eciam quicumque existens in sacris ordinibus post mensem, computandum a die publicacionis presentium, uestimentis uel capuciis utatur, quibus manice uel fimbrie, uel alie extremitates seu scissure uestimentorum, uel capuciorum cum eisdem uestimentis uel capuciis notabiliter in colore discordent; et specialiter de capuciis, ne auro uel argento uel aliis quibuscunqne apposicionibus a panno diuersis componantur uel scindantur, uel wardecociis cum longis manicis ultra brachium procedentibus utantur.</p>
                    <p>Item predictis personis wardecocia seu tunicas superiores, nimis breues aut strictas penitus interdicimus.</p>
                    <p>Sed uolumus et eisdem precipimus, ut de cetero utantur Wardecociis et tunicis superioribus saltem ultra medietatem sure seu musculi cruris procedentibus: per hoc tamen eis non interdicimus, quin in equitando uestimentis breuioribus uti possint.</p>
                    <p>Item prohibemus, ne quis de predictis personis cinctus super uestem superiorem incedat ullo modo, nisi cum in itinere fuerit, uel se ad iter preparauerit causa proficiscendi: aut capillos capitis sui deferat disiunctos, seu diuisos in medio frontis, seu eciam nimis longos.</p>
                    <p>Item dictis canonicis et clericis prohibemus et Interdicimus tunicas superiores, nodos habentes a tunicis huiusmodi superioribus in colore discrepantes, et maxime ante pectus, et in aliis locis clericis inconsuetis.</p>
                </div>
                <div>
                    <head>Capitulum 2</head>
                    <p>Si quis uero contra premissa, aut aliquod premissorum uenire presumpserit, si canonicus fuerit, eo ipso sit suspensus a percepcione distribucionum, que in choro diuiduntur; et si uocem habuerit in Capitulo, eciam ipsa uoce careat ipso facto, nec ex tunc ad tractatus capitulares admittatur, nec sibi de distribucionibus quidquam detur, nisi prius per nos ad premissa fuerit restitutus.</p>
                    <p>Officiatus uero, qui tali ante nostram restitucionem distribuciones chori scienter dare presumpserit, similiter uoce capitulari, si canonicus fuerit, careat ipso facto; si uero alter beneficiatus fuerit, a percepcione fructuum sui beneficii eo ipso sit suspensus.</p>
                    <p>Uerum si pastor, uicepastor, uicarius seu rector alicuius parochialis ecclesie, altaris uel capelle contra premissa uel aliquid premissorum uenire presumpserit, similiter a percepcione fructuum sui beneficii eo ipso sit suspensus; nec se ex tunc de huiusmodi fructibus intromittant, nisi de nostra licencia speciali.</p>
                    <p>Et si fructus beneficiorum excedentium in premissis ob aliquam aliam causam fuerint sequestrati, huiusmodi sequestrum relaxari nolumus neque tolli, nisi in ipsa relaxacionis litera de predictis suspensione fructuum et restitucione nostra ad eosdem specialis mencio habeatur.</p>
                </div>
                <div>
                    <head>Capitulum 3</head>
                    <p>Item inhibemus omnibus et singulis rectoribus seu pastoribus parochialium ecclesiarum, ne aliquos presentent ad uicarias perpetuas suarum ecclesiarum, nisi consensus patronorum earundem ecclesiarum ad id accedat.</p>
                    <p>Et ne Archidiaconi nobis subditi aut eorum Officiales eos admittant ad huiusmodi ecclesias, uel eos instituant in eisdem, nisi eis prius constiterit per patentes literas ipsorum patronorum de huiusmodi consensu, et quod ipsarum ecclesiarum reditus et prouentus, ad quas sic presentati fuerint, sufficiant ad sustentacionem congruam rectoribus et pastoribus et uicariis supradictis, si fortassis ipsos contingat in huiusmodi beneficiis simul facere residenciam personalem.</p>
                    <p>Alioquin si a quoquam secus actum fuerit uel attentatum quomodolibet, decernimus irritum et inane.</p>
                </div>
                <div>
                    <head>Capitulum 4</head>
                    <p>Preterea quia nonnulli ecclesiarum et aliorum beneficiorum ecclesiasticorum patroni ad uacantes ipsis ecclesias seu beneficia, que tantum actu Sacerdotibus uel promouendis infra annum conferri debent, nonnunquam minores annis uel alias omnino inhabiles presentant personas, uel eciam quandoque loco talium minorum, conficto quodam uelamine, presentant Presbyteros aliquos seu personas alias idoneas Archidiacono seu eorum Officiali instituendas in beneficiis memoratis: Nos fraudi huiusmodi cupientes, in quantum possumus, remedium adhibere, predictis Archidiaconis et eorum Officialibus ac quibuscunque aliis personis ecclesiasticis, quorum interest, sub pena suspensionis officii sui districtius inhibemus, ne aliquos tales ipsis presentatos admittant uel instituant in antea scienter ad beneficia memorata.</p>
                </div>
                <div>
                    <head>Capitulum 5</head>
                    <p>Et ut fraudibus talium plenius obuietur, statuimus et uolumus, quod Archidiaconi seu Officiales predicti specialiter a quibuscunque personis ipsis presentatis ante admissionem uel institucionem ipsorum ad beneficia pretacta exigant et recipiant corporalia ipsorum iuramenta, quod ipsi uere et non ficte ac nulla condicione, pacto seu promisso interueniente, et sine spe aliqua facta uel facienda cuiquam de beneficiis ipsis resignandis suis patronis successu temporis, ipsis Archidiaconis seu Officialibus sint ad huiusmodi beneficia presentati: alioquin si secus actum fuerit, admissiones et instituciones, ut sic factas, irritas et inanes esse dictosque presentatos suspensos a beneficiis et officiis decernimus ipso facto.</p>
                </div>
                <div>
                    <head>Capitulum 6</head>
                    <p>Item ordinamus et districte precipimus obseruari in nostra cathedrali ecclesia et singulis collegiatis ecclesiis nobis subiectis, quod singulis diebus Prima decantata martyrologium legatur ad oraciones: Preciosa in conspectu Domini etc., et cum huiusmodi martyrologium lectum fuerit, pronuncietur anniuersarium defunctorum, quod sequenti die fuerit peragendum, et summa pecunie pro huiusmodi anniuersario interessentibus uigiliis et misse diuidenda.</p>
                </div>
                <div>
                    <head>Capitulum 7</head>
                    <p>Item statuimus et ordinamus, quod canonici et uicarii ecclesie nostre Treuerensis et aliarum ecclesiarum nobis subiectarum ad horas canonicas, uigilias pro defunctis et missas debito tempore secundum statuta et ordinaciones suarum ecclesiarum intrent chorum, et ipsis horis intersint eo tempore, quo distribuciones chori fuerint diuidende: quas, nulla ordinacione, statuto siue pacto obstante, tantum inter presentes inibi tunc canonicos et uicarios, iuxta consuetudines ipsarum ecclesiarum, in choro, et non extra chorum, diuidi et dari uolumus et precipimus per officiatos, qui ad hoc fuerint deputati; exceptis illis canonicis et uicariis, quos infirmitas seu iusta et racionabilis necessitas corporalis aut euidens Ecclesie utilitas excusaret.</p>
                    <p>Inhibemus eciam districtius prefatis officiatis, ne aliquas distribuciones occasione colleccionis redituum seu censuum suarum ecclesiarum sibi usurpent, dum non interfuerint diuinis officiis, in quibus diuidende sunt huiusmodi distribuciones.</p>
                    <p>Et quia nonnulli plus temporalem solent penam quam spiritualem seu ecclesiasticas sentencias, quod dolenter referimus, formidare, et ut sic frequenter ad subditorum noxam tendit, quod ipsis ad remedium est prouisum, sentencias excommunicacionis in aliis statutis nostris super premissis et eorum occasione per nos editis prolatas, ne subditi nostri eisdem sententiis, prout hactenus fieri est compertum, damnabiliter se inuoluant, decernimus reuocandas et presentibus reuocamus.</p>
                    <p>Nolumus tamen illos, qui dictis nostris sententiis seu canonis iam ligati noscuntur, per huiusmodi reuocacionem nostram esse absolutos, sed quod ab eisdem sententiis per nos uel per nostros in hac parte uices gerentes obtineant specialiter se absolui.</p>
                </div>
                <div>
                    <head>Capitulum 8</head>
                    <p>Preterea ut premissa omnia et singula obseruentur, et ne aliquis ab eorum obseruacione pretextu ignorantie se possit excusare, precipimus omnibus et singulis Decanis nobis subditis, ut eorum copiam recipiant infra mensem ab Officialibus nostris Treuiren. siue Confluent., et ea suis subditis publicent et diligenter faciant obseruari, si ipsi Decani penam canonicam et nostram uoluerint euitare.</p>
                </div>
                <div>
                    <head>Explicit</head>
                    <p>Datum Treuiris anno Domini millesimo tricentesimo tricesimo septimo, die uicesima secunda mensis Maii.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
