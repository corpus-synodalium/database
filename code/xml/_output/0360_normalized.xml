<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Dublin</title>
                <recordID>0360</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1352</origDate>
                <dateNotes/>
                <origPlace>Dublin</origPlace>
                <diocese>Dublin</diocese>
                <province>Dublin</province>
                <country>Ireland</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 360</p>
                <p>Year: 1352</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Dublin</p>
                <p>Diocese: Dublin</p>
                <p>Province: Dublin</p>
                <p>CountryModern: Ireland</p>
                <p>Latitude: 53.347778</p>
                <p>Longitude: -6.259722</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: John of St. Paul</p>
                <p>IssuingAuthorityAlt: None</p>
                <p>RegnalStart: 1349</p>
                <p>RegnalEnd: 1362</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Records of Convocation XVI: Ireland, 166-171</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['Library Scan', 'Hard Copy Scan']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Quoniam sanctorum patrum decreta pro moribus reformandis et excessibus corrigendis quantumcunque hactenus salubriter ordinata effectum pro quo ordinentur tamen plenum sortiri non possint, eo presertim quod humana natura ad malum faciliter inclinans contra iuris remedia ob animarum salutem feliciter instituta per suas nodosas et intricabiles machinaciones nouas adinuenciones cotidie nititur producere; nos Iohannes permissione diuina Dubliniensis archiepiscopus una cum suffraganeis nostris in concilio nostro prouinciali in ecclesia nostra Sancte Trinitatis Dublinie die Mercurii proxima post festum Sancti Patricii anno Domini MCCCLIo celebrato, ad laudem Dei ac gloriose uirginis et Dei genetricis Marie omniumque sanctorum et sancte matris ecclesie uenustatem, pro moribus subditorum solidandis et uitiis extirpandis constituciones infrascriptas breues et utiles pro tempore iam instanti, de consensu et assensu suffraganeorum nostrorum predictorum ac nostrorum et eorundem suffraganeorum capitulorum necnon et aliorum omnium quorum consensus requiritur in hac parte duximus promulgandas; decernentes eas a quibuscunque subditis nostrarum ciuitatis, diocesis et prouincie fore futuris temporibus firmiter obseruandas.</p>
                </div>
                <div>
                    <head>Capitulum 1</head>
                    <p>De celebracione festi Concepcionis Beate Uirginis Marie.[1]</p>
                    <p>Stella maris Maria mater nostri Saluatoris radiis splendidissimis sue magnifice pietatis totam machinam illuminans orbis terrarum ab omnibus Christiane fidei cultoribus inter omnes sanctos Dei est precipue ueneranda; et si in ecclesia militanti non poterit uenerari ut est digna, congruit tamen ut ipsam deuotis laudum preconiis quibus possumus laudemus in terris, que filium suum interpellat pro nobis iugiter in celis.</p>
                    <p>Statuimus igitur hoc sacro approbante concilio quod festum Concepcionis ipsius gloriose Uirginis Marie [2] per totam prouinciam perpetuis temporibus sub duplici festo solemniter celebretur; subditis eiusdem prouincie firmiter iniungentes quod in eodem festo in ecclesiis suis parochialibus conueniant et diuinis intersint officiis et precipue in missa, et pro suorum remissione peccatorum Deum et dictam gloriosam Uirginem sinceris mentibus studeant exorare, ab omni opere seruili rurali et manuali prorsus abstinendo, sicut in festo Natiuitatis eiusdem Uirginis [3] a Christi fidelibus obseruatur; et seruitium de concepcione fiat eodem modo quo in Natiuitate, hoc mutato, quod ubi dicitur natiuitas in festo Natiuitatis dicatur concepcio in festo Concepcionis.</p>
                </div>
                <div>
                    <head>Capitulum 2</head>
                    <p>De celebracione festorum Beate Anne, Sancti Iacobi apostoli, translacionis Sancti Thome martyris et Sancte Catharine martriis.[4]</p>
                    <p>In ecclesiasticis siquidem legitur historiis, sicut sanctorum patrum instituta testantur, gloriosum Deum uoluisse honorem, reuerenciam et obsequia parentibus fecundatis exhiberi a sobole procreata, ut per hec et alia sibi inuicem exhibita stirpis in propagines honoris prerogatiua clarius elucescat.</p>
                    <p>Quam igitur ueneranda memoria Beate Anne[5], que sanctissimam Mariam Dei genetricem ac Saluatoris nostri matrem suis gestabat uisceribus, in utero sanctificata diuinaque opitulante gracia ipsam genuit et feliciter produxit in lucem! Nos igitur Iohannes archiepiscopus supradictus ipsam Beatam Annam cuius memoriam ob uite eius sanctitatem et puritatem suis gloriosis meritis exigentibus digne duxit sancta mater ecclesia excolendam a subditis nostrarum diocesis et prouincie Dubliniensium deuotius uenerari mentibus cupientes, presentis concilii auctoritate statuimus et ordinamus quod festum Sancti Iacobi apostoli [6], necnon et translacionis Sancti Thome martyris [7] qui post multas et uarias persecuciones quas sustinuit pro defensione ecclesiastice libertatis martyrii gladio feliciter occubuit, ac festum Beate Catharine uirginis et martyris gloriose [8], in singulis ecclesiis nostrarum diocesis et prouincie predictarum sub duplici festo singulis annis diebus suis solemniter celebrentur; et quod subditi predicti in honorem ipsorum sanctorum Deum deuote in ecclesiis suis parochialibus contemplantes ab huiusmodi seruili rurali et manuali operibus se in festis abstineant antedictis, et diuinis officiis uacent deuotius et intendant; singulis curatis ecclesiarum predictarum sub pena maioris excommunicacionis districte precipientes quod proprium seruitium de dictis sanctis in singulis suis ecclesiis scriptum et eisdem ecclesiis appropriatum, ubi propria historia de eisdem sanctis in ecclesiis non habetur, habeant infra sex menses a tempore publicacionis presentium continue numerandos; et quod seruitium Beate Anne sicut in festo Beate Marie Magdalene [9] canitur mutatis mutandis interim celebretur; qui quidem curati singularum diocesium qui historias huiusmodi iam non habent, eas in ecclesiis cathedralibus dictarum diocesium inuenient transcribendas.</p>
                </div>
                <div>
                    <head>Capitulum 3</head>
                    <p>Contra uiolatores sequestri ecclesiastici.[10]</p>
                    <p>Quorundam subditorum nostre Dubliniensis prouincie malicia taliter inoleuit quod precepta licita et decreta sacrorum canonum ac suorum ordinariorum contemnere non uerentur ecclesiastica reuerencia minime formidata, dum ipsorum ordinariorum sequestra ex causis iustis et ueris in bonis ecclesiasticis et aliis licite interposita in contemptum clauium ecclesie presumant nequiter uiolare.</p>
                    <p>Ut igitur dicti presumptores a suis malitiis arceantur, presentis deliberacione concilii statuimus quod uiolatores sequestrorum per nos uel suffraganeos nostros aut nostra seu ipsorum suffraganeorum auctoritate interpositorum in dicta nostra prouincia post et contra publicacionem eorundem sequestrorum palam factam in locis in quibus bona sic sequestrata consistunt maioris excommunicacionis sentenciam incurrant ipso facto.</p>
                </div>
                <div>
                    <head>Capitulum 4</head>
                    <p>De clandestina desponsacione.[11]</p>
                    <p>Licet clandestina matrimonia sint per sanctos canones interdicta, uerumtamen subditi nostre Dubliniensis prouincie ad uetita faciliter inclinantes matrimonia clandestina contrahere consueuerunt, bannis in facie ecclesie iuxta ipsos sacros canones non premissis et multotiens in gradibus consanguinitatis uel affinitatis prohibitis in iure, uno contrahentium uel utroque in lecto egritudinis tunc iacente et adhibita ibidem certa solemnitate per capellanos stultos et indoctos; taliter contrahentes temporibus suis stant adinuicem copulati ac si bannis legitimis precedentibus huiusmodi matrimonia fuissent in facie ecclesie legitime celebrata, sicque liberi illegitimi adulterini et incestuosi pluries procreantur ac animarum pericula damnabilia oriuntur.</p>
                    <p>Nos igitur, huic abusioni pestifere occurrere cupientes, hoc sacro approbante concilio, inhibemus ne subditi nostre prouinice matrimonia clandestina solemnizare sub modo pretacto aut solemnizari facere in lectis uel alibi extra ecclesiam quouismodo seu in ecclesiis nisi bannis publice trinis edictis per tres dies festiuos intra missarum solemnia iuxta formam canonum predictorum precedentibus presumant, sub pena maioris excommunicacionis quam tam taliter contrahentes quam presbyteros huiusmodi matrimonia solemnizantes incurrere uolumus ipso facto.</p>
                </div>
                <div>
                    <head>Capitulum 5</head>
                    <p>De excommunicacione falsorum testium in causis matrimonialibus.[12]</p>
                    <p>Quia sepe contingit matrimonia rite et legitime contracta per falsas fictas causas testesque corruptos et subornatos damnabiliter diuorciari in grauissimum periculum animarum, presentis auctoritate concilii excommunicamus omnes illos qui scienter falsum testimonium perhibent[13] uel perhibere procurant, et qui tales testes scienter producunt in causa matrimoniali illicita, et maxime ubi agitur contra matrimonium, necnon iudices qui scienter illicite coniungendos copulant uel separant licite iam coniunctos.</p>
                </div>
                <div>
                    <head>Capitulum 6</head>
                    <p>De immunitate ecclesie.[14]</p>
                    <p>Item in statuto bone memorie Domini Alexandri nostri predecessoris immediati in concilio prouinciali edito nouimus ordinatum quod impedientes fugientibus ad ecclesiam alimenta ministrari et qui ipsos fugientes ab ecclesiis uel coemeteriis earum aut aliis locis immunitatem ecclesiasticam obtinentibus extrahere uel extractos occidere presumpserint, sentenciam maioris excommunicacionis incurrant.</p>
                    <p>Huic statuto salubri auctoritate presentis concilii adiciendo statuimus quod nullus in predictis locis immunitatem ecclesiasticam sic habentibus eciam laicus in laicum manus iniciat temere uiolentas aut res alienas in locis predictis causa custodie pro saluacione earundem depositas asportare uel facere asportari presumat, unde libertas ecclesie aliqualiter uioletur, uel talia presumentibus auxilium, consilium, consensum uel fauorem prebeat publice uel occulte; alioquin contrauenientes uinculo excommunicacionis consimili innodamus, ceteris penis contra in statuto dicti predecessoris nostri et sacris canonibus promulgatis in suo robore duraturis.</p>
                </div>
                <div>
                    <head>Capitulum 7</head>
                    <p>De celebracione Sancte Parasceues.[15]</p>
                    <p>Dominus noster Iesus Christus descendens a patre luminum ad terram miserie tenebrosam de beatissima gloriosa Uirgine Maria incarnari et in mundo Deus et homo inter homines uoluit conuersari.</p>
                    <p>Die uidelicet sanctificato Parasceues, horis uidelicet matutinali a Iudeis captus, prima coram Poncio Pilato iudice ductus, tercia illusus et[16] corona spinea coronatus, sexta cruci ab ipsis Iudeis perfidis conclauatus, nona in cruce pendens mortuus, uespertina de ipsa cruce depositus, et completoria extitit traditus sepulture; sicque circa eius flagellaciones passionem et ipsius sanctissimi corporis misterium erat tota expedita dies ipsa.</p>
                    <p>Dignum est ergo quod dies illa a Christicolis per ipsius Domini nostri acerbissimam mortem ab infernalibus suppliciis ad gaudia eterna redemptis festiuius ueneretur et[17] eo die ad laudem et gloriam eius nominis ieiuniis, oracionibus et absequiis Deo placabilibus insistatur.</p>
                    <p>Et licet ipsa dies sic sanctificata quasi[18] per uniuersum mundum ab obsequiis reseruetur et debeat reseruari, quidam tamen de premissis in istis partibus immemores opera ruralia et secularia eodem die non metuunt exercere.</p>
                    <p>Nos igitur hoc sacro concilio approbante ex abundanti statuimus et decernimus ipsa sanctificata die ut premittitur ab huiusmodi ruralibus et secularibus operibus fore in nostris diocesi et prouincia decetero penitus abstinendum, ita quod pretermissis huiusmodi secularibus occupacionibus liberius Dei obsequiis uacare ualeat populus Christianus.</p>
                </div>
                <div>
                    <head>Capitulum 8</head>
                    <p>De inclinacione genuum ad nomen Domini nostri Iesu Christi.[19]</p>
                    <p>Cumque dicatur per apostolum ut in nomine Domini Iesu Christi omne genu flectatur celestium, terrestrium et infernorum,[20] quantum pium et fluctuosum esse censemus quod Christi fideles cum ipsum sanctum nomen ipsorum auribus insonuerit, Deo inclinent deuotius cor et caput, consentiente eodem concilio monemus et hortamur in Domino subditos nostre prouincie Dubliniensis quod omnes in singulis ecclesiis per nostras diocesim et prouinciam diuina officia quotiescunque celebrantes et audientes, tam clerici cuiuscunque status quam laici, tam in choro quam alibi in ecclesia, audito eo sanctissimo nomine Iesu mentem caput et corpus deuotissime inclinent et humillime Deo flectent; et ut eo feruentius et perseuerantius in isto sacro proposito perseuerent, quo sunt mercedem spiritualem a Domino accepturi, singulis subditis diocesis et prouincie predictarum uere de peccatis suis confessis et contritis in dictis choris et ecclesiis, cum ipsum sanctissimum et dulcissimum nomen Iesu intra missarum et aliorum diuinorum officiorum solemnia audierint, humiliter sic inclinantibus decem dies indulgentie, uidelicet qualibet die Dominica et aliis festis per anni circulum duplicibus de Omnipotentis Dei misericordia confidentes misericorditer elargimur; insuper uniuersis et singulis ecclesiasticis tam religiosis non exemptis quam aliis, tam in ecclesiis cathedralibus quam parochialibus et aliis locis ubi diuina officia licite celebrantur, eadem celebrantibus officia et eisdem interessentibus, firmiter Iniungentes quod ipsi ad honorem et exaltacionem nominis sanctissime et indiuidue Trinitatis, Patris et Filii et Spiritus Sancti, quotiescunque dicitur Gloria Patri et Filio et Spiritui Sancto ad eadem uerba Deo humiliter se inclinent unde uiuentes a Deo in terra graciam et morientes celi gloriam merito reportabunt.</p>
                </div>
                <div>
                    <head>Capitulum 9</head>
                    <p>Quod censure ecclesiastice debent in parochialibus ecclesiis publicari.[21]</p>
                    <p>Cum censure ecclesiastice eo magis timeantur quo solemnius diuulgantur ad penam delinquentium et terrorem, decernimus et ordinamus quod excommunicacionum sententie tam in nostris quam in predecessoris nostri constitucionibus superius promulgate ter per annum, uidelicet prima Dominica in Aduentu Domini, Dominica in Septuagesima et Dominica proxima ante festum Sancti Petri ad uincula[22], intra missarum solemnia, cum maior aderit populi multitudo, candelis accensis, campanis pulsatis in singulis ecclesiis parochialibus nostrarum diocesis et prouincie per locorum presbyteros, ac nihilominus in singulis ecclesiis cathedralibus et collegiatis earundem in tribus festis solemnibus per tres presbyteros albis indutos solemniter publicentur et in lingua materna maxime ad laicorum intelligenciam exponantur.</p>
                </div>
                <div>
                    <head>Capitulum 10</head>
                    <p>De publicacione canonum.[23]</p>
                    <p>Ut autem dictarum constitucionum recens infuturum habeatur memoria, mandamus coepiscopis et suffraganeis nostris uniuersis quod ipsas in suis diocesibus per se et alios faciant solemniter publicari et firmiter obseruari ac in suis synodis episcopalibus singulis annis publice recitari; ut per eas peruersorum refrenetur audacia libertatesque et iura ecclesiastica conseruentur illesa ad utilitatem communem ac[24] laudem et gloriam nominis Iesu Christi qui pacem et tranquillitatem ecclesie et terre Hibemicane foueat et confirmet. Amen.</p>
                </div>
                <div>
                    <head>Footnotes</head>
                    <p>[1] fn ref in ed.</p>
                    <p>[2] [8 December]</p>
                    <p>[3] [8 September]</p>
                    <p>[4] [De celebracione festorum Beate Anne, Sancti Iacobi apostoli, translacionis Sancti Thome martyris et Sancte Catharine martriis.]</p>
                    <p>[5] [26 Iuli]</p>
                    <p>[6] [25 Iuli]</p>
                    <p>[7] [7 Iuli]</p>
                    <p>[8] [25 Nouember]</p>
                    <p>[9] [22 Iuli]</p>
                    <p>[10] fn ref in ed.</p>
                    <p>[11] fn ref in ed.</p>
                    <p>[12] [De excommunicacione falsorum testium in causis matrimonialibus.]</p>
                    <p>[13] [perhibent]</p>
                    <p>[14] fn ref in ed.</p>
                    <p>[15] [De celebracione Sancte Parasceues.]</p>
                    <p>[16] [et]</p>
                    <p>[17] [et]</p>
                    <p>[18] [si]</p>
                    <p>[19] [De inclinacione genuum ad nomen Domini nostri Iesu Christi.]</p>
                    <p>[20] fn ref in ed.</p>
                    <p>[21] fn ref in ed.</p>
                    <p>[22] [1 August]</p>
                    <p>[23] [De publicacione canonum.]</p>
                    <p>[24] [ac]</p>
                </div>
            </div>
        </body>
    </text>
</root>
