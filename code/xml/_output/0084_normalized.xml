<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Coutances</title>
                <recordID>0084</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1275</origDate>
                <dateNotes/>
                <origPlace>Coutances</origPlace>
                <diocese>Coutances</diocese>
                <province>Rouen</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 84</p>
                <p>Year: 1275</p>
                <p>Month: None</p>
                <p>Day: None</p>
                <p>Circa: Yes</p>
                <p>DatingNotes: second half of 13th-c </p>
                <p>Place: Coutances</p>
                <p>Diocese: Coutances</p>
                <p>Province: Rouen</p>
                <p>CountryModern: France</p>
                <p>Latitude: 49.046111</p>
                <p>Longitude: -1.443889</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Avril, Statuts, V, 214-19</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Incipiunt precepta synodalia diocesis Constantientis.</p>
                </div>
                <div>
                    <head>Capitulum 1</head>
                    <p>De presbyteris qualiter se debent habere uenientes ad synodum et redeuntes ab ea.</p>
                    <p>Quoniam propter indeuociones, ut non dicamus derisiones, quorumdam ad synodum uenientium nouimus in populo retroactis sepe temporibus scandala suborta fuisse, ut propter casus consimiles ministerium nostrum, qui quasi signum ad sagittam positi sumus, inter laicos non uilescat, iubemus ut sacerdotes et clerici eundo et redeundo, cum deuocione et humilitate, in gestu et habitu exhibeant se modestos.</p>
                    <p>Ieiuni statim post pulsacionem grosse campane intrent synodum, in superpelliciis presbyteri et beneficiati, abbates autem et priores cum capis sericis, iuxta suum ordinem, incedendo, sint induti.</p>
                </div>
                <div>
                    <head>Capitulum 2</head>
                    <p>Ne clerici uel monachi recedant a diocesi nostra sine licencia.</p>
                    <p>Precipimus districte ne aliqui recedant a nostra diocesi causa commorandi uel peregrinandi, siue sint abbates, siue priores, siue alii; et si maiores eos ad se uocauerint, non recedant sine auctoritate nostra, alioquin reuertentes non admittemus.</p>
                </div>
                <div>
                    <head>Capitulum 3</head>
                    <p>Ut bona prioratuum ibidem et in pios usus expendantur.</p>
                    <p>Quoniam uero prioratibus quidam deputati, non eis que Dei sunt intendentes, nec bona prioratuum prout debent expendentes, sed auaritie et cupiditati potius intendunt, precipimus districte sub pena excommunicacionis ut bona prioratibus collata in ipsis prioratibus expendant hospitalitatem, prout facultates locorum poterunt, facientes, et in pias elemosinas erogantes, ut deuocio populorum erga domos religiosas augeatur, alioquin ipsos ab administracionibus sibi collatis expoliamus.</p>
                </div>
                <div>
                    <head>Capitulum 4</head>
                    <p>Uicario quoquo modo constituto XV libre assignentur.</p>
                    <p>Uicarias sufficientes, iamdudum est, precipimus assignari, uidelicet XV libras turonensium, licet autem [1] perpetui uicarii non constituantur, sed pro tempore constituantur post concilium, uidelicet quod quia rectoribus damus licenciam in scholis morandi uel peregrinandi, uel impotentes sunt ad seruiendum.</p>
                    <p>Uolumus tamen ut uicariis uicaria XV librarum turonensium assignetur, et hoc nostra auctoritate, ne ecclesie fiant quasi uenales, ita quod si reuersus de scholis uel de peregrinacione sua, uoluerit in propria persona deseruire, pro tempore substituto satisfaciat competenter.</p>
                </div>
                <div>
                    <head>Capitulum 5</head>
                    <p>De uicariis assignatis.</p>
                    <p>Uicarias uero a nobis assignatas nullus auctoritate sua audeat diminuere, et qui sine auctoritate nostra eas diminuunt, uel institutos a nobis in fraudem nostre assignacionis uel institucionis concilii, auctoritate quarumcumque litterarum eos molestauerint; alios excommunicabimus et excommunicatos denunciabimus, eciam occasione pensionis antiquitus ibi percepte.</p>
                </div>
                <div>
                    <head>Capitulum 6</head>
                    <p>De ecclesiis et locis religiosis, qualiter debentur appropriatis.</p>
                    <p>Quia uero obtentu libertatis a nobis, uel ab ecclesia nostra abbatiis uel locis religiosis facte, non debent ecclesie uel capelle sine seruicio remanere, precipimus ut, absque molestia et contradiccione super ecclesiis uel capellis, uictum presbyteris secundum formam pretaxatam assignent, nec nos, et ipsos auctoritate domini pape uel alterius permittant molestari, alioquin, propter ingratitudinem de bonis sibi collatis, meritis suis exigentibus, eos priuabimus, nonobstante si dicant quod omnes redditus ad ecclesias sibi pertinentes uel capellas, sint ab antiquo appropriati.</p>
                </div>
                <div>
                    <head>Capitulum 7</head>
                    <p>De non appropriandis ecclesiis siue capellis.</p>
                    <p>In concilio fuit statutum ut nullus episcopus ecclesiam decetero appropriet loco religioso sine consilio sui capituli et assensu, et quicquid super hoc factum fuerit aliter decreuit concilium non tenere, proinde iubemus ut qui ecclesias sine consilio et assensu capituli Constantiensis in ipsa diocesi ut appropriatas tenent et decimas, nobis personas idoneas ad eas representent, uel instrumenta, si que habeant, super his nobis studeant exhibere, alioquin nos, tam nostra auctoritate ordinaria quam apostolica, dictas ecclesias uel decimas personis idoneis conferimus.</p>
                </div>
                <div>
                    <head>Capitulum 8</head>
                    <p>De iuramento uel paccione non exigendis a presentato uel presentando.</p>
                    <p>Districte precipimus ne abbates uel persone iuramenta exigant a clericis antequam eos presentent, nec de augmentando pensionibus, nec quod contenti erunt eo ad quod presentat eos.</p>
                    <p>Similiter ne clerici eis iuramento faciant ante presentacionem [2] sub anathemate prohibemus, et qui exigeant et qui prestiterint excommunicatos reputamus.</p>
                    <p>Item precipimus ne resignent in manibus patronorum uel personarum priuatarum.</p>
                </div>
                <div>
                    <head>Capitulum 9</head>
                    <p>De monachis et canonicis regularibus.</p>
                    <p>Item prohibemus ut monachi non pauciores tribus alicubi morentur, et ad regulares hoc extendi canonicos declaramus, ubi sufficiunt facultates.</p>
                </div>
                <div>
                    <head>Capitulum 10</head>
                    <p>De elemosinis ecclesiarum.</p>
                    <p>Similiter prohibemus ne aliqui elemosinas ecclesiarum auctoritate sua occupent, aut eas ad laicalem feudum extra ius Ecclesie conuertant, uel elemosinas ecclesie, que dicuntur ad unum usum collate, scilicet ad luminare uel presbyterum, sine auctoritate nostra non audeant ad alium usum conuertere.</p>
                    <p>Si quis autem presbyter cupiditate ductus, scilicet pro pecunia, uel pro filiis, uel nepotibus, ut inde feodentur, illud facere ausus fuerit beneficio se nouerit cariturum.</p>
                </div>
                <div>
                    <head>Capitulum 11</head>
                    <p>De leprosis, religiosis et infirmis.</p>
                    <p>Precipimus ut quelibet abbacia intra muros suos domum habeat ad leprosum ibi ponendum, si forte ita contigerit, non extra nisi in loco religioso, quia eciam domus inde uilescit, et per hoc mutua fraternitas amittitur erga ipsum, preterea circa curam infirmantium et debilium operam debitam adhibeant diligenter, ita quod secundum loci facultatem, iuxta cuiuslibet debilitatem uel infirmitatem, omnia eis necessaria ministrentur.</p>
                </div>
                <div>
                    <head>Capitulum 12</head>
                    <p>De pensionibus iniuste non percipiendis.</p>
                    <p>Quoniam uero Omne quod non est ex fide, peccatum est, et tempus non minuit peccatum sed auget, excommunicamus omnes religiosos, qui scienter sine auctoritate huius Ecclesie pensiones in ecclesiis percipiunt, licet eas perceperint ab antiquo.</p>
                </div>
                <div>
                    <head>Capitulum 13</head>
                    <p>Ne clerici uel monachi placita laicorum sectentur.</p>
                    <p>Item districte precipimus ne presbyteri uel clerici uel monachi placita laicorum pertractent, uel firmas illorum teneant, nec in rebus eorum procuratores existant, et ne assisias sectentur, nisi propter domorum suarum emergentes necessitates: sacris enim Dei sacerdotes oportet uacare assidue.</p>
                    <p>Quod si contra fecerint, uel propter hoc molestiam perpessi fuerint, siue de patrimonio, siue de rebus suis, ab Ecclesia non subuenietur, cum sit indignum eis ab Ecclesia subueniri, per quos constat in Ecclesia scandalum generari.</p>
                </div>
                <div>
                    <head>Capitulum 14</head>
                    <p>Ne patroni decime ad firmam tradantur.</p>
                    <p>Prohibemus districte ne abbates uel monachi uel canonici regulares accipiant ad firmam decimas, quarum sunt patroni, siue ad unum annum, siue duos annos, siue ad uitam illius qui decimas habet.</p>
                    <p>Prohibemus sub pena excommunicacionis ne decime laicis patronis, uel alicui de eorum familia tradantur, uel eis qui imposterum Ecclesiam possint molestare occasione huiusmodi, similiter nec prepositis eorum, uel aliquibus extra iurisdiccionem nostram commorantibus, similiter nec laicis, maxime balliuiam habentibus.</p>
                </div>
                <div>
                    <head>Capitulum 15</head>
                    <p>De oneribus ecclesiarum.</p>
                    <p>Item statuimus ut religiosi et alii, qui in ecclesiis aliquid percipiunt, pro rata quam ibi percipiunt, onera episcopalia et archidiaconalia sustineant, at ad edificacionem ecclesiarum secundum ordinacionem nostram et archidiaconorum subministrent, non obstante si dicant quod nunquam aliquid ad hoc posuerunt.</p>
                </div>
                <div>
                    <head>Capitulum 16</head>
                    <p>De compoto domorum religiosarum reddendo.</p>
                    <p>Quia uero utilitatibus et necessitatibus domorum religiosarum prouidere cupimus et debemus, et ne bona earum prodige et in prauos usus expendantur, et murmuraciones de claustris remouere, statuimus ut in qualibet abbacia abbas et balliuus quater in anno compotum de redditibus et expensis eorum conuentui terminis assignatis reddant, ita quod summa reddituum et expensarum in scriptis redigatur et in quolibet termino scriptum de expensis anni habeat tam abbas quam conuentus, sigillo abbatis et sigillo conuentus sigillatum, ac nobis in fine anni, uel atornatis a nobis, tam de expensis quam de redditibus respondeat competenter.</p>
                    <p>Idem dicimus de prioratibus, qui de redditibus sibi deputatis et expensis quater in anno coram fratribus, si ibi fuerint, et coram atornato a nobis computent, et in fine anni coram nobis respondeant, maxime ubi timetur de dilapidacione, uel quod priores bona in bonos usus, uel non ipsis locis expendant.</p>
                </div>
                <div>
                    <head>Capitulum 17</head>
                    <p>Ne in prioratibus numerus deficiat.</p>
                    <p>Idem cum temporibus nostris diuinus cultus non debeat diminui sed potius augeri, prohibemus ne in prioratibus numerus monachorum, qui ibi deseruire debent, diminuatur, nec annihiletur, cum facultates ecclesie non sint diminute, alioquin bona prioratuum in manu nostra retinemus, et insuper archidiaconis qui in his curam adhibeant diligentem.</p>
                    <p>Similiter precipimus quod abbates prioribus suis socios dent competentes, qui sint bone uite et conuersacionis honeste, et per quos diuinum officium celebrari possit, et licet omnes sacerdotes ad horas canonicas decantandas singulis diebus teneantur, precipue tamen monachi et alii regulares, qui arcciori regule et uoto tenentur adstricti, prouide iubemus ut monachi sui alii regulares in ecclesiis parochialibus commorantes singulis diebus diuinum officium decantent in eis, aut parochialis intersint officio sacerdotis.</p>
                    <p>Quod si non fecerint, per sacerdotem loci uel decanum nobis precipimus intimari.</p>
                </div>
                <div>
                    <head>Capitulum 18</head>
                    <p>De confessoribus abbatum, priorum et sacerdotum.</p>
                    <p>Precipimus et abbates et priores a nobis constituti nobis confiteantur uel de licencia nostra sibi uirum prouidum et discretum eligant confessorem, ita dominus papa constituit.</p>
                    <p>Similiter presbyteri confessoribus a nobis atornatis, saltem semel anno confiteantur.</p>
                </div>
                <div>
                    <head>Footnotes</head>
                    <p>[1] Originalli [autem].</p>
                    <p>[2] Originalli [ante presentacionem].</p>
                </div>
            </div>
        </body>
    </text>
</root>
