<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Aquileia</title>
                <recordID>1856</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1181-02-03</origDate>
                <dateNotes/>
                <origPlace>Aquileia</origPlace>
                <diocese>Aquileia</diocese>
                <province>Aquileia</province>
                <country>Italy</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1856</p>
                <p>Year: 1181</p>
                <p>Month: 2</p>
                <p>Day: 3</p>
                <p>Circa: None</p>
                <p>DatingNotes: None</p>
                <p>Place: Aquileia</p>
                <p>Diocese: Aquileia</p>
                <p>Province: Aquileia</p>
                <p>CountryModern: Italy</p>
                <p>Latitude: 45.766667</p>
                <p>Longitude: 13.366667</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Voldarico II</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Mansi, 22, cols 471-474</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: discussed in Ceccon, SInodi diocesane, 54</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>Uoldaricus Dei gracia sancte Aquileiensis ecclesie patriarcha, apostolice sedis legatus, dilectis in Christo fratribus Luiprando decano ceterisque eiusdem ecclesie, tam futuris, quam presentibus, in perpetuum.</p>
                    <p>Ad regimen et ministerium sancte Aquileiensis ecclesie, Deo dispensante, uocati, si decorem domus Dei diligimus, si ea que religionis sunt et honestatis in ipsa uel instituta confirmamus, uel neglecta instituimus, ab ipso profecto pastoralis sollicitudinis premium expectamus et laborum, qui pastor uere et singulariter bonus, omnium est retributor, et corona pastorum.</p>
                    <p>Eapropter, filii in Domino carissimi, qui sancte Aquilegensis ecclesie facies et decor uultus eius esse debetis, ad honestiorem uite ac discipline statum, auctore Domino, uos reducere cupientes; auctoritate D. Alexandri papa II. et legacionis, qua fungimur, necnon et metropolitica, qua uobis et sancte Aquileiensi ecclesie presidemus, statuimus et in perpetuum confirmamus: ut de cetero in communi uita maneatis, in eodem dormitorio simul omnes dormiatis, in eodem refectorio cibum pariter omnes sumatis, nec extra commune refectorium alicui uestrum cibus siue potus ministretur; nisi forte aliqua fuerit infirmitate detentus, uel necessitate minucionis, seu gracia hospitum ex licencia decani defuerint.</p>
                    <p>Decernimus eciam, ut tu, dilecte in Christo frater decane, tuique successores, et magister scholarum, qui nunc est, et qui pro tempore fuerit, simplicem in uictu, et duplicem in uestitu prebendam habeant: omnes autem canonici, ubicunque fuerint absentes, ea que pro uestimentis prouenire debuerint, percipiant.</p>
                    <p>Si qui uero ex cotidianis canonicis, gracia studendi, scholas adiuerint, ea, que pro uestibus dantur communiter cum aliis fratribus, et insuper gracia speciali dimidiam marcam annuatim obtineant.</p>
                    <p>Statuimus preterea, ut omnia bona, tam ea que de prepositura, uidelicet de ecclesiis, et prediis; quam que de obedientiis proueniunt, in communes usus fratrum redigantur, utilitati uestre modis omnibus profutura.</p>
                    <p>Uassallos uero, et ministeriales, et beneficia ipsorum ad usus prepositi, qui pro tempore fuerit, reseruamus; omni iurisdiccione, potestate, et utilitate in bonis uestris, ecclesie scilicet, et prediis ei sublata, nullius predecessoris nostri priuilegio obstante.</p>
                    <p>Sane quicunque uestrum, Domino uocante, de hoc mundo migrauerit; licet ei prebendam suam pro anima sua, cuicunque uoluerit ad anni circulum dimittere.</p>
                    <p>Quecunque igitur in futurum persona huius nostre institucionis paginam perturbare, seu quoquo modo immutare attentauerit, et ea que honestatis intuitu statuimus, quiete in suo statu manere non permiserit; a communione sacratissimi corporis et sanguinis Iesu Christi aliena fiat, et iram omnipotentis Dei et Matris misericordie senciat, tradita Satane  in interitum carnis, ut spiritus saluus sit in die Domini, nisi resipuerit, et quod illicite presumpsit, congrua satisfaccione expiauerit.</p>
                    <p>Omnibus autem eidem constitucioni nostre suam firmitatem conseruantibus sit pax, et gaudium in agnicione Domini nostri Iesu Christi, et reuelacione iusti iudicii Dei.</p>
                    <p>Amen.</p>
                    <p>Acta sunt hec concilio uenerabilium suffraganeorum nostrorum, Bernadi Tergestini, et Iustinopolitani, Ionathe Concordiansis [1] ...tefridi Sextensis et Ualchionis Beliniensis abbatum, et totius Capituli communi assensu et uoluntate.</p>
                    <p>Anno Dominice Incarnacionis mill. centesimo LXXXI. indiccione XIV. tercio die intrante februario.</p>
                    <p>Aquilegie feliciter.</p>
                    <p>Ego Chuonradus domini patriarche capellanus iussu ipsius, et peticione canonicorum Aquilegensis ecclesie hanc paginam scripsi, et dedi.</p>
                </div>
                <div>
                    <head>Footnotes</head>
                    <p>[1] Gap marked with &quot;. . . . . .&quot;</p>
                </div>
            </div>
        </body>
    </text>
</root>
