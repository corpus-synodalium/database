<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Strasbourg</title>
                <recordID>1199</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1251-02-25</origDate>
                <dateNotes/>
                <origPlace>Strasbourg</origPlace>
                <diocese>Strasbourg</diocese>
                <province>Mainz</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1199</p>
                <p>Year: 1251</p>
                <p>Month: 2</p>
                <p>Day: 25</p>
                <p>Circa: None</p>
                <p>DatingNotes: None</p>
                <p>Place: Strasbourg</p>
                <p>Diocese: Strasbourg</p>
                <p>Province: Mainz</p>
                <p>CountryModern: France</p>
                <p>Latitude: 48.58476</p>
                <p>Longitude: 7.750576</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: Strasbourg, Arch dep., G 57 (charter)</p>
                <p>SourceOther: None</p>
                <p>Edition: Mone, Kirchenverordnungen, 142-150</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Library Scan', 'WebDownload']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Noua statuta domini nostri Heinrici Argentinensis episcopi et capituli et tocius cleri sui et omnium prelatorum Argentinensium.</p>
                    <p>Licet ad reprimendam sacrilegam inuasorum ecclesiasticorum personarum et rerum audaciam non solum diuina sed et humana iura emanarint et statuta, tamen, quia plurium nostre ciuitatis et diocesis, qui modo diabolico semper de malo mouentur in peius, in tantum excrescit et excreuit peruersitas, ut rabie insana penas iurium contempnentes dei timore postposito, et abiecta religionis reuerencia ecclesiastica priuilegia conculcantes, ecclesias, personas et res ecclesiasticas presumpcione damnabili non solum uerbis immo et factis turpibus ac iniuriosis afficiunt enormiter nimium et molestant: propter quod nos, qui ex officii nostri debito subiectorum remediis debemus intendere et saluti, tante presumpcionis nefariam peruersitatem ecclesiastice animaduersionis mucrone ferire uolentes, ut saltem meta presumpcionis huiusmodi existat metus pene, propter multorum incrassacionem et maleficii detestacionem penas ante statutas contra huiusmodi sacrilegos aliquantulum duximus exaggerandas.</p>
                    <p>De concilio igitur nostri capituli ac prelatorum nostre ciuitatis et diocesis sancteque synodi approbacione.</p>
                </div>
                <div>
                    <head>Capitulum 1</head>
                    <p>statuimus, ut si quis laicus nostre ciuitatis uel diocesis de cetero clericum siue personam religiosam peruersitate dampnabili occidere uel menbro mutilare presumpserit, perpetua notetur infamia, officia et beneficia ac feoda, que tenebat mediate uel inmediate ab ecclesiis uel personis ecclesiasticis nostre diocesis et ciuitatis, amittat ipso facto, nec ex his quicquam transeat ad heredes eiusdem;</p>
                </div>
                <div>
                    <head>Capitulum 2</head>
                    <p>fiatque hoc ipso cum sua posteritate usque in quartam generacionem inhabilis ad recipiendum de cetero aliquod feodum, beneficium seu officium ab ecclesiis siue personis ecclesiasticis uel religiosis.</p>
                </div>
                <div>
                    <head>Capitulum 3</head>
                    <p>nec usque in eundem gradum quisquam de sua posteritate in clericorum collegium aliquatinus admittatur.</p>
                </div>
                <div>
                    <head>Capitulum 4</head>
                    <p>Feoda atque officia et beneficia, que huiusmodi malefactor ab ecclesiis tenebat, aliis infra spacium XIIII dierum per eos, ad quos ipsorum spectat ordinacio, conferantur;</p>
                </div>
                <div>
                    <head>Capitulum 5</head>
                    <p>alioquin eos ex tunc, si commode potuerimus, eadem conferemus, saluo tamen iure domini principalis, qui non fuit in culpa.</p>
                </div>
                <div>
                    <head>Capitulum 6</head>
                    <p>Prelatus autem uel alia persona ecclesiastica seu ecclesie uasallus, que huiusmodi malefactorem uel eius posteritatem prehabitam infeodare uel officium aut beneficium conferre presumpserit, eidem sententie subiaceat excommunicacionis, quosque, quod fecit, reuocet cum effectu.</p>
                </div>
                <div>
                    <head>Capitulum 7</head>
                    <p>Et cum secundum sancciones legittimas ad instar publici criminis et lese maiestatis puniri debeant huiusmodi sacrilegi, statuimus, ut si iudex secularis bona seu possessiones sub ipsius districtu positas statim, cum tanti facinoris admissio ad eum peruenerit, non confiscauerit, non expectata super hoc accusatore seu querela, post triduum a tempore noticie sententie subiaceat excommunicacionis, omnesque sue iurisdiccioni obtemperantes, nisi infra VIII dies resipuerint, excommunicentur;</p>
                </div>
                <div>
                    <head>Capitulum 8</head>
                    <p>defensores eciam et receptores talium sacrilegorum anathemati decreuimus subiacere;</p>
                </div>
                <div>
                    <head>Capitulum 9</head>
                    <p>totamque terram per districtum dictorum malefactorum siue recipientium et defendentium eundem ecclesiastico subponimus interdicto;</p>
                </div>
                <div>
                    <head>Capitulum 10</head>
                    <p>loca autem et ciuitates, ubi idem fuerint, quamdiu moram ibidem fecerint, suspendimus a diuinis.</p>
                </div>
                <div>
                    <head>Capitulum 11</head>
                    <p>Cultores et inquilinos suarum possessionem, nisi ius in re habuerint, ut emphiteote, si non infra VIII dies, cum admissio huiusmodi sceleris ad eos peruenerit ex denunciacione publica uel euidencia facti, uel qui negociacionem cum eisdem malefactoribus ac defensoribus et receptoribus eorumdem exercere presumpserint, ecclestastico interdicto uolumus subiacere.</p>
                </div>
                <div>
                    <head>Capitulum 12</head>
                    <p>Nec liceat huiusmodi malefactoribus, suas res uel possessiones alienare, et si quis contra facere presumpserit, tam is, qui, sciens eas sic receperit, quam qui nomine sic recipientis coluerit uel inhabitauit, ecclesiastico subpositus sit interdicto, nisi resipiscat infra VIII dies.</p>
                </div>
                <div>
                    <head>Capitulum 13</head>
                    <p>Si uero communitas aliqua furore diabolica suum prelatum, rectorem seu uicarium occidere uel menbro mutilare presumpserit, iure parrochie, quo se fecerunt indignos tanti sceleris admissiones, de cetero careant et ad alium locum conpetentem, si fieri commode poterit, transferatur sine inculpabilium preiudicio patronorum.</p>
                </div>
                <div>
                    <head>Capitulum 14</head>
                    <p>Statuimus insuper, ut filii malefactorum iam clerici facti de cetero ad dignitates, beneficia eciam et officia nullatenus admittantur.</p>
                </div>
                <div>
                    <head>Capitulum 15</head>
                    <p>Licet eciam huiusmodi sceleratis uiaticum siue penitentie remedium in extremis non negetur, ecclesiastica tamen careant sepultura, tamen careant sepultura, nisi duo proximiores linea malefactoris inueniantur, qui prestita satisfaccione idonea coram prelatis eius, qui lesus extitit, quod a tempore mortis eiusdem malefactoris infra VI menses iter arripiant transfretandi, ibique in subsidium terre sancte per triennium maneant in tocius clericalis ordinis satisfaccionem.</p>
                </div>
                <div>
                    <head>Capitulum 16</head>
                    <p>Si uero quisquam clericus uel laicus prelatum seu alium clericum cuiusquam ecclesie uel monasterii, aut personam religiosam ausu diabolico captiuare presumpserit, dignitates, officia, beneficia, que ab ecclesia eadem habere dinoscitur, tamquam ingratus amittat ipso facto, nec ad suos filios aut nepotes aliquid transeat ex predictis;</p>
                </div>
                <div>
                    <head>Capitulum 17</head>
                    <p>loca eciam siue ciuitas, ubi moram fecerit dictus captiuans aut sui defensores aut receptores, et qui huiusmodi captiuum seruauerint, cum terra et familia eorundem ecclesiastico subiaceant interdicto.</p>
                </div>
                <div>
                    <head>Capitulum 18</head>
                    <p>Cultores et inquilinos possessionem proximo scriptarum personarum, nisi infra dies VIII, cum ad eos huiusmodi maleficii perpetracio deuenerit, ab habitacione et cultura destiterint, si sine periculo et magnosuo incommodo potuerint, ex tunc uolumus esse interdictos.</p>
                </div>
                <div>
                    <head>Capitulum 19</head>
                    <p>Nec sentencias huiusmodi relaxari uolumus, antequam capituato plene restituto non solum eidem de iniuria sed et aliis, quibus per suam captiuacionem dampnum et iniuria illata esse dinoscitur, plenarie fuerit satisfactum.</p>
                </div>
                <div>
                    <head>Capitulum 20</head>
                    <p>Si quis uero, ut suprascriptum est, quemquam ecclesiasticarum personarum leserit, et tamquam nichil possidens ad aliquod opidum, uillam uel castrum confugerit, dominus castri, opidi uel uille, iudex, aduocatus seu rectores ipsorum locorum atque ciuitatum nobis seu episopo, qui pro tempore fuerit, infra VIII dies a tempore, quo eisdem per quemcumque iudicem seu prelatum aut publicam in ecclesia maiori commonicionem illud innotuerit, representetur, si penas effugere uoluerint iam statutas.</p>
                </div>
                <div>
                    <head>Capitulum 21</head>
                    <p>Eorundem eciam sacrilegorum, quamdiu personas huiusmodi sic captiuatas detinuerint, filios, fratres ac nepotes ad ordines, beneficia, officia, dignitates ecclesiasticas promoueri prohibemus sub pena excommunicacionis, quam presentibus in ipsos promulgamus immo iam promotos tamdiu suspendimus a suorum beneficiorum percepcione, quamdiu persone huiusmodi ab eorumdem parentibus et consanguineis detinebuntur captiui, nisi per fraudem in dispendium huiusmodi consanguineorum hoc factum esse constiterit maliciose.</p>
                </div>
                <div>
                    <head>Capitulum 22</head>
                    <p>Ut eciam plurium opido infestorum ordini clericali comprimatur audacia, statuimus, ut, si quis de cetero nostre ciuitatis seu diocesis in quemquam clericum habentem sacrum ordinem manus iniecerit uiolentas et temerarias, non solum denuncietur excommunicatus, uerum eciam in huiusmodi facinoris detestacionem familiam eiusdem exclusam esee uolumus a diuinis, et nisi infra dies XIIII de huiusmodi iniuria satisfecerit, ex tunc parrochiam, in quam domicilium habere dinoscitur, presenbus subponimus interdicto; prohibentes ex tunc, ne quis terram suam colat neue quis communicare presumat eidem, et qui postea ei communicare presumpserit, secundum iuris formam excommunicetur.</p>
                </div>
                <div>
                    <head>Capitulum 23</head>
                    <p>Et si in minoribus ordinibus constitutum uel alias personas ecclesiasticas manuum inieccione enormiter seu atrociter ledere presumpserit, forma seruetur priori casu prenotata.</p>
                </div>
                <div>
                    <head>Capitulum 24</head>
                    <p>Si uero huiusmodi personis proxime scriptis leui inieccione manuum leuis illata fuerit iniuria, preterquam in casibus a iure concessis, si denunciati infra mensem non satisfecerint, ex tunc eorumdem familia excludatur a diuinis et ulterius, si sua exegerit duricia, nichilominus procedatur, nec huiusmodi relaxentur sententie, antequam de huiusmodi iniuriis eis, quorum interest, et dampnificatis per ipsius malefactoris pertinaciam fuerit satisfactum.</p>
                </div>
                <div>
                    <head>Capitulum 25</head>
                    <p>Si quis uero emunitatem ecclesie, cimiterii uel curiarum, quibus ex consuetudine uel iure debetur emunitas, uiolauerit, uel officium diuinum impedire presumpserit, aut in ecclesiasticarum personarum familiam manus iniecerit iniuriosas, nisi conmonitus per conmonicionem publicam in ecclesia cathedrali, si a superiori moneri commode non ualeat, infra dies XIIII satisfecerit, ex tunc excommunicetur; in qua excommunicacione si per mensem temere perseuerauerit, ne sua malicia remaneat inpunita, in ipsius odium suam familiam suspendimus a diuinis usque ad satisfaccionem condignam.</p>
                </div>
                <div>
                    <head>Capitulum 26</head>
                    <p>Eum autem, qui ecclesias seu personas ecclesiasticas suis rebus spoliare presumpserit, nisi commonitus, si moneri commode ualuerit, infra VIII dies de ablatis et iniuria satisfecerit secundum iuris statuta, excommunicamus et locus, ubi preda uel predo fuerit siue fautores, ac totus districtus predonis et predonem siue predam seruantis, ecclesiastico subiaceat interdicto.</p>
                    <p>Si commode commoneri non possit, sufficere uolumus monicionem in ecclesia Argentinensi diuulgatam.</p>
                </div>
                <div>
                    <head>Capitulum 27</head>
                    <p>Si uero clericus personam quamuis ecclesiasticam interfecerit uel mutilauerit, uel hoc fieri procurauerit, statim ipso facto ab officio suspensus omnibus beneficiis ecclesiasticis sit priuatus, nichilominus pena grauiori secundum statuta canonum puniendus.</p>
                </div>
                <div>
                    <head>Capitulum 28</head>
                    <p>Et si occassione questionis alicuius, quam habet clericus uel laicus, personam ecclesiasticam captiuari, uulnerari uel alias ledi in persona procurauerit, non solis penis proximo scriptis subiaceat, uerum eciam ipso facto causam amittat et contra eum procedatur ut conuictum, et persona huiusmodi ecclesiastica usque ad satisfaccionem condignam ab officio et beneficio sit suspensa.</p>
                </div>
                <div>
                    <head>Capitulum 29</head>
                    <p>Si uero huiusmodi occasione suum aduersarium uel personas sibi necessarias uel eius consanguineos aut familiam suis rebus spoliari presumpserit uel procurauerit, ante restitucionem et satisfaccionem condignam in causa nullatenus audiatur, et nichilominus clericus hec fatiens preter alias penas eciam a beneficio suspensus maneat, quousque satisfecerit conpetenter.</p>
                </div>
                <div>
                    <head>Capitulum 30</head>
                    <p>et quia huiusmodi malefactorum, que ab aliis procurantur, non leuis est probacio, uolumus, ut, ubi consanguinei uel amici talia procurantis nullam aliam causam cum leso habeant, presumpcio talis loco probacionis habeatur.</p>
                </div>
                <div>
                    <head>Capitulum 31</head>
                    <p>Si uero de cetero parentes seu consanguinei aut familiares cuiusquam occasiones questionis uel cause, quam habuerit, suum aduersarium uel eius aduocatum ac alias personas in huiusmodi causa necessarias captiuare presumpserit uel alias ledere in persona, ut per hoc pars questioni cedere cogatur uel eciam negocium plus debito prorogetur, ut tante malicie, que in partibus nostris iam nimium inoleuit, refrenetur peruersias, discantque cuncti dolosas ipsorum uiolencias suis amicis nullatenus profuturas, conmunicato consilio duximus statuendum, ut, si persona, que sic captiuata fuerit uel lesa, ordinem habuerit sacrum, ille cuius gracia uel fauore hoc factum esse dinoscitur, si actor fuerit, causam amittat, si reus fuerit, reputetur conuictus, nulla requisita super hoc sentencia uel exspectata.</p>
                </div>
                <div>
                    <head>Capitulum 32</head>
                    <p>si autem personam in minoribus uel eciam laicum cause necessarium uel aduersarii consanguineum siue seruientem ex hac causa captiuare uel personam ledere presumpserit, aut ipsum aduersarium uel personas huiusmodi suis rebus spoliare presumpserit, nisi infra VIII dies, restitutis integraliter ablatis, hiis, cuius fauore hoc admissum esse dinoscitur, de iniuriis satisfecerit seu satisfieri procurauerit, per iudicis sentenciam causam amittat et reus iudicetur conuictus, ipsis malefactoribus penis debitis nichilominus puniendis consanguineorum enim scelus et cupiditas suis ignorantibus nepotibus consanguineis impedimentum affert, plerumque ac alias eciam est dampnosa.</p>
                </div>
                <div>
                    <head>Capitulum 33</head>
                    <p>Huic eciam statuto salubriter adicimus, ut si seruiens uel alius de familia clerici uel laici in quemquam clericum manus uiolentas iniecerit, et dominus ipsius post denunciacionem sibi factam eundem seruare presumpserit, eo ipso dominus ipse excommunicacioni subiaceat et per nos excommunicatus publice denuncietur.</p>
                    <p>Contra eundem malefactorem statutis penis secundum delicti qualitatem nichilominus obseruandis.</p>
                </div>
                <div>
                    <head>Capitulum 34</head>
                    <p>Et quia, quod quisque iuris in alium statuit, ipse eodem uti debet secundum utriusque iuris statuta, hinc est, quod nos prouida deliberacione habita statuimus presentibus, ut, si quis, clericus laicum quamquam interficere presumpserit, idem omnibus suius beneficiis eo ipso sit priuatus et a nobis seu nostris successoribus degradatus in arto monasterio ad agendam perpetuam penitenciam detrudatur.</p>
                </div>
                <div>
                    <head>Capitulum 35</head>
                    <p>Si uero non ad mortem sed alias aliquem mutilauerit uel grauiter uulnerauerit, ab officio suspensus et beneficio in monasterium detrudatur, quousque inspecta delicti enormitate et qualitate persone iuxta nostrum nostrorumque prelatorum consilium leso satisfaciat conpetenter, nisi idem clericus in defensionem suam id dinoscatur conmisisse.</p>
                </div>
                <div>
                    <head>Capitulum 36</head>
                    <p>Si quis uero canonicus uel prebendarius suo prelato uel concanonico uerba contumeliosa inferre presumpserit, a percepcione prebende seu beneficii, quod habet in eadem ecclesia, usque ad satisfaccionem condignam supsensus sit ipso facto et per episcopum fructus ipsius beneficii tam diu in usus pauperum erogentur, nisi per decanum uel superiorem alium ad ipsius lesi questionem huiusmodi iniuria fuerit emendata.</p>
                    <p>Et nichilominus in eadem ecclesias nec in aliis nostre ciuitatis uel diocesis, si in pluribus habuerit canonicatum, nec eligi nec eligere ualeat ad beneficium, officium seu dignitatem eiusdem ecclesie ad annum.</p>
                </div>
                <div>
                    <head>Capitulum 37</head>
                    <p>Si autem prelatus in suum subditum hoc conmisit, iurisdiccione et iure dignitatis ac fructuum, quos habet in eadem ecclesia, careat per annum a tempore commissi delicti.</p>
                </div>
                <div>
                    <head>Capitulum 38</head>
                    <p>Statuimus insuper, ut nullus archidiaconorum nostre ciuitatis et diocesis sibi presentatum, ubi notorium fuerit uel alias sibi constiterit per denunciacionem eius, cuius interest, iuramento ab eodem prestito, quod ad hoc maliciose non procedat, beneficium subiacere questioni, inuestiat infra spacium VIII dierum; quo termino transacto; si questio mota non fuerit ab eo, cuius interest, idem archidiaconus circa huiusmodi iure suam exerceat iurisdiccionem, nec nos medio tempore interpellati in ipsius archidiaconi preiudicium contra ecclesie Argentinensis consuetudinem quemquam inuestiemus.</p>
                </div>
                <div>
                    <head>Capitulum 39</head>
                    <p>et si per quemquam archidiaconorum contra statutum huiusmodi quicquam fuerit attemptatum, id decernimus non ualere, nec ex facto eiusdem accio seu excepcio oriatur.</p>
                </div>
                <div>
                    <head>Capitulum 40</head>
                    <p>Hos autem omnes malefactores et sacrilegos denunciari singulis diebus dominicis et festiuis ab omnibus plebanis et uicariis nostre diocesis et ciuitatis denunciari precipimus publice sub pena suspensionis.</p>
                </div>
                <div>
                    <head>Capitulum 41</head>
                    <p>et nisi eorundem sacrilegorum heredes infra mensem a morte ipsorum maleficorum eatenus, qua successerunt, satisfecerunt, penis statutis contra ipsos maleficos subiaceant et sententiis astringantur.</p>
                </div>
                <div>
                    <head>Capitulum 42</head>
                    <p>Preterea nos eciam Heinricus episopus hec statuta seruabimus nullumque in nostra ciuitate et diocesi prelatum confirmabimus, nec prelaturam alicui conferemus seu aliud beneficium, nisi qui iurauerit huiusmodi statuta se obseruaturum fideliter et bona fide.</p>
                </div>
                <div>
                    <head>Capitulum 43</head>
                    <p>Nos uero Bertholdus decanus totumque capitulum Argentinense iurauimus, nos obseruaturos hec statuta bona fide nullumque nobis eligemus uel recipiemus aut admittemus in episcopum aut alium prelatum seu concanonicum aut prebendarium, clericum siue laicum ecclesie nostre, nisi ante iurauerit, huiusmodi statuta se fideliter obseruaturum.</p>
                </div>
                <div>
                    <head>Capitulum 44</head>
                    <p>Nos eciam Fridericus prepositus et archidiaconus Argentinensis, B. Custos et archidiaconus, Heinricus de Ossenstein, Cunradus de Woluahe, Eberhardus de Sulze, Iohannes de Frankenstein archidiaconi Argentinensis ecclesie iuramento interposito promittimus, quod nullum nobis presentatum recipiemus uel inuestiemus, nisi prius iurauerit, se statuta seruaturum antedicta.</p>
                </div>
                <div>
                    <head>Capitulum 45</head>
                    <p>Insuper nos sancti Thome et s. Petri Argentinensis, item Haselacensis, Honaugensis et Surburgensis ecclesiarum Argentinensis diocesis capitula iurauimus, statuta antedicta nos bona fide et fideliter obseruaturos, nullumque eligemus nobis in prelatum seu concanonicum aut prebendarium, clericum siue laicum ecclesie nostre, nisi ante iurauerit, se statuta obseruaturum fideliter supradicta.</p>
                </div>
                <div>
                    <head>Capitulum 46</head>
                    <p>Quicumque autem clericorum iam promoti ad ordinem seu beneficia ad huiusmodi statutorum obseruacionem se obligare et ea obseruare noluerit, a nostro exclusus consorcio, fauore et beneficio constitucionis huiusmodi, quo se reddit indignum, perpertuo carebit et excommunicacionis sententie, quam nunc in eum promulgamus, nisi infra mensem post publicacionem se statuta premissa seruaturum iurauerit, subiacebit.</p>
                    <p>Ut autem hec omnia plenius et perpetuum robur firmitatis obtineant, sunt eadem statuta nostri et capitulorum nostrorum predictorum sigillorum munimine consignata.</p>
                    <p>Fuerunt autem hec statuta anno ab incarnacione dom. Mo. CCo. LIo. post Letare Ierusalem in publica sinodo sollempniter publicata.</p>
                </div>
                <div>
                    <head>Footnotes</head>
                    <p>[1]</p>
                    <p>[2]</p>
                </div>
            </div>
        </body>
    </text>
</root>
