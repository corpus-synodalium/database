<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Nicosia</title>
                <recordID>0857</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1353</origDate>
                <dateNotes/>
                <origPlace>Nicosia</origPlace>
                <diocese>Nicosia</diocese>
                <province>Nicosia</province>
                <country>Cyprus</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 857</p>
                <p>Year: 1353</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: part of Synodicum Nicosiense, compiled ca. 1340 with some later additions</p>
                <p>Place: Nicosia</p>
                <p>Diocese: Nicosia</p>
                <p>Province: Nicosia</p>
                <p>CountryModern: Cyprus</p>
                <p>Latitude: 35.166667</p>
                <p>Longitude: 33.366667</p>
                <p>PlaceNotes: Raised to Archbishopric in 1197</p>
                <p>Classification: Diocesan</p>
                <p>IssuingAuthority: Philippe de Chambarlhac</p>
                <p>IssuingAuthorityAlt: None</p>
                <p>RegnalStart: 1344</p>
                <p>RegnalEnd: 1361</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Schabel, Synodicum Nicosiense, 268-71</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Data Capture</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Constituciones Philippi archiepiscopi Nicosiensis.</p>
                    <p>Anno Domini MCCCL.</p>
                    <p>In Christi nomine, amen.</p>
                    <p>Nos, Philippus, permissione Diuina et sancte sedis apostolice gracia Nicosiensis archiepiscopus, considerantes quod peruersorum audacia exigit ut presentes nostras constituciones ordinemus et faciamus ad omne scandalum inter Francos et Grecos euitandum, de uoluntate et assensu uenerabilium uirorum, dominorum Salui de Cipro decani, Alexandri de Alexandria cantoris, Balduini de Clauaro, Ade de Gentraco, et Iacobi Gazantis, canonicorum et capituli nostre Nicosiensis ecclesie, ad hoc in camera maiori nostri palatii more solito specialiter uocatorum et rogatorum, cum plures non essent tunc presentes, nec in loco unde ad hoc uocari uel citari deberent de iure uel consuetudine ecclesie nostre Nicosiensis prefate.</p>
                </div>
                <div>
                    <head>Capitulum 1</head>
                    <p>De Franco contrahente cum Greca.</p>
                    <p>Statuimus et ordinamus, et in nostris constitucionibus scribi mandamus, quod de cetero nullus Francus audeat contrahere cum Greca, uel Grecus cum Franca, nisi tribus edictis propositis more solito in ecclesiis Francorum secundum formam per predecessores nostros editam, cum adinuicem contrahunt Franci.</p>
                    <p>Et quod teneatur mulier Greca que contrahet seu contrahere uelit cum Franco primo recipere sacramentum Confirmacionis more Francorum.</p>
                    <p>Et e conuerso, si sit Grecus qui uelit cum muliere Franca contrahere, primo, antequam ad contrahendum admittatur, confirmetur et banna eciam proponantur iuxta mores, ut supra, ita quod liberi ex eis procreati seu nati pro Francis habeantur et teneantur, et more Francorum uiuere debeant super omnibus sacramentis recipiendis et perficiendis et aliis quibuscumque negotiis per ipsos agendis et sciendis.</p>
                </div>
                <div>
                    <head>Capitulum 2</head>
                    <p>Ut nec Grecus Franco nec Francus Greco ministrent sacramenta.</p>
                    <p>Item, statuimus et ordinamus quod de cetero nullus presbyter Grecus, cuiuscumque status et condicionis existat, audeat sacramenta ecclesiastica uel eorum aliquod ministrare alicui Franco, nisi in casu necessitatis euidentis.</p>
                    <p>Et e conuerso, quod nullus eciam Francus eodem modo sacramenta ecclesiastica uel aliquod eorum ministrare audeat alicui Greco, nisi, ut premissum est, necessitate cogente euidenti.</p>
                    <p>Et quia premissa consueuerunt et solent inter Francos et Grecos plura scandala generare, uiam quibuscumque scandalis et malitiis uolentes precludere, cum non simus sola premissorum excessuum prohibicione contenti, una cum premissis canonicis et capitulo nostro deliberauimus penam imponere, ut quos Dei timor a malo non retrahit, saltem coercionis pena restringat, uidelicet ut sacerdotes et clerici omnes qui ausi fuerint contra nostras prohibiciones premissas matrimonia solemnizare, uel sacramenta ministrare, puniantur penis statutis et declaratis in constitucionibus matrimonia clandestina prohibentibus, et laid excommunicacionis sentenciam incurrant ipso facto.</p>
                    <p>Quam eciam canonica monicione premissa, uidelicet sex dierum, quorum duos pro primo, duos pro secundo, et reliquos duos pro tercio et peremptorio termino eisdem assignamus [1] sedentes pro tribunali in camera maiori nostri palatii, in presencia dicti capituli ad hoc specialiter uocati et consentientis, contra quoscumque qui dictis constitucionibus et mandatis nostris non obedierint, proferimus in his scriptis.</p>
                    <p>A qua nostra sentencia nolumus quod aliqui transgressores dictarum nostrarum constitucionum possint absolui, nisi imposita sibi pena ad arbitrium nostmm imponenda.</p>
                    <p>Non intendentes per hoc uiam prelatis includere quin possint quoscumque Grecos confirmare, uolentes se ad ritum Francorum transferre.</p>
                </div>
                <div>
                    <head>Capitulum 3</head>
                    <p>De clericis manus iniicientibus in clericos.</p>
                    <p>Item, statuimus et ordinamus quod de cetero non absoluantur presbyteri rixantes qui manus iniecerint unus in alium, quantumcumque sit offensa leuis, nisi soluerint bisancios X, pro labore et satisfaccione iniurie, Nicosiensi ecclesie.</p>
                    <p>Et idem de diaconibus.</p>
                    <p>Subdiaconi autem et alii in minoribus ordinibus constituti, priusquam absoluantur, soluere teneantur bisancios V eodem modo, pro labore et satisfaccione iniurie, Nicosiensi ecclesie.</p>
                </div>
                <div>
                    <head>Capitulum 4</head>
                    <p>Ut in instrumentis manumissionum fiat mencio de sigillo curie ecclesiastice.</p>
                    <p>Item, statuimus et ordinamus quod de cetero notarii non audeant publicare instrumenta manumissionum, nisi in ipsis instrumentis fiat mencio de sigillo curie ecclesie.</p>
                    <p>Et si facta fuerint instrumenta, quod eisdem non adhibeatur fides, et puniri possint notarii ad arbitrium nostrum aut uicarii uel officialis nostri.</p>
                    <p>Lecte, publicate, et recitate fuerunt predicte constituciones et ordinaciones coram clero et populo in coemeterio sancti Michelis de Nicosia, congregatis die Dominica Palmarum, sexta decima mensis Martii, anno Domini MCCCLIII, Indiccione VI.</p>
                </div>
                <div>
                    <head>Footnotes</head>
                    <p>[1] 'canonica monicione premissa...et peremptorio termino eisdem assignamus' in parenthesis.</p>
                </div>
            </div>
        </body>
    </text>
</root>
