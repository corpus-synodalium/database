<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Cambrai</title>
                <recordID>0051</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1260-10-01</origDate>
                <dateNotes/>
                <origPlace>Cambrai</origPlace>
                <diocese>Cambrai</diocese>
                <province>Reims</province>
                <country>Belgium</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 51</p>
                <p>Year: 1260</p>
                <p>Month: 10</p>
                <p>Day: 1</p>
                <p>Circa: None</p>
                <p>DatingNotes: None</p>
                <p>Place: Cambrai</p>
                <p>Diocese: Cambrai</p>
                <p>Province: Reims</p>
                <p>CountryModern: Belgium</p>
                <p>Latitude: 50.175579</p>
                <p>Longitude: 3.2345</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Nicolas III de Fontaines</p>
                <p>IssuingAuthorityAlt: None</p>
                <p>RegnalStart: 1248</p>
                <p>RegnalEnd: 1249</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: Nijmegen, Universiteitsbibliotheek, MS 192, fol. 14v-19v</p>
                <p>SourceOther: None</p>
                <p>Edition: Avril, Statuts, IV, 72-85</p>
                <p>EditionOther: Boeren, Anciens statuts, III, 377-390</p>
                <p>SourceNotes: Nijmegen MS not known to Avril; see transcription provided by CMA Caspers and update accordingly</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: Yes</p>
                <p>Transcription: Reviewed </p>
                <p>GeneralNotes: Nove additiones</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Incipiunt addiciones noue facte in synodo a nobis celebrata anno Domini MoCCpLXo in die beati Remigii in capite octobris.</p>
                </div>
                <div>
                    <head>Capitulum 1</head>
                    <p>In titulo de penitencia addimus hec: Inhibemus et in uirtute sancte obedientie precipimus districte uniuersis presbyteris parochialibus et omnibus illis quos penitenciarios nostros constituimus et qui auctoritate nostra confessiones audiunt in ciuitate et diocesi Cameracensi, ne, dum sedent ad confessiones audiendas, immisceant scienter uel ex certa sciencia uerba confabulacionis uel alia non pertinencia ad peccata confitentis penitentis.</p>
                </div>
                <div>
                    <head>Capitulum 2</head>
                    <p>Et in principio confessionis cuiuslibet persone, priusquam confitens incipiat confiteri, precipiant ipsi confessores confitenti ne [1] peccata aliena uerbo, facto uel nutu aut circumstancias quaslibet dicat [2], proferat uel reuelet, et inhibeat [3] ne impertinencia ad confessionem dicat confitens, nec confessor in hiis aures prebeat, sed talia dicentem exasperet et grauiter reprehendat.</p>
                </div>
                <div>
                    <head>Capitulum 3</head>
                    <p>Preterea non uolumus quod aliqui qui penitenciarie nostre curam gerunt in manifestis peccatis nobis reseruatis absoluendi habeant potestatem.</p>
                    <p>Nec eciam uolumus quod potestatem habeant absoluendi nominatim excommunicatos, suspensos uel interdictos auctoritate nostra uel curie nostre Cameracensis uel archidiaconorum ipsorum.</p>
                    <p>Nec eciam uolumus quod aliquem possint absoluere de peccatis sortilegiorum que circa sacramenta Ecclesie committuntur, sed tales ad nos remittant absoluendos.</p>
                </div>
                <div>
                    <head>Capitulum 4</head>
                    <p>Item in eodem titulo de penitencia in illo loco qui sic incipit: Nullus sacerdos uocet monachum etc.</p>
                    <p>, detrahimus illa uerba: uel sui abbatis.</p>
                </div>
                <div>
                    <head>Capitulum 5</head>
                    <p>Item statuimus et precipimus quod omnes et singuli sacerdotes ciuitatis et diocesis Cameracensis ac omnes alii qui uice nostra confessiones audiunt parochianorum suorum ac singulorum quorum confessiones audiunt, quod in predicacionibus populum exhortentur ut saltem semel in anno uisitent peregre matrem suam Cameracensem ecclesiam, et nos omnibus uere penitentibus et confessis pro qualibet peregrinacione concedimus XL dies indulgentie, quam indulgenciam precipimus singulis predicatoribus et presbyteris per nostram ciuitatem et diocesim publicari.</p>
                </div>
                <div>
                    <head>Capitulum 6</head>
                    <p>Precipimus eciam eisdem sacerdotibus et uice nostra confessiones audientibus quod iniungendo penitencia, ubi confitentis peccatum talem laborem requirit, iniungant penitentibus peregrinacionem faciendam ad suam matrem Cameracensem ecclesiam semel aut bis in anno, aut pluries secundum locorum distanciam et qualitatem et quantitatem delicti, prout eorum saluti uiderit expedire, ut parcatur eorum laboribus et expensis.</p>
                </div>
                <div>
                    <head>Capitulum 7</head>
                    <p>Precipimus quoque predictis omnibus presbyteris et uice nostra confessiones audientibus quod singulos sibi confitentes ad deuocionem faciendam peregrinacionis predicte excitent et inducant.</p>
                    <p>Et quotiens illi qui peregrinaciones alibi tenentur facere, sue peregrinacionis commutacionem fieri requirant, et precipue mulieres [4] quibus propter sexum parcendum est, eciam auctoritate nostra commutent in peregrinacionem Cameracensis ecclesie unam uel plures, attendentes laborem, distanciam et expensas peregrinacionis ad quam antea tenebantur.</p>
                </div>
                <div>
                    <head>Capitulum 8</head>
                    <p>De eucharistia.</p>
                    <p>Item in titulo eucharistie, addimus in articulo qui sic incipit: Quilibet autem fidelis penitens si deuote etc.</p>
                    <p>: Qui eundo et redeundo cum sacerdote qui fert corpus Christi Domini ad infirmum, ubi concedimus dies indulgentie, concedimus XX.</p>
                </div>
                <div>
                    <head>Capitulum 9</head>
                    <p>De extrema unccione.</p>
                    <p>In articulo de extrema unccione, addimus quod euntibus similiter et redeuntibus cum sacerdote deferente oleum ad infirmos inungendos concedimus decem dies indulgentie, quinque scilicet sub eundo et totidem redeundo.</p>
                </div>
                <div>
                    <head>Capitulum 10</head>
                    <p>De testamentis.</p>
                    <p>Item in titulo de testamentis publicamus et precipimus obseruari constitucionem concilii prouincialis que talis est : Fiat in singulis ecclesiis parochialibus et conuentualibus rescriptum quod dicitur inuentarium [5] in quo continentur redditus et possessiones ecclesiarum: libri, calices, uasa aurea uel argentea, reliquie cum capsulis [6], uestimenta et ornamenta ecclesie usibus deputata, et ea a maioribus ecclesie semel in anno recitentur.</p>
                </div>
                <div>
                    <head>Capitulum 11</head>
                    <p>De excommunicacionibus.</p>
                    <p>Item excommunicamus omnes illos, auctoritate sancte synodi, qui inhibent uel inhibere de cetero presumpserint facto, uerbo uel nutu tacite uel expresse uel alio quoquomodo, per se uel per alium, subditis suis uel aliis litteratis, ne tonsuram accipiant a suo episcopo clericalem, nisi sint serui sui.</p>
                </div>
                <div>
                    <head>Capitulum 12</head>
                    <p>Item inhibemus sub pena excommunicacionis ne aliquis episcopo se presentet seu ipsi episcopo ab aliquo officiali offeratur ad recipiendum tonsuram clericalem ea intencione ut domino suo temporali iura subtrahat, uel ut aliquid occasione libertatis uexet uel molestet, sed ea intencione tonsuram poterit accipere clericalem ut domino ualeat obsequio clericali perpetuo famulari.</p>
                </div>
                <div>
                    <head>Capitulum 13</head>
                    <p>Item ad sopiendum inter parochiales presbyteros nostre diocesis et capellanos in ecclesiis parochialibus eorumdem omnimodam materiam questionis, statuimus ut capellani dictarum capellaniarum in confessionibus audiendis presbyteris parochialibus subueniant et succurrant, ac eciam in hiis que ad officium parochiale pertinent, eo tempore quo constabit dictos presbyteros occasione nostra seu curie nostre Cameracensis esse impeditos, uel infirmitate proprii corporis detentos, dum tamen infirmitas huiusmodi numerum XV dierum non excedat, saluis nihilominus ordinacionibus a nobis et predecessoribus nostris factis super capellaniis, que per nos aut predecessores nostros ordinate constituuntur.</p>
                </div>
                <div>
                    <head>Capitulum 14</head>
                    <p>Item statuimus quod festum de morte beati Gaugerici Cameracensis in omnibus ecclesiis ciuitatis Cameracensis et [7] in illis locis ubi ius patronatus obtinere dinoscitur solempniter celebretur, et quod de eodem festo in predictis locis IX fiant lecciones.</p>
                </div>
                <div>
                    <head>Capitulum 15</head>
                    <p>Item de bono et glorioso confessore Uincencio Senogiensi et alibi ubi ius obtinet patronatus precipimus obseruari.</p>
                </div>
                <div>
                    <head>Capitulum 16</head>
                    <p>Precipimus iuxta mandatum apostolicum ut beati Petri Martyris festum quod celebriter agit Romana Ecclesia, cum deuocione ac solempniter omni modo celebretis et faciatis a uestris subditis ueneracione congrua celebrari, matutinale officium de ipso martyre omnino cum nouem leccionibus, et alia nihilominus de eo officio prout conuenit solempniter exequentes.</p>
                    <p>Illi uero qui non consueuerunt paschali tempore, quo ipsius martyris solempnitas agitur, festum aliquod cum nouem leccionibus celebrare et diuinum officium iuxta modum et morem solitum de morte ipsa agant, et diem festi sui quod occurrit III [8] kalenkas maii in uestris kalendariis [9] scribendo, ibi eiusdem sancti nomen cum speciflcacione ordinis Predicatorum sollicite designetis.</p>
                </div>
                <div>
                    <head>Capitulum 17</head>
                    <p>Precipimus quod festum beati Dominici confessoris, qui fuit primus institutor ordinis Predicatorum, in uestris kalendariis nonas augusti diligenter annotetis, et officium trium leccionum de eo faciatis.</p>
                </div>
                <div>
                    <head>Capitulum 18</head>
                    <p>De uiolacione ecclesiarum.</p>
                    <p>Statuimus ut si quis aliquem ab ecclesia uiolenter extraxerit quamuis extractum restituerit ab ingressu ecclesie per annum unum nouerit se priuatum.</p>
                </div>
                <div>
                    <head>Capitulum 19</head>
                    <p>Si quis aliquem in ecclesia interfecerit, quamdiu uixerit ipso facto ab ingressu ecclesie sit priuatus, nisi cum eo per prouinciale concilium fuerit dispensatum, saluis aliis penis que contra eum in canone constitute continentur.</p>
                </div>
                <div>
                    <head>Capitulum 20</head>
                    <p>Quia sepe contingit quod a laicis persone seu bona ecclesiastica per uiolenciam capiuntur, et iudices seculares in iusticia clericis et religiosis personis se negligentes exhibeant uel remissos, statuimus quod quilibet episcopus post monicionem legitime factam huiusmodi malefactoribus per diocesim suam cessari faciat a diuinis.</p>
                    <p>Addimus: Si moniti noluerint obedire exceptis baptismo paruulorum et penitentiis morientium.</p>
                    <p>In ilia parochia, in qua detinebuntur persone ecclesiastice seu bona a laicis per uiolenciam occupata, et tamdiu, cessetur ibidem a diuinis, donec sint restituta et ecclesiis de excessu huiusmodi legitime satisfactum.</p>
                </div>
                <div>
                    <head>Capitulum 21</head>
                    <p>De confessionibus.</p>
                    <p>Omnis utriusque sexus fidelis postquam ad annos discrecionis peruenerit, omnia solus peccata sua saltern semel in anno confiteatur proprio sacerdoti, et iniunctam sibi penitenciam pro uiribus suis studeat adimplere, suscipiens reuerenter ad minus in Pascha [10] eucharistie sacramentum, nisi de proprii sacerdotis consilio ob aliquam racionabilem causam ab eius percepcione duxerit abstinendum, alioquin et uiuens ab ingressu ecclesie arceatur, et moriens christiana careat sepultura.</p>
                    <p>Unde hoc salutare statutum frequenter in ecclesiis publicetur, ne quisquam ignorantie cecitate uelamen excusacionis assumat.</p>
                </div>
                <div>
                    <head>Capitulum 22</head>
                    <p>Si quis autem alieno sacerdoti uoluerit iusta de causa peccata sua confiteri, licenciam prius postulet et obtineat a proprio sacerdote, cum aliter ipse illum possit soluere nec ligare.</p>
                </div>
                <div>
                    <head>Capitulum 23</head>
                    <p>Sacerdos autem sit discretus, ut [11] more periti medici superinfundat uinum et oleum uulneribus sauciati, diligenter inquirens et peccatoris circumstancias et peccati, per quas [12] prudenter intelligat quale ei debeat prebere consilium et cuiusmodi remedium adhibere, diuersis experimentis utendo ad sanandum egrotum.</p>
                </div>
                <div>
                    <head>Capitulum 24</head>
                    <p>Caueat autem omnino ne uerbo uel signo aut alio quouis modo prodat aliquatenus peccatorem, sed si prudenciori [13] consilio indiguerit, illud absque ulla expressione persone caute requirat; quoniam qui peccatum in penitenciali iudicio sibi detectum presumpserit reuelare, non solum sacerdotali officio decernimus deponendum, uerum eciam ad agendam penitenciam perpetuo in arctum monasterium detrudendum.</p>
                </div>
                <div>
                    <head>Capitulum 25</head>
                    <p>Nullus mortuus infra ecclesiam sepeliatur, nisi episcopi aut abbates sint, aut digni presbyteri aut fideles laici et fidei meritorum prerogatiua precellentes, ut patet [14].</p>
                </div>
                <div>
                    <head>Capitulum 26</head>
                    <p>Ista sunt statuta synodalia cum nouis addicionibus et declaracionibus que ab omnibus uolumus obseruari, ceteris statutis in libello nostro synodali contentis in suo nihilominus robore duraturis.</p>
                </div>
                <div>
                    <head>Capitulum 27</head>
                    <p>De mandato curie Cameracensis.</p>
                    <p>Precipimus quod decani et sacerdotes mandata curie nostre fideliter ac uiriliter exequantur.</p>
                    <p>Et si timeant ne malum aliquod per aduersarium, per laicalem iusticiam, uel per quemcumque alium inferri debeat portitori, caute ipsum expediant et postmodum mandata curie adimplere procurent.</p>
                </div>
                <div>
                    <head>Capitulum 28</head>
                    <p>Item districte et in uirtute sancte obedientie inhibentes ne pro expediendis mandatis curie aliquid a litigatoribus exigant uel recipiant, nec pro sigillanda littera nec alia occasione quacumque.</p>
                    <p>Clericus tamen qui rescripcionem scripserit, duos albos tantummodo recipiat pro labore et, si ad domicilium litigatoris ierit pro citando uel monendo, uel aliquid aliud faciendo, recipiat unum denarium tantum.</p>
                </div>
                <div>
                    <head>Capitulum 29</head>
                    <p>Preterea quia litigatores quandoque citaciones a curia impetratas maliciose occultant, nec eas executori procurant exhibere, et postmodum eas exhibent cum iam citandus ad diem nullo modo uel commode comparere non potest.</p>
                </div>
                <div>
                    <head>Capitulum 30</head>
                    <p>Item precipimus ut nullus executor citacionem sibi demandatam faciat, nisi de termino in citacione contento ad huiusmodi tantum temporis remaneat quod persona citanda ad diem Cameracum commode possit comparere.</p>
                </div>
                <div>
                    <head>Capitulum 31</head>
                    <p>De questariis addendo: Preter hec quod questarios quantum cum Domino possumus eliminare uolentes, precipimus ut littere nostre si quas habuerint que a forma nostra communi deuiauerint, utpote si contineatur in ipsis quod ipsi predicare ualeant, uel quod nos uota fracta, peccata oblita remittimus, uel aliud simile quod [15] a forma communi deuiauerit, pro falsis habeantur, et nos ipsas decernimus falsas, et portitores earum falsarios reputamus.</p>
                    <p>Et decani ad denunciacionem presbyterorum [16] tales capiant, et ad nos sub expensis nostris remittant, inuocato ad hoc, si necesse fuerit, brachio seculari.</p>
                    <p>Ab hoc excipimus ecclesias Cameracensem, Remensem, Sancti Nicasii Remensis et Sancti Antonii quibus nos aliquid concessimus speciale.</p>
                </div>
                <div>
                    <head>Capitulum 32</head>
                    <p>De augmentacione parochiarum.</p>
                    <p>Precipimus in uirtute sancte obedientie et sub pena suspensionis abbatibus, prioribus, prepositis, decanis, capitulis et aliis patronis ut augmentaciones parochiarum a bone memorie domino Guiardo predecessore nostro et a nobis auctoritate apostolica factas inuiolabiliter obseruent, nec contra eas per se uel per alios ueniant, dantes potestatem archidiaconis nostris ut in suis archidiaconatibus auctoritate eadem et nostra faciant eas [17] inuiolabiliter obseruari, et contrauenientes censura ecclesiastica compescant.</p>
                </div>
                <div>
                    <head>Capitulum 33</head>
                    <p>De reparacione ecclesiarum.</p>
                    <p>De reparacione eciam ecclesiarum, precipimus quod dicti archidiaconi diligentem curam habeant, et patronos earumdem per saisicionem prouentuum et porcionum quas in eis percipiunt ad refeccionem cancellorum, prout consuetudo loci ac uicinitas dederit, compellant.</p>
                    <p>Nos eciam sentencias eorum ex premissis [18] latas faciemus firmiter obseruari.</p>
                </div>
                <div>
                    <head>Capitulum 34</head>
                    <p>De excommunicacionibus.</p>
                    <p>Precipimus singulis sacerdotibus parochialibus uel eorum uices gerentibus quod singulis diebus dominicis et festiuis, candelis accensis, campanis pulsatis, publice ac solempniter ad uentalium ecclesie excommunicent omnes illos qui perturbant iurisdiccionem Cameracensis curie et qui impediunt quominus curia Cameracensis iurisdiccione sua utatur, sicut usa est a temporibus antiquis.</p>
                    <p>Et exponant presbyteri singuli in locis suis parochianis suis quibus et quot modis intelligatur huiusmodi iurisdiccionem perturbari, uidelicet interdicendo alicui et inhibendo uel faciendo per alium inhiberi ne in curia Cameracensi causam suam prosequatur; item comminando eidem per se uel per alium; item capiendo uel capi faciendo per iusticiam secularem illum seu alium quemcumque qui in curia Cameracensi trahit aduersarium suum uel nuntium ipsius litterarum curie portitorem, uel uerberando eumdem uel uerberari faciendo, seu procurando, uel ipsi comminando, uel aliud faciendo, per quod processus negotii ualeat retardari, in occulto uel in aperto, uel occasiones querendo alias uel alia facta antiqua uel noua eisdem imponendo que ipsi non imponerent si in curia Cameracensi causam suam non moueret.</p>
                    <p>Et exponant publice quod hii qui agunt talia, auctoritate Cameracensis curie, sentenciam excommunicacionis incurrunt.</p>
                </div>
                <div>
                    <head>Capitulum 35</head>
                    <p>Si quis autem presbyter premissa scienter obmiserit septem diebus ab ingressu ecclesie sit priuatus, quam suspensionis sentenciam sine nostra uel officialis nostri uel archidiaconorum sciencia nolumus aliquatenus relaxari.</p>
                </div>
                <div>
                    <head>Capitulum 36</head>
                    <p>Item nomina eorum quos sacerdotes in officiis suis nouerint in premissis iurisdiccionem huiusmodi perturbare seu perturbasse et sentenciam huiusmodi incurrisse uel contra quos super hoc fama laborauerit, nobis uel officiali nostro significent, ut in hoc remedium debitum apponamus.</p>
                    <p>Preterea ad nostrorum predecessorum exemplum qui idem in clericis et personis ecclesiasticis statuerunt, districte precipimus ut in locis in quibus portitor aliquis litterarum curie nostre clericus seu laicus captus fuerit et detentus omnino cessetur interim a diuinis, nec sine nostra uel officialis nostri licencia diuini officii organa resumantur, et loca in quibus hoc factum fuerit, postquam diuulgatum fuerit, et ad noticiam presbyteri peruenerit, ecclesiastico ex tunc supponimus interdicto, nisi super hoc diffamatus purgacionem prestiterit competentem.</p>
                </div>
                <div>
                    <head>Capitulum 37</head>
                    <p>Item ad exemplum bone memorie domini Guiardi predecessoris nostri qui sentenciam excommunicacionis in clericos, qui illicenciati ab episcopis alienis ordines receperint, promulgauit, nos eamdem sentenciam innouamus et in tales qui decetero hoc egerint, sentenciam excommunicacionis promulgamus.</p>
                </div>
                <div>
                    <head>Capitulum 38</head>
                    <p>Et ut inter bonos et malos, transgressores ac obedientes, discrecio habeatur, precipimus decanis nostris christianitatum ut in ponendis presbyteris in succursibus ordinatos ab episcopis propriis anteponant taliter [19] ordinatis.</p>
                    <p>Et si aliquibus de celebrando in nostra diocesi graciam fecerimus, nolumus tamen quod propter hoc ad curam animarum uel ad regimen admittantur.</p>
                    <p>Nec uolumus quod archidiaconi taliter ordinatos ad ecclesias parochiales recipiant, si eis a patronis fuerint presentati.</p>
                </div>
                <div>
                    <head>Capitulum 39</head>
                    <p>Item ut hec et alia nostra et [20] predecessorum nostrorum statuta synod alia a sacerdotibus memoriter teneantur, uolumus et precipimus quod decani in capitulis suis, quando pro negotiis que emergunt ad capitulum suos euocauerint sacerdotes, antequam de aliis agant, tria statuta synod alia presentibus omnibus sacerdotibus publice legi faciant per ordinem, in presenti capitulo incipiendo ubi in precedenti dimissum fuerit.</p>
                    <p>Et si quis de intellectu uerborum dubitauerit, a pericioribus requirat.</p>
                </div>
                <div>
                    <head>Capitulum 40</head>
                    <p>Item precipimus quod quilibet sacerdos libellum synodalem habeat et eum ad minus quater in anno perlegat diligenter.</p>
                </div>
                <div>
                    <head>Capitulum 41</head>
                    <p>Item uolumus quod festum beati Gisleni sua propria die celebretur.</p>
                </div>
                <div>
                    <head>Capitulum 42</head>
                    <p>Item transferimus ad crastinum beati Dionisii et tunc fiant tres lecciones ad minus de sancto Gisleno.</p>
                    <p>In ecclesiis uero ubi ius obtinet patronatus, uolumus quod nouem fiant lecciones.</p>
                </div>
                <div>
                    <head>Capitulum 43</head>
                    <p>De testamentis.</p>
                    <p>Item quia executores testamentorum nonnunquam maliciose in bonis [21] defunctorum uersantur, et hec et similia debent diligencia episcopi emendari, precipimus ut coram duobus a nobis in singulis archidiaconatibus deputatis executores testamentorum singulorum archidiaconatuum de numero et ualore bonorum defuncti et erogatis ab ipso reddant debitam racionem.</p>
                    <p>Et concedimus hiis qui a nobis super hoc erunt deputati potestatem uocandi coram se executores predictos, et eorum contumaciam, si uenire noluerint, per censuram ecclesiasticam puniendi, et exigendi ab eis debitam racionem et computacionem.</p>
                    <p>Si quid autem fraudis uel negligentie perceperint, ad nos referre procurent.</p>
                </div>
                <div>
                    <head>Capitulum 44</head>
                    <p>Item precipimus prout apud Sanctum Quintinum fuit in prouinciali concilio constitutum ut abbates et abbatisse in prioratibus suis debitum ponant numerum personarum, prout in antiquis fuit consuetum.</p>
                    <p>Et decani singuli defectum super hoc, si quid fuerit in suis decanatibus, nobis denuntient, et nos ad correccionem talium procedemus prout uidebitur equum et iustum.</p>
                </div>
                <div>
                    <head>Capitulum 45</head>
                    <p>Item precipimus quod presbyteri et alii subditi nostri mandata curie Remensis deuote recipiant, sicut in ordinacione domini Albanensis continetur.</p>
                </div>
                <div>
                    <head>Capitulum 46</head>
                    <p>Porcio sacerdotum in solo ecclesie edificantium.</p>
                    <p>Item concedimus presbyteris parochialibus qui in solo ecclesie de bonis aliunde acquisitis [22] edificia fecerint, quod pro modo medietatis edificiorum predictorum possint suas ultimas uoluntates ordinare, et quod ipsa edificia usque ad medietatem expensarum factarum in eis ualeant obligare.</p>
                </div>
                <div>
                    <head>Capitulum 47</head>
                    <p>De pauperibus.</p>
                    <p>Item alia constitucio prouincialis, quod singuli presbyteri parochiales singulis diebus dominicis et festiuis anni omnes questuarios denuntient et proponant: Quicumque benefecerit pauperibus ecclesie, habet [23] indulgenciam tam a domino Remensi quam a suffraganeis omnibus, a quolibet quadraginta dies indulgentie, cuius est numerus quadringenti et octoginta dies.</p>
                </div>
                <div>
                    <head>Capitulum 48</head>
                    <p>Item statuimus ne aliqua persona, sacerdos aut clericus beneficiatus nostre diocesis de bonis ecclesiasticis possessiones uel bona aliqua acquirat liberis suis naturalibus uel concubinis aut consimilibus personis, acquiri faciat uel per alium quoquomodo.</p>
                    <p>Qui uero contra fecerit et qui premissis [24] scienter interesse presumpserit, ipso facto sentenciam excommunicacionis incurrat.</p>
                </div>
                <div>
                    <head>Capitulum 49</head>
                    <p>Item cupientes ut cultus diuinus de die in diem continuum suscipiat incrementum, precipimus ut presbyteri parochiales ciuitatis et diocesis Cameracensis dominicis diebus et festiuis solempnitatibus ad ecclesias suas personaliter accedentes, campanis pulsatis, matutinas deuote percantent, alioquin delinquentes grauiter puniemus.</p>
                </div>
                <div>
                    <head>Capitulum 50</head>
                    <p>Item statuimus quod capellani beneficiati in quolibet loco [25] nostre diocesis ad generale capitulum quod dicitur ad Cineres, personaliter compareant cum presbyteris parochialibus et ordinacioni decanorum intersint.</p>
                    <p>Et si quis ibidem uerbum Domini predicauerit, nos audientibus ac astantibus, uel penitentibus et confessis, quadraginta dies indulgentie misericorditer concedimus.</p>
                </div>
                <div>
                    <head>Capitulum 51</head>
                    <p>Item statuimus ut nullus presentatus ad curam a quocumque patrono, amoueatur ab ipso patrono sine nostra consciencia.</p>
                </div>
                <div>
                    <head>Capitulum 52</head>
                    <p>Item statuimus ut si per uiolenciam uel maliciam cuiusquam impediri contigerit quominus synodus celebretur in locis in quibus celebrari consueuit et debet, in locis eisdem cessetur a diuinis, donec per nos uel officialem nostrum fuerint organa restituta.</p>
                </div>
                <div>
                    <head>Capitulum 53</head>
                    <p>De processione die lune.</p>
                    <p>Addimus statuentes ut singuli parochiales presbyteri et capellani deseruientes in parochialibus ecclesiis singulis diebus lune ante missam cum populo in suis ecclesiis congregato, personaliter atria sua circumeant, dicentes Miserere mei Deus, et psalmum De Profundis pro defunctis, nisi tunc tempus fuerit adeo pluuiosum uel nociuum quod hoc commode fieri non possit; tunc enim hoc fiet intra ecclesias suas.</p>
                    <p>Et si tanta fuerit festiuitas illo die lune quod tunc commode fieri non possit, fiat die immediate sequenti.</p>
                </div>
                <div>
                    <head>Capitulum 54</head>
                    <p>Item statuimus quod in qualibet parochiali ecclesia desuper ostium chori seu cancelli, uidelicet in publico loco, aperte et dilucide in grossa et bene distincta littera, ita quod a longe bene possit legi, scribatur Pater Noster, Credo in Deum et Aue Maria.</p>
                    <p>Precipimus quod presbyter ex tunc premissa faciat fieri infra mensem.</p>
                </div>
                <div>
                    <head>Capitulum 55</head>
                    <p>De penitencia.</p>
                    <p>Item de articulo penitentie, capitulo Preterea in fine eiusdem capituli post hec uerba: uel archidiaconorum nostrorum, additum est: nisi de mandato episcopi officialis uel archidiaconi; et si secus fecerint, sciant taliter absoluti se non esse absolutos.</p>
                    <p>Et hoc quilibet sacerdos diligenter denunciat.</p>
                </div>
                <div>
                    <head>Capitulum 56</head>
                    <p>De testamentis.</p>
                    <p>Titulo de testamentis, capitulo Precipimus ut sacerdotes, in fine eiusdem capituli post hec uerba: episcopo nuntient, additum est: Quod presbyteri parochiales solempniter in ecclesiis suis sepe et sepius denuntient ne aliqui presumant bona ecclesiastica immobilia emere quoquomodo aut ius uendicare in eisdem sine decreto sui diocesani.</p>
                </div>
                <div>
                    <head>Capitulum 57</head>
                    <p>De iurisdiccione curie Cameracensis.</p>
                    <p>Titulo addicionum synodalium ubi loquitur de iurisdiccione curie Cameracensi capitulo, in fine eiusdem capituli post hec uerba: Cum iam dudum perturbatores et impeditores ecclesiastice libertatis seu iurisdiccionis et mandatorum seu preceptorum officialium seu iudicum ecclesiasticorum excommunicati, nec propter hoc ab huiusmodi perturbacionis impedicione cauerint, sed potius de malo in peius manum suam aggrauantes, quidam no biles et potentes domini temporales et eorum seruientes sentenciam huiusmodi diutius animo sustinuerunt indurato, et adhuc dampnabiliter sustinere non formidant, perseuerantes pertinaciter in eadem, addimus: Ut singuli qui per aliquem uel aliquos predictorum perturbati uel impediti fuerint, quominus iurisdiccionem uel mandata seu precepta ecclesiastica ualeant uel audeant secure exercere uel exequi contra illum uel illos per quem uel per quos perturbantur uel impediuntur, cessent a diuinis.</p>
                    <p>Et si infra mensis unius spatium a tempore dicte cessacionis dicti petturbatores seu impeditores ab huiusmodi non resipiscant, tunc ipsi presbyteri eucharistiam ab ecclesiis et locis suis extrahentes, eam apud Cameracum deferant, nec aliqua ecclesiastica sacramenta aliquibus exhibeant seu ministrent, nisi baptisma paruulorum et sacramentum penitentie, scientes quod, si nec sic resipuerint, nos contras eos quorum proteruitas exigerit, adhuc durius procederemus [26], sacramenta eciam necessitatis prout iustum fuerit subtrahemus.</p>
                </div>
                <div>
                    <head>Capitulum 58</head>
                    <p>De matrimonio.</p>
                    <p>Addimus articulo de matrimonio: Quod matrimonia non fiant nec solempnisentur ante solis ortum sed hora honesta, et quod omnibus possit uideri propter suspiciones et [27] multa pericula que possunt in talibus euenire.</p>
                </div>
                <div>
                    <head>Capitulum 59</head>
                    <p>De conspiracione.</p>
                    <p>Addimus ad articulum de conspiracione: Precipimus singulis sacerdotibus parochialibus et eorum uices gerentibus quod singulis diebus dominicis et festiuis candelis accensis, campanis pulsatis publice et solempniter excommunicent omnes illos qui faciunt conspiraciones et colligaciones contra prelatos suos, presbyteros suos et ecclesias suas et iura earum, clam uel palam, precepto, facto, uerbo, consilio, auxilio aut aliter quoquomodo, inhibentes ne quis tales presumat absoluere nisi de nostra uel archidiaconorum nostrorum seu officialis nostri speciali auctoritate.</p>
                </div>
                <div>
                    <head>Capitulum 60</head>
                    <p>Addimus quod omnes sacerdotes et capellani infra duos menses habeant statuta synod alia sub pena uiginti solidorum parisiensium.</p>
                </div>
                <div>
                    <head>Capitulum 61</head>
                    <p>Item precipimus quod omnes sacerdotes sepe et sepius legant statuta synodalia, et ea que ad subditos suos pertinent legant et exponant eisdem, et ipsimet contenta in eisdem statutis integraliter teneant, et quicquid eis obscurum fuerit, decanos suos uel alios peritos consulant, ipsique decani, si dubitauerint, nos uel archidiaconos aut officialem consulant de eisdem.</p>
                </div>
                <div>
                    <head>Footnotes</head>
                    <p>[1] remoued &lt;&gt; around confitenti ne, footnote confitentium C ; corr. t.</p>
                    <p>[2] footnote quilibet C.</p>
                    <p>[3] remoued &lt;&gt; around et inhibeat, footnote aut inhereat C; corr. t.</p>
                    <p>[4] remoued &lt;&gt; around mulieres, footnote mulierum C.</p>
                    <p>[5] remoued &lt;&gt; around inuentarium, footnote Unctuarium C ; corr. t.</p>
                    <p>[6] remoued &lt;&gt; around capsulis, footnote casulis C; corr. t.</p>
                    <p>[7] remoued &lt;&gt; around et, footnote om. C.</p>
                    <p>[8] remoued &lt;&gt; around III</p>
                    <p>[9] remoued &lt;&gt; around kalendariis</p>
                    <p>[10] remoued &lt;&gt; around in Pascha, footnote in Pascha om. C; corr. g.</p>
                    <p>[11] remoued &lt;&gt; around ut, footnote et C; corr. g.</p>
                    <p>[12] remoued &lt;&gt; around per quas, footnote quilibet C ; corr. g.</p>
                    <p>[13] remoued &lt;&gt; around prudenciori, footnote prudenti C; corr. g.</p>
                    <p>[14] footnote XXIII C. (deleted XIII here)</p>
                    <p>[15] footnote quid C.</p>
                    <p>[16] remoued &lt;&gt; around presbyterorum, footnote presbyteros C.</p>
                    <p>[17] remoued &lt;&gt; around eas, footnote eos C.</p>
                    <p>[18] remoued &lt;&gt; around premissis, footnote premissas C.</p>
                    <p>[19] remoued &lt;&gt; around taliter, footnote aliter C.</p>
                    <p>[20] remoued &lt;&gt; around et, footnote om. C.</p>
                    <p>[21] remoued &lt;&gt; around bonis, footnote bonorum C.</p>
                    <p>[22] remoued &lt;&gt; around acquisitis, footnote quesitis C; corr. b.</p>
                    <p>[23] footnote habent C.</p>
                    <p>[24] footnote premissas C.</p>
                    <p>[25] remoued &lt;&gt; around loco, footnote om. C.</p>
                    <p>[26] remoued &lt;&gt; around procederemus</p>
                    <p>[27] remoued &lt;&gt; around et, footnote om. C.</p>
                </div>
            </div>
        </body>
    </text>
</root>
