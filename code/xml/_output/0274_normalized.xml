<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Nogaro</title>
                <recordID>0274</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1290-08-19</origDate>
                <dateNotes/>
                <origPlace>Nogaro</origPlace>
                <diocese>Auch</diocese>
                <province>Auch</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 274</p>
                <p>Year: 1290</p>
                <p>Month: 8</p>
                <p>Day: 19</p>
                <p>Circa: None</p>
                <p>DatingNotes: None</p>
                <p>Place: Nogaro</p>
                <p>Diocese: Auch</p>
                <p>Province: Auch</p>
                <p>CountryModern: France</p>
                <p>Latitude: 43.7592</p>
                <p>Longitude: -0.0328</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: Armanieu II d'Armagnac</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Duffour, Livre Rouge, 40-48</p>
                <p>EditionOther: Mansi 24, col 1066-1072</p>
                <p>SourceNotes: http://books.google.com/books?id=mstTAAAAYAAJ</p>
                <p>TranscriptionNotes: None</p>
                <p>BaseText: ['GoogleBooks', 'WebDownload']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Statuta prouincialia sub anno MoCCXC.</p>
                    <p>Notum sit omnibus quod, anno Domini MCCXC, die sabbati proximo post festum assumpcionis Beate Marie Uirginis, nobis A., Dei gracia, archiepiscopo Auxitano, assistentibus apud Nugarolium in concilio prouinciali cum uenerabilibus fratribus nostris, Conseranensi, Olorensi, Taruiensi, Lascurrensi, Adurensi et sancte Quitterie episcopis, et uicariis ecclesie Conuenarum, sede uacante, et procuratoribus aliorum suffraganeorum nostrorum ecclesie Auxitane, necnon cum procuratoribus omnium capitulorum ecclesiarum cathedralium, collegiatarum ipsius prouincie, et abbatibus Pessani et Reule Siluestrensis, et pluribus prioribus, preceptoribus, arcHipresbyteris et aliis ecclesiarum prelatis diocesium et Prouincie predictarum, fuit concorditer ordinatum quod super Uiolencia et spoliacione facta prefato episcopo et ecclesie Lascurensi moneantur nobilis uir comes Fuxi et uxor eius et eorum Senescallus in Bearnio, per Taruiensem et Olorensem episcopos, quod infra xv dies post monicionem ipsorum restituant dicto episcopo Lascurrensi ciuitatem Lascurrensem et castra ac loca et alia bona in monicione super hoc confecta contenta.</p>
                    <p>Alioquin excommunicacionis sentencia sint ligati.</p>
                    <p>Et quod ad perpetuam rei memoriam inter prouincialia statuta scribatur, ut si forte in futurum per aliquos principes attemptentur, contra ipsos modo simili procedatur.</p>
                    <p>Sentencia excommunicacionis lata dudum in raptores manifestos prouincie auxitane fuit ratifficata et confirmata ibidem.</p>
                </div>
                <div>
                    <head>Capitulum 1</head>
                    <p>Quia per abusum litterarum multi uexantur et affliguntur laboribus et expensis, in predicto concilio exstitit constitutum quod tam clerici, cuiuscumque condicionis aut status existant, qui litteris apostolicis abutuntur uel litteris legatorum sedis apostolice, uidelicet utendo falsis litteris scienter, uel qui litteras nomine suo uel nomine ecclesie sue impetratas tradunt aliis pro aduersariis fatigandis, et qui eas ad sic utendum recipiunt et qui litteris uocatis : ea que de bonis utuntur contra aliquos contra quos de iure, secundum formam ipsarum, dicte littere non procedunt uel possunt extendi, uel aliis litteris apostolicis generalibus, sentenciam excommunicacionis incurrant et eciam iudices qui scienter aliquos sic faciunt per suas litteras fatigari.</p>
                </div>
                <div>
                    <head>Capitulum 2</head>
                    <p>Quoniam sortilegia idololatrie comparantur per quam anime dampnabiliter decipiuntur, omnes sortilegi fuerunt in dicto concilio excommunicacionis sentencia innodati.</p>
                </div>
                <div>
                    <head>Capitulum 3</head>
                    <p>Fuit in dicto concilio institutum quod clericus aut religiosus, cuiuscumque condicionis aut status existat, qui clericum aut religiosum super actu particulari uel super crimine in iudicium uocari seu citari fecerit coram iudice seculari, excommunicacionis sententie subiaceat ipso facto et uocato seu sic citato de expensis et interesse satisfacere teneatur.</p>
                    <p>Item quod leprosi super accionibus personalibus non conueniantur coram iudicibus secularibus et si conuenti fuerint, non teneantur respondere coram ipsis et ad interesse teneantur eisdem qui eos sic procurauerint conueniri.</p>
                    <p>Et nichilominus iudices seculares compellantur per censuram ecclesiasticam ne ipsos super talibus accionibus respondere compellant.</p>
                    <p>Item quod leprosi eundo ad uillas et per uillas et ad castra signum portent consuetum in ueste superiori et non intrent nundinas uel mercata; alioquin quinque solidis currentis monete mulctentur ordinario applicanda.</p>
                </div>
                <div>
                    <head>Capitulum 4</head>
                    <p>Quia quod contra prelatos agitur, facile in subditos deriuatur, dignum est ut perpetrata contra ipsos emendacione debita corrigantur ne, concussis columpnis Ecclesie, edifficium diruatur.</p>
                    <p>Idcirco statuimus quod quicumque episcopum hostiliter, maliciose cum armis fuerit insecutus, inuaserit, percusserit uel ceperit uel socius fuerit facientis aut fieri mandauerit, aut factum ratum habuerit, aut consilium dederit uel fauorem, aut postea receptauerit aut deffensauerit scienter eumdem, excommunicacionis sentenciam incurrat ipso facto, a qua nequeat, nisi in articulo mortis, nisi a nobis uel a summo pontifice, liberari; et si in mortis articulo quis absolutus fuerit, corpus ipsius sepultura christiana careat donec de premissis satisfecerit competenter.</p>
                    <p>Nec ad thonsuram clericalem et ad sacros ordines uel ad beneficia ecclesiastica admittatur nec in domibus regularibus alicuius prelacionis assequatur honorem.</p>
                    <p>Si secus factum fuerit, sit irritum ipso facto; et omnibus feudis, locacionibus, arrendacionibus ecclesiarum et beneficiis que ab ecclesia et monasteriis cenobiis obtinet in prouincia, ipso iure, perpetuo sit priuatus, que ad ipsas ecclesias ipso facto libere reuertantur.</p>
                    <p>Et quod si quis predictorum filium uel filios habeat beneficiatum uel beneficiatos, quouis beneficio sit eo ipso priuatus, spe promocionis eo ipso omnino sublata.</p>
                    <p>Dentur cuncta eius edifficia in ruinam et nullo tempore reparentur, et sit infamis perpetuo; et tam insecutor quam alii supradicti tanti mali participes, quamdiu in sua malicia perdurabunt, singulis diebus dominicis et festiuis, pulsatis campanis et candelis exstinctis, per omnes illius loci ecclesias in quo tantum facinus fuerit attemptatum et diocesum uicinarum excommunicati publice nuncientur.</p>
                    <p>Et loca ubi perpetrata predicta fuerint et ubi predicti delinquentes huiusmodi recepti fuerint, usque ad condignam satisfaccionem ecclesiastico subiaceant interdicto.</p>
                    <p>In aliis quibuscumque locis, quamdiu ibi fuerint cessetur omnino a diuinis preter in casibus a iure permissis, et aliis penis super hoc uel similibus a iure statutis nichilominus in suo robore duraturis.</p>
                </div>
                <div>
                    <head>Capitulum 5</head>
                    <p>Idem sit in abbatibus, prioribus, archidiaconis, canonicis ecclesiarum cathedralium et rectoribus, exceptis tribus penis, scilicet quod filii talium non perdent habita beneficia et quod sua edifficia non dentur in ruinam et quod non admittantur ad sacros ordines, thonsuram, uel beneficia ecclesiastica, nec ad honorem prelacionis in domibus regularibus.</p>
                </div>
                <div>
                    <head>Capitulum 6</head>
                    <p>Statuimus quod si quis uel si que uiolenter occupauerit bona uel res ecclesiasticarum personarum uel retinuerit occupata, uel mandauerit, uel suo nomine factum ratum habuerit, uel consilium uel auxilium ad hoc dederit, ipso facto sit excommunicacionis uinculo innodatus, et loca ubi sit uiolencia uel ad que reducitur usque ad satisfaccionem condignam sint supposita ecclesiastico interdicto.</p>
                    <p>Si castra, villa uel locus ecclesie uel monasterii, uel ecclesiasticarum personarum occupentur, quamdiu stabit iniuria, sit ipse locus suppositus ecclesiastico interdicto, et omnia loca, terre taliter occupantium uel mandantium uel ratum habentium, nisi requisiti infra octo dies emendauerint usque ad condignam satisfaccionem ipso facto ecclesiastico iaceant interdicto.</p>
                </div>
                <div>
                    <head>Capitulum 7</head>
                    <p>Addimus quod rectores ecclesiarum, dum fuerint requisiti per personas ecclesiasticas uel clericos dampnum passos de premissis, cessent a diuinis et seruent contenta superius expressata, nullo alio mandato a superiore suo expectato.</p>
                </div>
                <div>
                    <head>Capitulum 8</head>
                    <p>Ad euitandum animarum periculum et ecclesiarum indempnitatibus auxitane prouincie prouidendum, omnes et singulos utriusque sexus, cuiuscumque dignitatis, condicionis, aut status existant, qui contra ecclesie libertatem, immunitatem, iura, iurisdiccionem et priuilegia eiusdem, siue consistant in spiritualibus et temporalibus, modis quibuscumque acquisita, uel contra laudabiles consuetudines erga ipsas ecclesias pia deuocione fidelium introductas uenire nituntur ipsa usurpando, aut ipsis ecclesiis et personis ecclesiasticis onera presertim grauia imponere, aut contra premissa uel aliquod eorumdem statutum, ordinacionem, colligacionem, conspiracionem, confederacionem, coniuracionem, pacta, promissiones inter se clam uel palam, directe uel indirecte inire uel facere super consiliis expensarum uel sumptuum contribucionem, uel alias quoquo modo ad inuicem factis uel faciendis, perpetuo uel ad tempus, necnon omnes et singulos, cuiuscumque condicionis aut status existant, qui, prelatos, ecclesias, monasteria, capitula, collegia seu conuentus, seu alias personas ecclesiasticas, ad submissiones sibi faciendas bonorum immobilium seu iurium ipsarum ecclesiarum actenus compulerunt, quocumque quesito colore seu modo, uel alias quolibet modo, nisi infra duos menses a tempore huiusmodi inchoando, de predictis satisfecerint ecclesiis competenter et ipsa bona iura in pristinam dimiserint libertatem, uel de cetero personas ecclesiasticas ad huiusmodi submissiones, ut premittitur, faciendas compulerint, et quoscumque dantes in predictis uel aliquo predictorum consilium, auxilium uel fauorem singulas personas excommunicacionis, collegia et uniuersitates interdicti sententiis ipso facto decernimus subiacere.</p>
                    <p>Prelati uero, religiosi clerici et persone ecclesiastice qui uel que presentem constitucionem et alia iura super hoc edicta non seruauerint, penas super hoc inflictas ipso facto se nouerint incurrisse.</p>
                    <p>Presentem autem constitucionem per suffraganeos nostros in suis synodis semel et per rectores ecclesiarum in suis ecclesiis quolibet anno, sub pena ingressus ecclesie, quam non parendo ipso facto incurrant, precipimus publicari.</p>
                </div>
                <div>
                    <head>Capitulum 9</head>
                    <p>Sacro approbante concilio interpretando statutum nostrum editum in concilio Nugarolensi quod incipit : Statuimus quod si quis uel si que uiolenter occupauerint bona res ecclesie uel ecclesiasticarum personarum uel retinuerint ocCupata, etc., declaramus omnes et singulos utriusque sexus qui post dictum statutum bona, iura, uel res ecclesiarum que eisdem competunt uel debentur de consuetudine uel de iure, quoad proPrietatem uel possessionem aut eciam ad utrumque, qui retinuerint requisiti, occupauerint, seu substraxerint predicta uel aliquod predictorum, ipsis ecclesiis uel personis ecclesiasticis, ipso in penas dicti statuti incidisse; mandantes dictas penas in dictis personis et locis usque ad condignam satisfaccionem inuiolabiliter obseruari.</p>
                    <p>Statuimus quod quicumque utriusque sexus, bona, res uel iura ecclesiarum que eisdem, de iure uel consuetudine, competunt Uel debentur, quoad possessionem uel proprietatem, coniunctim ue1 diuisim, occupauerint uel retinuerint requisiti, uel in premissis dederint auxilium, consilium uel fauorem, eo ipso excommunicacionis incurrant sentenciam.</p>
                    <p>Si autem domini locorum uel eorum loca tenentes consules, iurati predicta faciunt ubi predicta facta fuerint uel aliquod de predictis, nisi fecerint dari, restitui uel emendari requisiti, ipso facto sint suppositi ecclesiastico interdicto.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
