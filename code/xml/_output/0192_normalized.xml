<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Orleans</title>
                <recordID>0192</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1314</origDate>
                <dateNotes/>
                <origPlace>Orléans</origPlace>
                <diocese>Orléans</diocese>
                <province>Sens</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 192</p>
                <p>Year: 1314</p>
                <p>Month: None</p>
                <p>Day: None</p>
                <p>Circa: Yes</p>
                <p>DatingNotes: before 1314</p>
                <p>Place: Orléans</p>
                <p>Diocese: Orléans</p>
                <p>Province: Sens</p>
                <p>CountryModern: France</p>
                <p>Latitude: 47.9025</p>
                <p>Longitude: 1.909</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Milon de Chailli</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Martene, Vet Script, VII, coll 1273-85</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: gathered and reissued in 1314</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>DIe dominica precedente synodum sacerdotes, qui capellanum non habent in suis parrochiis, diligenter inquirant publice in ecclesia, si qui sunt infirmi in parrochia.</p>
                    <p>Feria subsequenti antequam iter arripiant, eos uisitent, non eciam requisiti, et faciant quidquid necesse fuerit ad salutem animarum.</p>
                </div>
                <div>
                    <head>Capitulum 2</head>
                    <p>Districte precipitur ut ieiuni intrent synodum.</p>
                    <p>In ieiunio enim debet fieri et oracione.</p>
                </div>
                <div>
                    <head>Capitulum 3</head>
                    <p>Districte eciam precipitur sacerdotibus, ut induti albis et stolis intrent synodum, que celebratur tempore paschali: illam uero que celebratur Octobri, in suppelliciis, cantis et stolis.</p>
                </div>
                <div>
                    <head>Capitulum 4</head>
                    <p>Precipitur districtius, ut omnes presbyteri, maxime curam animarum habentes, ueniant ad synodum; et si graui infirmitate detenti, aut alia necessitate ineuitabili uenire non potuerint, suum capellanum mittant, aut clericum loco sui, qui potestatem habeant iurandi in animas excusandorum, quia legitimo impedimento sint detenti.</p>
                </div>
                <div>
                    <head>Capitulum 5</head>
                    <p>Inhibetur presbyteris, ne causas ducant ad synodum, aut alia negocia que non pertinent ad synodum, et ne tunc sibi minuant cum debent interesse synodo; et quod ad campane pulsacionem, omni occasione postposita, locum in quo debet celebrari synodus, intrare festinent.</p>
                </div>
                <div>
                    <head>Capitulum 6</head>
                    <p>Precipitur ut in eundo et redeundo a synodo honeste ambulent presbyteri, et honesta querant hospicia, et in eis circumspecte se habeant, ne status clericorum uertatur populo in opprobrium et contemtum.</p>
                </div>
                <div>
                    <head>Capitulum 7</head>
                    <p>Precipitur in uirtute obedientie, ut maximus honor et reuerencia debita singulis sacramentis sancte ecclesie precipue a sacerdotibus et clericis exhibeantur, et ut laici exhibeant, frequenter sacerdotes moneant et exhortentur.</p>
                </div>
                <div>
                    <head>Capitulum 8</head>
                    <p>Statuimus, quod per totam diocesim Aurelianensem in festo Inuencionis sancte Crucis et Exaltacionis solemne fiat festum, et fiant octaue solemnes, sicut in maiori ecclesia Aurelianensi fieri consueuit.</p>
                </div>
                <div>
                    <head>Capitulum T1</head>
                    <p>De Baptismo.</p>
                </div>
                <div>
                    <head>Capitulum 9</head>
                    <p>Baptismus cum honore et reuerencia celebretur, et cum magna cautela, maxime in distinccione et prolacione uerborum, in quibus tota uirtus consistit sacramenti, et salus puerorum, scilicet nominando puerum et dicendo: Ego baptizo te in nomine Patris, et Filii, et Spiritus sancti.</p>
                    <p>Amen.</p>
                    <p>Et in Romana sub hac forma doceant sacerdotes frequenter laicos debere baptizare pueros in necessitate, et eciam patrem et matrem pueri in summa necessitate.</p>
                </div>
                <div>
                    <head>Capitulum 10</head>
                    <p>Forma autem uerborum predicta ab eo qui baptizat, integre, ordinate et continue sine interposicione proferatur.</p>
                </div>
                <div>
                    <head>Capitulum 11</head>
                    <p>Pro baptismo nihil omnino exigatur; sed si quid offeratur, gratis exhibeatur.</p>
                </div>
                <div>
                    <head>Capitulum 12</head>
                    <p>Fontes sub sera clausi custodiantur propter sortilegia.</p>
                    <p>Chrisma similiter et oleum sanctum sub claue seruentur.</p>
                </div>
                <div>
                    <head>Capitulum 13</head>
                    <p>Semper sacerdos interroget laicum, cum in necessitate baptizauerit puerum, quid dixerit et quid fecerit, et si inuenerit laicum discretum et modo debito puerum baptizasse et formam uerborum integre protulisse, baptismum probet esse factum; sin autem, baptizet puerum.</p>
                </div>
                <div>
                    <head>Capitulum 14</head>
                    <p>Si uero dubium fuerit sub qua forma uerborum puer baptizatus fuerit, tunc sacerdos omnia faciat, et mergens puerum dicat: Si baptizatus es, non te baptizo; sed si non es baptizatus, ego baptizo te in nomine Patris et Filii et Spiritus-sancti.</p>
                    <p>Amen.</p>
                </div>
                <div>
                    <head>Capitulum 15</head>
                    <p>Ad leuandum puerum de fonte tres uel quatuor ad plus recipiantur; quod amplius est, a malo est.</p>
                </div>
                <div>
                    <head>Capitulum T2</head>
                    <p>De confirmacione puerorum.</p>
                </div>
                <div>
                    <head>Capitulum 16</head>
                    <p>Sacerdotes scientes aduentum episcopi, moneant frequenter populum ad confirmacionem puerorum, et ad audiendum sermonem episcopi, et per hospicia singulorum, si opus fuerit, discurrant, propter istam monicionem faciendam per se uel per suum capellanum uel clericum.</p>
                </div>
                <div>
                    <head>Capitulum 17</head>
                    <p>Post baptismum uero debet suscipi sacramentum confirmacionis.</p>
                    <p>Quod si confirmandus adultus fuerit, debet prius confiteri, et postea confirmari.</p>
                </div>
                <div>
                    <head>Capitulum 18</head>
                    <p>Sepe dicatur laicis, ne diu expectent aduentum episcopi ad confirmacionem; sed ducant pueros ad eum, ubi audierint eum prope adesse; et quod possunt nomina mutari pueris in confirmacione, si uelint; et secum deferant bandellos latos, longos et mundos.</p>
                </div>
                <div>
                    <head>Capitulum 19</head>
                    <p>Ieiuni eciam, si fieri potest, hoc sacramentum recipiant, et tunc non celebrent sacerdotes, nisi in casu necessitatis; tunc celebrent summo mane.</p>
                </div>
                <div>
                    <head>Capitulum 20</head>
                    <p>Nullus sacerdos confirmare aut consecrare uirgines audeat.</p>
                    <p>Solius est enim episcopi confirmare, uirgines consecrare, ordines dare, ecclesias dedicare.</p>
                </div>
                <div>
                    <head>Capitulum T3</head>
                    <p>De altaribus.</p>
                </div>
                <div>
                    <head>Capitulum 21</head>
                    <p>Summa reuerencia et honor maximus sacris altaribus exhibeantur, et maxime ubi sacrosanctum corpus Domini reseruatur et missa celebratur.</p>
                </div>
                <div>
                    <head>Capitulum 22</head>
                    <p>Linteamina altaris et indumenta sepe abluantur propter presenciam et reuerenciam Saluatoris nostri et totius curie celestis, que cum eo presens adest, quotiens missa celebratur.</p>
                </div>
                <div>
                    <head>Capitulum 23</head>
                    <p>Calices unde infirmi communicantur, decorentur, et mundi custodiantur, ut deuotius communicent infirmi.</p>
                </div>
                <div>
                    <head>Capitulum 24</head>
                    <p>Ampulle uini et aque in ministerio altaris munde et integre habeantur.</p>
                    <p>Similiter ampulle chrismatis et olei sancti.</p>
                </div>
                <div>
                    <head>Capitulum 25</head>
                    <p>Non permittant presbyteri diaconos deferre infirmis sanctum corpus Domini, nisi in magna necessitate, et cum sacerdos absens fuerit.</p>
                    <p>Sed semper sacerdos cum magna reuerencia et maturitate deferat in pixide eburnea bene clausa propter casum, cum lucerna et campanula precedente, dicendo septem psalmos penitenciales cum letania pro infirmo, eundo et redeundo.</p>
                    <p>Et si via longa fuerit, addat xv. psalmos graduales et alias oraciones.</p>
                    <p>Sic enim debitum persoluent pro infirmo, ut audientes inuitent ad exhibendam Deo reuerenciam et honorem.</p>
                </div>
                <div>
                    <head>Capitulum 26</head>
                    <p>Diligenter inquirant sacerdotes quando ueniunt ad infirmos, utrum possint masticare, et post masticacionem recipere et retinere; et si intelligant per ipsum infirmum uel per alium, quod non possit, non ministretur sibi corpus Christi.</p>
                </div>
                <div>
                    <head>Capitulum 27</head>
                    <p>Frequenter moneantur laici communiter, ut ubicumque uiderint sanctum corpus Domini nostri IESU CHRISTI deferri infirmis, statim genua sua flectant ad terram, tamquam Domino et creatori suo, et iunctis manibus, quocumque transierit, orent.</p>
                </div>
                <div>
                    <head>Capitulum 28</head>
                    <p>Et cum creatura non habeat quid pro meritis suo redemtori et saluatori retribuat, de consilio maiorum et seniorum Aurelian. ecclesie, uos monemus et precipimus et hortamur, ut singuli uestrum et uniuersi moneant singulis diebus dominicis et festiuis parrochianos uestros, quod cum ipsi uiderint corpus Christi deferri ad infirmos, quod ipsi post genuum fleccionem suum creatorem associentur, quousque peruentum fuerit ad domum egroti, et sacerdos redierit ad ecclesiam sacrosanctam.</p>
                </div>
                <div>
                    <head>Capitulum 29</head>
                    <p>Nos autem de Dei omnipotentis misericordia, et uictoriosissime sancte Crucis uirtute, et B. Uirginis MARIE, omniumque sanctorum meritis confidentes, omnibus qui eundo et redeundo saluatorem Dominum nostrum IESUM CHRISTUM fuerint associati, decem dies de iniunctis sibi penitentiis misericorditer relaxamus.</p>
                    <p>Istam indulgenciam singulis diebus dominicis et festiuis in ecclesiis uestris publice inter missarum solemnia nuncietis.</p>
                </div>
                <div>
                    <head>Capitulum 30</head>
                    <p>Preterea in pulcriori parte altaris cum summa diligencia et honestate sub claue sanctum corpus Domini custodiatur.</p>
                </div>
                <div>
                    <head>Capitulum 31</head>
                    <p>Nulli permittatur clerico seruire altari, nisi in superpelliceis et cappa clausa.</p>
                </div>
                <div>
                    <head>Capitulum T4</head>
                    <p>De celebracione misse.</p>
                </div>
                <div>
                    <head>Capitulum 32</head>
                    <p>Nullus sacerdos audeat bis in die celebrare, excepta die natiuitatis Domini et sancto die Pasche.</p>
                    <p>Nam ualde felix est, qui potest unam digne celebrare, nisi causa solemnitatis immineat, uidelicet si celebrauerit de die, et postea moriatur aliquis in parochia sua, uel forte superuenerit aliqua persona in dignitate ecclesiastica constituta, uidelicet episcopus, uel archidiaconus, uel princeps. hoc tamen addito, quod si sacerdos perfuderit in prima missa, hoc est expalmauerit, quod ipse non presumat celebrare.</p>
                    <p>Si autem in aliquo casuum predictorum uelit bis celebrare, in prima missa uinum perfusionis non sumat, sed illud conferat alicui uiro bone conscientie.</p>
                    <p>Qui contra istud statutum bis celebrare presumserit, nouerit se penam canonicam incursurum: penam aliam relaxamus.</p>
                </div>
                <div>
                    <head>Capitulum 33</head>
                    <p>Preterea statuimus, ut nullus legat epistolam solemniter uel alio modo, nisi sit subdiaconus.</p>
                    <p>Istud statutum uolumus intelligi, ubi potest commode et de facili subdiaconus haberi.</p>
                </div>
                <div>
                    <head>Capitulum 34</head>
                    <p>Nullus antequam matutinas dixerit canonicas et primam, presumat aliqua necessitate celebrare.</p>
                </div>
                <div>
                    <head>Capitulum 35</head>
                    <p>Ad horas B. MARIE Uirginis semper dicatur tertius uersus MARIA mater gratie, et cantetur cum nota in ecclesia, quando cantatur cum nota in ecclesia Aurelianensi, et cum deuocione, non in surgendo et calciando.</p>
                </div>
                <div>
                    <head>Capitulum T5</head>
                    <p>De confessione.</p>
                </div>
                <div>
                    <head>Capitulum 36</head>
                    <p>Sacerdotes circa confessionem maximam adhibeant curam et cautelam, scilicet ut diligenter inquirant peccata usitata sigillatim, inusitata non nisi a longe, per aliquam circumstanciam, sic tamen, ut illis qui inusitata peccata fecerint, detur materia confitendi.</p>
                </div>
                <div>
                    <head>Capitulum 37</head>
                    <p>Ad audiendam confessionem commodiorem locum sibi in ecclesia eligant sacerdotes, ut communiter ab omnibus uideri possint; et in locis abditis aut extra ecclesiam nullus sacerdos recipiat confessionem, nisi in magna necessitate uel infirmitate.</p>
                </div>
                <div>
                    <head>Capitulum 38</head>
                    <p>In confessione sacerdos habeat uultum humilem, oculos ad terram, nec faciem respiciat confitentis, maxime mulieris, causa debite honestatis.</p>
                </div>
                <div>
                    <head>Capitulum 39</head>
                    <p>Compatienter audiat quicquid confitens dixerit, in spiritu lenitatis, et ei pro posse suo pluribus modis persuadeat, ut integre, nude et uere confiteatur; aliter dicat ei nihil ualere.</p>
                </div>
                <div>
                    <head>Capitulum 40</head>
                    <p>Uerumtamen crebris et salubribus monitis talibus penitencia hec indicatur, quod de peccatis suis peniteant.</p>
                </div>
                <div>
                    <head>Capitulum 41</head>
                    <p>Preterea qui deierant coram nobis uel officiali nostro uel mandato nostro citentur, et qui comedunt carnes in quadragesima, ad episcopum remittantur.</p>
                </div>
                <div>
                    <head>Capitulum 42</head>
                    <p>Sacerdotes maiora maioribus reseruent in confessione, sicut homicidia, sacrilegia, peccata contra naturam, incestus, stupra uirginum, uota fracta, sortilegia.</p>
                </div>
                <div>
                    <head>Capitulum 43</head>
                    <p>Sunt autem tria, in quibus nullus habet potestatem absoluendi, nisi dominus papa uel eius uicarius, scilicet inieccio manuum in clericos uel quoslibet religiosos, incendia ecclesiarum et locorum religiosorum, postquam isti denunciati sunt publice excommunicati, nec non et aliorum locorum priuatorum, postquam fuerint ab episcopis diocesanis excommunicati et nunciati excommunicati, et simonia.</p>
                    <p>Nihilominus talium rei remittendi sunt ad episcopum.</p>
                </div>
                <div>
                    <head>Capitulum 44</head>
                    <p>In dubiis semper sacerdos consulat episcopum aut sapientes uiros, quorum consilio certificatus, soluat securus aut liget.</p>
                </div>
                <div>
                    <head>Capitulum 45</head>
                    <p>Audita confessione, semper sacerdos interroget confitentem, si uelit abstinere ab omni peccato mortali: aliter eum non absoluat, nec iniungat ei penitenciam, ne inde confidat; sed moneat ut interim agat quicquid boni facere poterit, ut Deus cor illius illustret ad penitenciam.</p>
                </div>
                <div>
                    <head>Capitulum 46</head>
                    <p>Iniungendis penitentiis paruis sibi caueant sacerdotes, secundum enim quantitatem culpe et possibilitatem confitentis debet esse quantitas penitentie: alioquin quod minus est requiretur ab eis.</p>
                </div>
                <div>
                    <head>Capitulum 47</head>
                    <p>In furto, usura, rapina, fraude, ualde caueant sibi sacerdotes, ne aliquas iniungant penitencias, scilicet missarum et eleemosinarum, nec alias, nisi prius ablata reddiderint.</p>
                    <p>Non enim dimittitur tale peccatum, nisi restituatur ablatum.</p>
                </div>
                <div>
                    <head>Capitulum 48</head>
                    <p>Nullus missas quas iniunxerit celebret, nec tricenarium, nec annuale.</p>
                </div>
                <div>
                    <head>Capitulum 49</head>
                    <p>Frequenter presbyteri moneant populum, ut ueniant ad confessionem, et precipue in principio quadragesime uenire generaliter ad confessionem.</p>
                    <p>Si autem non uenerint parrochiani ad confessionem infra Ramos palmarum, nihilominus eorum confessiones audiantur, et ad communionem admittantur in pascha Domini.</p>
                </div>
                <div>
                    <head>Capitulum 50</head>
                    <p>Precipitur districte sacerdotibus, ut tales ad nos uel archidiaconos suos transmittant infra quindenam pasche, penam condignam pro sua negligencia recepturos.</p>
                    <p>Nobis uel archidiaconis suis talium negligentium nomina scribant presbyteri infra quindenam superius nominatam.</p>
                    <p>Hoc autem intelligimus, nisi sacerdoti constiterit de legitimo impedimento.</p>
                </div>
                <div>
                    <head>Capitulum 51</head>
                    <p>Moneantur eciam patresfamilias et matresfamilias similiter, quod suas mittant familias ad confessionem infra terminum prenotatum.</p>
                </div>
                <div>
                    <head>Capitulum 52</head>
                    <p>Ubi autem sunt plures sacerdotes, quilibet eorum habeat in scriptis nomina quos recipit ad confessionem, ut sic inter se conferentes uideant qui confessi fuerint, et qui non confessi fuerint, ut non confessi dictam penam non ualeant euitare.</p>
                </div>
                <div>
                    <head>Capitulum 53</head>
                    <p>Preterea in confessionibus audiendis presbyteri non conuocent sibi adiutores in aliis diocesibus commorantes, aut eciam religiosos, siue in aliis diocesibus commorentur, siue non, exceptis Predicatoribus et et Minoribus ciuitatis Aurelianensis, qui missi fuerint per diocesim a suis superioribus. decernimus eos ad huiusmodi officium exercendum admittendos.</p>
                </div>
                <div>
                    <head>Capitulum 54</head>
                    <p>Preterea statuimus, ut capellani nullatenus ad firmas accipiendas admittantur, nisi prius archidiaconorum suorum assensu requisito et obtento.</p>
                </div>
                <div>
                    <head>Capitulum 55</head>
                    <p>Item, statuimus quod si notorium sit aliquas mulieres se prostituere, moneantur domini edium, in quibus commorantur, specialiter et nominatim, primo, secundo, tercio, per presbyteros suos parrochiales in bonorum uirorum presencia, per quos monicio, si necesse fuerit, ualeat comprobari, ut huiusmodi mulieres de suis edibus expellant.</p>
                    <p>Quod si facere contemserint, nominatim singulis diebus Dominicis et festiuis excommunicentur, et nihilominus talium excommunicatorum nomina officiali nostro mandentur siue insinuentur.</p>
                </div>
                <div>
                    <head>Capitulum 56</head>
                    <p>In confessione sibi caueant sacerdotes, ne inquirant nomina personarum cum quibus peccauerunt confitentes, sed circumstancias tantum et qualitates.</p>
                </div>
                <div>
                    <head>Capitulum 57</head>
                    <p>Nullus ira, uel odio, uel eciam metu mortis audeat in aliquo reuelare confessionem signo uel uerbo, generaliter uel specialiter, ut dicendo scio qualis es; et si reuelauerit, absque misericordia debet degradari.</p>
                </div>
                <div>
                    <head>Capitulum 58</head>
                    <p>Omnes precipiant instituta ieiunia obseruari, scilicet ieiunium quadragesimale, quatuor temporum, uigiliarum, scilicet natalis Domini, assumcionis beate Marie Uirginis, B. Iohannis Baptiste, beatorum Petri et Paul, B. Matthei apostoli, Simonis et Iude apostolorum, B. Andree apostoli, B. Laurentii, et omnium Sanctorum, in maiori letania, scilicet in festo B. Marci euangeliste, [1] in tribus diebus Rogacionum.</p>
                    <p>Si uero aliqua de predictis uigiliis de Dominica euenire contigerit, die sabbati precedenti ieiunium indicatur, et absque omni peccato, ex debito enim tenemur facere talia ieiunia.</p>
                </div>
                <div>
                    <head>Capitulum T6</head>
                    <p>De matrimonio.</p>
                </div>
                <div>
                    <head>Capitulum 59</head>
                    <p>Matrimonium cum honore et reuerencia celebretur, et in facie ecclesie, non cum risu et iocose, ne contemnatur.</p>
                    <p>Et antequam fiat matrimonium, semper in tribus diebus Dominicis aut festiuis a se distantibus, quasi tribus edictis inquirat sacerdos a populo sub pena excommunicacionis de legitimitate sponsi et sponse, qui debent coniungi in matrimonio, et ante fidem datam de contrahendo, et ante hec tria edicta nullus audeat matrimonium celebrare.</p>
                </div>
                <div>
                    <head>Capitulum 60</head>
                    <p>Prohibeant frequenter presbyteri laicis, ne dent sibi mutuo fidem de contrahendo, nisi coram sacerdote et in loco celebri, scilicet ante ianuas ecclesie, si contrahere uolentes possint ibi commode conuenire.</p>
                </div>
                <div>
                    <head>Capitulum 61</head>
                    <p>Semper in nuptiis prohibeantur per excommunicacionem sortilegia fieri.</p>
                    <p>Malefici quoque et celantes consanguinitatem, uotum, ordinem, affinitatem, disparem cultum, compaternitatem, et alia impedimenta matrimonii, excommunicentur: que compaternitas quatuor tantum a matrimonio excludit personas, scilicet compatrem, commatrem, filium uel filiam patrini, de quibus contrahitur compaternitas, fratrem scilicet et fororem spiritualem.</p>
                </div>
                <div>
                    <head>Capitulum 62</head>
                    <p>Nullus sacerdos in casu dubio audeat perficere matrimonium inconsulto episcopo; sed semper ad eum referat omnes matrimonii dubietates.</p>
                </div>
                <div>
                    <head>Capitulum T7</head>
                    <p>Noua constitucio matrimonii.</p>
                </div>
                <div>
                    <head>Capitulum 63</head>
                    <p>Cum tam in Lateranensi quam prouinciali conciliis inhibitum sit, ne matrimonia per uerba de presenti contrahantur, uel solemnitas adhibeatur, bannis non editis, iuxta morem ecclesie.</p>
                    <p>Et ne per ignoranciam laicorum et simplicitatem, et quandoque per maliciam sacerdotum frequenter contrarium attentetur; inde est quod post matrimonium contractum per uerba de presenti, circa impedimentum plena probacione deficiente, multi in nefaria copula remanent copulati.</p>
                    <p>Unde statuimus ut presbyteri inhibeant publice in ecclesiis parochianis suis, ne ipsi absque presbyterorum suorum presencia matrimonia seu sponsalia contrahant, et ne ipsi presbyteri intersint huiusmodi matrimoniis contrahendis, uidelicet per uerba de presenti, donec banna in ecclesiis fuerint edita, iuxta morem et formam ecclesie.</p>
                    <p>Et ne ipsi presbyteri clandestina matrimonia celebrare presumant, uel alienos parochianos benedicere sine presbyteri sui licencia speciali, de qua constet per uiuam uocem, uel sigilla authentica non ignota.</p>
                    <p>Si presbyter contra fecerit, per triennium sit suspensus: laici uero qui intererunt, excommunicacioni subiaceant, ipso facto, donec per superiorem fuerint absoluti.</p>
                    <p>Et ne contrahentes per uerba de presenti contra inhibicionem de malicia sua commodum ualeant reportare; precipimus, si aliqui taliter contraxerint, tantum differatur talium benediccio nupcialis, quod non celebretur absque archidiaconorum, uel episcopi, uel officialium eorum licencia speciali.</p>
                </div>
                <div>
                    <head>Capitulum 64</head>
                    <p>Eidem pene subiaceant qui ante legitimam etatem masculum uel feminam matrimonio copulant, uel huiusmodi matrimoniis interesse presumunt.</p>
                    <p>Pena nihilominus grauior imponenda, si superiori uisum fuerit expedire.</p>
                </div>
                <div>
                    <head>Capitulum 65</head>
                    <p>Prohibetur districte sub pena suspensionis, ne ullus sacerdos aut capellanus exigat aliquid ante benediccionem nupcialem, siue pro testimonio ferendo, siue pro matrimonio celebrando, occasione ferculorum que debentur pro nuptiis.</p>
                    <p>Celebrato autem matrimonio recipiat fercula sua, et exigat, si necesse fuerit.</p>
                </div>
                <div>
                    <head>Capitulum 66</head>
                    <p>Prohibeant sacerdotes in ecclesia publice sub pena excommunicacionis, ne alter coniugum transeat aut recipiatur ad religionem, nisi per episcopum.</p>
                </div>
                <div>
                    <head>Capitulum T8</head>
                    <p>De unccione.</p>
                </div>
                <div>
                    <head>Capitulum 67</head>
                    <p>Cum summa reuerencia deferatur oleum sanctum ad infirmos, et eos inungant sacerdotes, cum magno honore et oracionum celebritate, que ad hec sunt ordinate, et nihil inde penitus exigant, siue a paupere siue a diuite; sed si quid gratis datum fuerit, gratis accipiatur.</p>
                </div>
                <div>
                    <head>Capitulum 68</head>
                    <p>Ad sacramentum extreme-unccionis moneant sepe sacerdotes populum, non tantum diuites et senes; sed eciam pauperes et iuuenes omnes, maxime a quatuordecim annis et supra, ut omnes communiter se paratos exhibeant cum fuerit necesse.</p>
                </div>
                <div>
                    <head>Capitulum 69</head>
                    <p>Doceant frequenter sacerdotes populum hoc sacramentum licite posse iterari et sepe recipi, scilicet in qualibet magna infirmitate uel necessitate, unde metus est mortis, et post receptum posse licite reuerti ad opus coniugale eum qui conualuerit de infirmitate.</p>
                </div>
                <div>
                    <head>Capitulum T9</head>
                    <p>De libris ecclesiasticis et penitentiis.</p>
                </div>
                <div>
                    <head>Capitulum 70</head>
                    <p>Librum qui dicitur manuale habeant singuli sacerdotes parochiales, ubi ordo continetur extreme-unccionis, et catechesim baptismi et huiusmodi; habeant eciam singuli sacerdotes canones penitenciales et ordinarium officiorum ecclesie, secundum modum et usum qui obseruatur in maiori ecclesia.</p>
                </div>
                <div>
                    <head>Capitulum T10</head>
                    <p>De testamentis.</p>
                </div>
                <div>
                    <head>Capitulum 71</head>
                    <p>Prohibetur sacerdotibus, ne testamenta sua ordinent per manum laicalem.</p>
                    <p>Ipsi quoque prohibeant laicis frequenter ne testamenta sua faciant sine presencia sacerdotis: quod si fecerint sine presencia sacerdotis, non ualebit, neque tenebitur testamentum.</p>
                </div>
                <div>
                    <head>Capitulum T11</head>
                    <p>De reditibus ecclesiarum.</p>
                </div>
                <div>
                    <head>Capitulum 72</head>
                    <p>Precipitur sacerdotibus, ut omnes reditus et possessiones ecclesiarum suarum scribant in missalibus suis in principio libri uel in fine.</p>
                </div>
                <div>
                    <head>Capitulum 73</head>
                    <p>Prohibetur penitus presbyteris et parochianis, ne de his que sunt ecclesie, aut presbyteri, aliqua alienent ab ecclesia, nisi per consilium episcopi uel archidiaconi sui.</p>
                </div>
                <div>
                    <head>Capitulum T12</head>
                    <p>De interragiis.</p>
                </div>
                <div>
                    <head>Capitulum 74</head>
                    <p>Prohibetur districte sacerdotibus, ne pro interragio corpus sepeliri differatur; sed post sepulturam, si quid datur gratis, accipiatur et exigatur secundum consuetudines approbatas.</p>
                </div>
                <div>
                    <head>Capitulum 75</head>
                    <p>Quicumque de nouo reedificauerit in cimiterio, excommunicetur, et tribus diebus continuis uocetur excommunicandus; et nisi se ad iusticiam obtulerit, et fidem dederit quod ueniet ad diem sibi assignatam, et diem aduersario nunciauerit, excommunicetur, et excommunicatus nullo modo absoluatur, preterquam in articulo mortis, et tunc data caucione quod stabit iudicio sancte ecclesie.</p>
                </div>
                <div>
                    <head>Capitulum 76</head>
                    <p>Fimus uel immunditie non permittantur in cimiteriis adunari.</p>
                </div>
                <div>
                    <head>Capitulum 77</head>
                    <p>Prohibeant sacerdotes sub pena excommunicacionis in cimiterio uel in ecclesiis choreas duci.</p>
                </div>
                <div>
                    <head>Capitulum T13</head>
                    <p>De citacionibus.</p>
                </div>
                <div>
                    <head>Capitulum 78</head>
                    <p>Presbyteri super citacionibus et uocacionibus faciendis non credant his qui fidem dederint, nisi citacionem ostenderint super excommunicacionibus ferendis, siue litteris non credant.</p>
                </div>
                <div>
                    <head>Capitulum 79</head>
                    <p>Sentencias maiorum suorum exequantur audacter, latas districte seruent, nemini parcentes timore uel amore, nec a denunciacione cessent, quousque super hoc mandatum receperint speciale.</p>
                </div>
                <div>
                    <head>Capitulum 80</head>
                    <p>Preterea ex plurimorum presbyterorum relatu didicimus, quod citacionibus impetratis, illi qui eas impetrant sacerdoti eas postponunt ostendere maliciose, ut prima facie presumitur, eas ostendere differentes, usque ad penultimum diem citacionis occurrentem.</p>
                    <p>Ut igitur malitiis talium ualeamus obuiare, uolumus et precipimus, quod si citacio octo dies aut plures contineat, quod nisi infra triduum a tempore impetracionis computandum eam ostenderint sacerdoti, citacionem sacerdos nullatenus exequatur; et si forsan minus tempus obtineat, sacerdos eam nullatenus exequatur, nisi eidem tempestiue ostendatur.</p>
                </div>
                <div>
                    <head>Capitulum T14</head>
                    <p>De pregnantibus mortuis.</p>
                </div>
                <div>
                    <head>Capitulum 81</head>
                    <p>Mortue mulieres in partu scindantur, si infans uiuere credatur: tamen si bene constiterit de morte ipsarum.</p>
                </div>
                <div>
                    <head>Capitulum 82</head>
                    <p>Sacerdotes audito parochianorum suorum obitu, statim absoluant eos.</p>
                </div>
                <div>
                    <head>Capitulum 83</head>
                    <p>Item, inhibeatur ne fiant resignaciones ecclesiarum in manu abbatum uel quorumlibet patronorum, nisi in manu episcopi uel ipsius uices gerentis.</p>
                </div>
                <div>
                    <head>Capitulum 84</head>
                    <p>Non permittatur predicatoribus super arcas celebrare, nec pulsare per uicos campanas, nec loqui in ecclesia, nec presentare reliquias; sed tantum deferant breuia, et sacerdotes pro eis loquantur, et si uoluerint predicacionis officium assumentes.</p>
                </div>
                <div>
                    <head>Capitulum 85</head>
                    <p>Exhortentur sepe presbyteri populum ad dicendum oracionem Dominicam, et Credo in Deum, et salutacionem B. MARIE Uirginis.</p>
                </div>
                <div>
                    <head>Capitulum 86</head>
                    <p>Moneant sepe populum sacerdotes et maxime mulieres, ne faciant uota sua, nisi cum magna deliberacione et assensu uirorum suorum et consilio sacerdotum.</p>
                </div>
                <div>
                    <head>Capitulum 87</head>
                    <p>Nullus sacerdos aut capellanus teneat in domo sua occasione aliqua mulierem aliquam, nisi sit mater eius uel soror.</p>
                </div>
                <div>
                    <head>Capitulum 88</head>
                    <p>Prohibetur penitus uniuersis sacerdotibus ludere cum deciis, interesse spectaculis, et choreis assistere, et intrare tabernas causa potandi, et intrare domos alienas sine comite clerico uel laico, aut discurrere per uicos et plateas, et ne habeant cappas alatas et uestes inordinatas, maxime houcias et hergandos omnino prohibetur.</p>
                </div>
                <div>
                    <head>Capitulum 89</head>
                    <p>Nullus clericus uel regularis recipiat decimam de manu laici, nisi per manum episcopi.</p>
                </div>
                <div>
                    <head>Capitulum 90</head>
                    <p>Nullus clericus fideiubeat pro Iudeo uel feneratore, nec obliget aliquo modo ornamenta ecclesie, uel libros Iudeis, uel quecumque alia ecclesie, nisi pro necessitate ecclesie: et tunc consilio parochianorum fiat obligacio, non Iudeis, sed Christianis.</p>
                </div>
                <div>
                    <head>Capitulum 91</head>
                    <p>Nullus recipiatur ad predicandum, nisi sit authentica persona ab episcopo uel archidiacono missa.</p>
                </div>
                <div>
                    <head>Capitulum 92</head>
                    <p>Nullus clericus faciat iusiurandum patronis antequam fuerit episcopo presentatus.</p>
                </div>
                <div>
                    <head>Capitulum T15</head>
                    <p>De ministracione panis.</p>
                </div>
                <div>
                    <head>Capitulum 93</head>
                    <p>Sacerdos ministrans diligenter attendat, quod hostia sit integra, et quod habeat circulum integrum, et quod uinum non sit acetosum.</p>
                </div>
                <div>
                    <head>Capitulum 94</head>
                    <p>Si per negligenciam sacerdotis euenerit, quod absit, ut sacerdos cantans missam panem uel uinum oblitus fuerit, cum hoc cognouerit, si hostia defuerit, assumat illam, et mittat super corporale, et incipiat consecracionem a Simili modo posteaquam coenatum est, usque in finem.</p>
                </div>
                <div>
                    <head>Capitulum 95</head>
                    <p>Si cum aqua tantummodo cantare contigerit, cum hoc expertus fuerit, mittat uinum in calicem, et incipiat ut supra diximus a Simili modo.</p>
                    <p>Quod si cantauerit de uino sine aqua, et expertus fuerit, mittat aquam in uinum et reincipiat: Oremus preceptis salutaribus moniti, etc. et dicat oracionem Dominicam et Libera nos quesumus Domine.</p>
                    <p>[2] Si per negligenciam euenerit, ut peracto canone, peracta consecracione, nec uinum nec aqua reperiantur in calice, statim debet infundi utrumque, et sacerdos reiterabit consecracionem ab illo loco canonis: Simili modo postea quam coenatum est: ita tamen, ne illas duas cruces obmittat, que singulariter fiunt super panem.</p>
                    <p>Quod si de uino sine aqua, uel de aqua sine uino fiat consecracio, uinum reputabitur pro consecracione aqua non reputabitur, et ita negligencia de uino maior reputabitur, et minor est penitencia danda.</p>
                </div>
                <div>
                    <head>Capitulum 95</head>
                    <p>Si cum aqua tantummodo cantare contigerit, cum hoc expertus fuerit, mittat uinum in calicem, et incipiat ut supra diximus a Simili modo.</p>
                    <p>Quod si cantauerit de uino sine aqua, et expertus fuerit, mittat aquam in uinum et reincipiat: Oremus preceptis salutaribus moniti, etc. et dicat oracionem Dominicam et Libera nos quesumus Domine.</p>
                    <p>[2] Si per negligenciam euenerit, ut peracto canone, peracta consecracione, nec uinum nec aqua reperiantur in calice, statim debet infundi utrumque, et sacerdos reiterabit consecracionem ab illo loco canonis: Simili modo postea quam coenatum est: ita tamen, ne illas duas cruces obmittat, que singulariter fiunt super panem.</p>
                    <p>Quod si de uino sine aqua, uel de aqua sine uino fiat consecracio, uinum reputabitur pro consecracione aqua non reputabitur, et ita negligencia de uino maior reputabitur, et minor est penitencia danda.</p>
                </div>
                <div>
                    <head>Capitulum 96</head>
                    <p>Quod si de sanguine domini super corporale ceciderit, recidendum est illud corporale, et in loco reliquiarum seruandum.</p>
                    <p>Si super pallam altaris ceciderit similiter fiat.</p>
                    <p>Si super albam, si super casulam, similiter fiat.</p>
                    <p>Si super aliquod uestimentum, comburenda pars illa est, et cinis in sacrario reponendus.</p>
                    <p>Si super terram ceciderit, lingendus, et tergendus est locus, siue terra, siue lapis sit et puluis, in sacro loco reponendus.</p>
                </div>
                <div>
                    <head>Capitulum 97</head>
                    <p>Si in ipsum sanguinem musca, aranea, uel aliquid tale ceciderit, quia vix sine uomitu et periculo mortis sumi potest, igne cremandus est, et sanguis domini sumatur.</p>
                </div>
                <div>
                    <head>Capitulum 98</head>
                    <p>Super illud quod intus ceciderit, prius debet in calice uino sepius perfundi, et postea super piscinam debet comburi, et illam ablucionem sumat sacerdos.</p>
                </div>
                <div>
                    <head>Capitulum 99</head>
                    <p>Quod si de corpore Domini super pallam ceciderit, uel super aliquod uestimentum, non scindatur, sed uino abluatur, et ab ipso ministro sumatur.</p>
                    <p>Quod si datum infirmo reiicitur, prout diligentius poterit suscipiatur, et contritum in uino sumatur.</p>
                    <p>Si uero sumi non potest integrum, eo quod ab ore alterius reiectum est, reus huius negligentie et qui cum eo particeps fuerit culpe, penitentie subiacebunt et discipline.</p>
                </div>
                <div>
                    <head>Capitulum 100</head>
                    <p>Diligenter inquirant sacerdotes quando ueniunt ad infirmos, utrum possit masticare, et post masticacionem percipere et retinere; et si intelligat per ipsum infirmum uel per alium, quod non possit, non ministretur ei corpus Domini.</p>
                </div>
                <div>
                    <head>Capitulum 101</head>
                    <p>Si per negligenciam sacerdotis aliquid de sanguine Domine distillauerit, lingua lambatur, tabula radatur.</p>
                    <p>Si non fuerit tabula, ut non conculcetur, locus conradatur, igne consumatur, et cinis intra altare condatur et sacerdos XL. diebus peniteat.</p>
                </div>
                <div>
                    <head>Capitulum 102</head>
                    <p>Si super altare stillauerit calix, sorbeat minister stillam, et tribus diebus peniteat.</p>
                    <p>Si super aliud linteum altaris stilla peruenerit, quatuor diebus peniteat.</p>
                    <p>Si usque ad tertium linteum, nouem diebus peniteat.</p>
                    <p>Si usque ad quartum, XX. diebus peniteat, et linteum quod tetigerit stilla, tribus uicibus minister abluat calice supposito, et aqua ablucionis sumatur, et iuxta altare recondatur.</p>
                </div>
                <div>
                    <head>Capitulum 103</head>
                    <p>Si per ebrietatem et uoracitatem eucharistiam euomuerit, XL. diebus peniteat, clerici uel monachi siue diaconi siue presbyteri septuaginta diebus peniteant, episcopi nonaginta.</p>
                </div>
                <div>
                    <head>Footnotes</head>
                    <p>[1] Ed. &quot;euadgeliste&quot;?</p>
                    <p>[2] This is a new heading but has the same number as preuious heading.</p>
                </div>
            </div>
        </body>
    </text>
</root>
