<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Paris</title>
                <recordID>0253</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1314-05-07</origDate>
                <dateNotes/>
                <origPlace>Paris</origPlace>
                <diocese>Paris</diocese>
                <province>Sens</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 253</p>
                <p>Year: 1314</p>
                <p>Month: 5</p>
                <p>Day: 7</p>
                <p>Circa: None</p>
                <p>DatingNotes: None</p>
                <p>Place: Paris</p>
                <p>Diocese: Paris</p>
                <p>Province: Sens</p>
                <p>CountryModern: France</p>
                <p>Latitude: 48.24754</p>
                <p>Longitude: 3.287659</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: Philippe de Marigny</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: Paris Bib Arsenal 394 fol. 200v-201v  </p>
                <p>SourceOther: None</p>
                <p>Edition: Mansi 25, 529-536</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture', 'Digital MS']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>PHilippus miseracione Diuina archiepiscopus Senonensis, in prouinciali concilio, anno Domini MCCCXIV. die Martis ante translacionem B. Nicolai, cum continuacione dierum sequentium, Parisiis celebrato, ad perpetuam rei memoriam.</p>
                    <p>CAPITULA.</p>
                </div>
                <div>
                    <head>Capitulum A1</head>
                    <p>UT eo potentius ecclesiastice libertatis uigor inualeat, et grex Dominicus pastorali cura ab oppressione et incursibus sollicitus preseruetur, quo plurimorum spectantium fuerit sollicitudinis studio communitus, et temerarie rapacitatis abusus multiplicibus fuerit acclamacionibus uehementius confutatus: sacro nos ad hoc sollicitante concilio duximus statuendum, ut curati ecclesiarum parochialium nostre prouincie, detentores clericorum, intra parochiarum suarum limites constitutos, licite monere et requirere teneantur, ut prefatos clericos detentos ab eis, ordinariis suis restituant indilate.</p>
                    <p>Quod si ab eis requisiti non adimpleuerint absque mora: detencionem huiusmodi confitentes uel cum alias detencio ipsa adeo notoria et manifesta existat, quod non possit aliqua tergiuersacione celari, detentores ipsos excommunicatos a canone in suis ecclesiis studeant nunciare, ut eos ab omnibus faciant arctius euitari: donec a locorum ordinariis, satisfaccione eisdem et passis iniuriam de tantis excessibus competenter, uel ab aliis competentibus iudicibus, absolucionis beneficium meruerint obtinere: statutis synodalibus alias super hoc editis, prout locorum ordinariis uidebitur, nihilo minus in suo robore duraturis.</p>
                </div>
                <div>
                    <head>Capitulum A2</head>
                    <p>Item sacro duximus approbante concilio statuendum, quod in nostra prouincia omnibus ecclesiasticis iudicibus generales citaciones, que sub ea forma consueuerunt concedi, Citetis omnes illos quos lator presentium, etc. intelliguntur penitus interdicte, et ab iisdem in posterum nullatenus concedantur: et quod si forsan obtente fuerant quoquo modo, nullius penitus sint effectus, et eis non pareatur impune.</p>
                </div>
                <div>
                    <head>Capitulum A3</head>
                    <p>Statuimus insuper, quod nullus super participacione cum excommunicatis citetur, nisi primo monitus fuerit nominatim: nec scribat notarius citacionem, nisi primo monicionem uiderit tam sigillo iudicis, quam executoris sigillatam.</p>
                    <p>Ac impetrans citatorium, iurare teneatur, se credere quod citati cum excommunicatis participauerint in casibus a iure non permissis et scienter, antequam citatorium obtineat supradictum: quodque in ipsa citacionis littera talis inseratur clausula, scilicet prefatum imperatorem antedictum subiisse huiusmodi iuramentum: ac in ipsa citacione quinque tantummodo contineantur nomina personarum.</p>
                    <p>Si uero postquam persone sic citate super participacione predicta, per earum iuramentum, prout moris est, se debite purgauerint: eo ipso actores, ad quorum instanciam tales citaciones impetrantur, personis sic citatis super hoc instanter et supplicantibus, nisi prefati actores contrarium legitime probare uoluerint, in expensis ob hoc factis legitime condemnentur.</p>
                    <p>Et si qui modo superius annotato citaciones impetrantes super ipsa participacione fraudulosi reperti fuerint de extorquenda pecunia taliter a citatis: tamquam fures periuri per officialem acerrime puniantur.</p>
                </div>
                <div>
                    <head>Capitulum B</head>
                    <p>PHilippus miseracione diuina archiepiscopus Senonensis in prouinciali concilio ann. MCCCXIV. die Martis ante translacionem B. Nicolai cum continuacione dierum sequentium Parisiis celebrato ad perpetuam rei memoriam.</p>
                </div>
                <div>
                    <head>Capitulum B1</head>
                    <p>Sanctorum patrum pia consideracione salubriter constituit ueneranda prouiso, ut metropolitani cum suis suffraganeis, pro corrigendis subditorum excessibus, refrenandis moribus, ecclesiarum iuribus ac libertatibus obseruandis, eorumque oppressionibus releuandis, tenerentur sub penis canonicis prouincialia singulis concilia celebrare, et que pro predictorum expedicione in illis statuerant obseruari facere, publicando per suffraganeos in episcopalibus synodis celebrandis in suis diocesibus annuatim, prout antiquoram et nouorum canonum testantur et precipiunt instituta, quod recolende memorie nonnulli predecessores nostri deuote pensantes, et fideliter adimplentes, laudabili studio plurima in prouincialibus conciliis statuerunt, quorum obseruancia ecclesiis et personis earum fructus uberes allatura, cum illorum desercio ignorantie obumbrata nebulis, hucusque statum ecclesie uastauit enormiter, et damnabiliter impediuit.</p>
                    <p>Quapropter nos consideracione preiudicande iacture pro futuris temporibus occurrere cupientes, ac omnibus excusacionis uel ignorantie causam amputare, sacro approbante concilio, suffraganeis nostris in uirtute sancte obedientie et sub penis canonicis iuxta statuta Lateranensis [1] concilii duximus iniungendum, ut prefatas ordinaciones predecessorum nostrorum, et si quas in hoc sacro concilio uel subsequentibus per nos aut successores nostros statui uel ordinari contigerit, in scriptis fideliter redigentes uel redigi facientes, illas in suis episcopalibus synodis subiectis suis, prout melius expedire prouiderint, studeant publicare, ad eorum obseruanciam illos opportunis remediis omni excusacione uel pallacione postposita compellentes.</p>
                </div>
                <div>
                    <head>Capitulum B2</head>
                    <p>Item ut eo potentius ecclesie libertas uigere inualeat, et grex dominicus pastorali cura ab oppressionum incursibus sollicitius preseruetur, quo plurimorum spectantium fuerit sollicitudinis studio commonitus, et temerarie rapacitatis abusus multiplicibus fuerit acclamacionibus confutatus, sacro nos ad hoc sollicitante concilio parrochialium nostre prouincie, detentores clericorum infra parrochiarum suarum limites constitutos sollicite monere et requirere teneantur, ut prefatos detentos clericos ab eis ordinariis suis restituant indilate.</p>
                    <p>Si ab eis requisiti non adimpleuerint absque mora, detencionem huiusmodi confitentes, uel cum alia detencio adeo notoria et manifesta existat, quod non possit aliqua tergiuersacione celari, detentos ipsos excommunicatos a canone, in suis ecclesiis studeant publice nunciare, et eos faciant ab omnibus arctius euitari, donec a locorum ordinariis, satisfaccione eisdem et passis iniuriam de tantis excessibus competenter facta, uel ab aliis competentibus iudicibus absolucionis beneficium meruerint obtinere: statutis synodalibus alias super hoc editis, si et prout locorum ordinariis expedire uidebitur, nihilominus in suo robore duraturis.</p>
                </div>
                <div>
                    <head>Capitulum B3</head>
                    <p>Item, exigit detestande peruersitatis abusus, ut illorum audacia, qui citacionum, monicionum et aliorum canonicorum processum remediis abutuntur, et ea que suadente iusticia ad subditorum tranquillitatem et pacem perinde adinuenta fuerant, ad eorum uexacionem et perturbacionem conuertere moliuntur, tanto districtius canonicis pungantur aculeis, et presidentium studiosis prouisionibus refrenentur, quantum per illorum scelerata facinora in ecclesie Dei scandalum constat perniciosius grauari seculariorum insolita et indefensa deuocio, ac propter calumnias talium, ad indeuocionem ascendere conspicientur, inde emanare calumnias, ubi consueuit omnis calumniarum occasio profugari: temporalibus insuper dominis ex istorum proteruia damnabilis paratur occasio infringende non modicum ecclesiastice libertatis.</p>
                    <p>Quapropter sacro approbante concilio, duximus statuendum, quod in nostra prouincia omnibus ecclesiasticis iudicibus generales citaciones, que sub eadem forma consueuerunt concedi.</p>
                    <p>Citent omnes illos et illas, quos et quas lator presentium, etc. intelligantur penitus interdicte, et ab eisdem in posterum nullatenus concedantur.</p>
                    <p>Quod si forsam obtente extiterint quoquo modo, nullius penitus sint effectus, et eis non paciatur impingere.</p>
                </div>
                <div>
                    <head>Capitulum B4</head>
                    <p>Statuimus insuper, quod nullus super participacione cum excommunicatis citetur, nisi primo monitus fuerit nominatim, nec scribat notarius citatorium, nisi prius monicionem uiderit tam sigillo iudicis, quam executoris sigillatam; ac impetrator citacionis iurare teneatur, se credere quod citandi cum excommunicato participauerint in casibus a iure non permissis, et scienter, antequam citacionem obtineat sepedictam: quodque in ipsa citacionis littera talis inseratur clausula, uidelicet prefatum impetratorem antedictum subiisse iuramentum, et in ipsa citacione quinque tantummodo contineantur nomina personarum.</p>
                    <p>Si uero postquam persone citate super participacione predicta, per earum iuramenta, prout moris est, se debite purgauerint, eo ipso actores, ad quorum instanciam tales citaciones impetrantur, personis sic citatis super hoc instantibus et supplicantibus, nisi prefati actores contrarium legitime probare uoluerint, in expensis ob hoc factis legitime condemnentur.</p>
                    <p>Et si qui modo superius annotato citacionem impetrantes super ipsa participacione fraudulosi reperti fuerint, pro extorquenda pecunia taliter a citatis, tamquam fures et periuri efficaciter pro crimine puniantur.</p>
                </div>
                <div>
                    <head>Capitulum B5</head>
                    <p>Absolucionis beneficium ab excommunicacionis sentencia, uel quamcumque reuocacionem ipsius aut suspensionis seu, eciam interdicti, per vim uel per metum exortam, presentis constitucionis auctoritate omnino uacuamus.</p>
                    <p>Ne autem sine uindicta uiolentie crescat audacia, eos qui absolucionem siue reuocacionem huiusmodi vi uel metu extorserint, excommunicacionis sententie decernimus subiacere.</p>
                </div>
                <div>
                    <head>Capitulum B6</head>
                    <p>Et si pignoraciones, quas uulgaris elocucio represalias nominat, in quibus alius pro alio pregrauatur, tamquam graues legibus et equitati naturali contrarie, civili sint constitucione prohibite, cum earum prohibicio in personis ecclesiasticis tanto amplius timeatur, quanto in his inhibentur eas concedi contra personas predictas, seu bona ipsarum, aut quantumcumque generaliter pretextu cuiusuis consuetudinis, quam potius abusum reputamus, a foro concessas ad illas extendi de cetero presenti decreto districtius inhibemus.</p>
                    <p>Illi autem qui fecerint, aduersus personas predictas pignoraciones seu represalias concedendo, uel extendendo ad eas, nisi presumpcionem huiusmodi reuocauerint, a concessionis uel execucionis tempore infra mensem, si persone singulares fuerint, sentencias excommunicacionis incurrant; si uero uniuersitas ecclesiastica, ecclesiastico subiaceat interdicto.</p>
                </div>
                <div>
                    <head>Capitulum B7</head>
                    <p>Episcoporum et aliorum prelatorum querelis frequentibus et querulosis clamoribus excitati, presenti decreto duximus statuendum, ne aliqui secularium aut regularium, quantocumque exempcionis, libertatis sedis apostolice priuilegio muniti, cuiuscumque ordinis, religionis, status, aut condicionis existentes, celebrent aut celebrari faciant diuina, in ciuitatibus, castris et uillis, nisi quatenus eis a iure conceditur: et ne in locis interdictis ab ordinariis seu delegatis iudicibus, aut a iure excommunicatos publice siue interdictos ad diuina officia uel ecclesiastica sacramenta, seu ad ecclesiasticam sepulturam admittant.</p>
                    <p>Qui uero contra presumpserit, preter alias penas a iure statutas, ingressum ecclesie sibi nouerit interdictum, donec de transgressione huiusmodi ad arbitrium eius quem contempserit, satisfecerit competenter.</p>
                </div>
                <div>
                    <head>Capitulum B8</head>
                    <p>Quoniam, ut intelleximus, quorumdam iusticiariorum, balliuorum, iudicum, uel secularium, ac temporalium dominorum, quibusdam in partibus presumptuosa temeritas sic excreuit, ut in terris eorum siue stratibus litteras apostolicas impetrantes, uel ad iudices ordinarios ecclesiasticos recurrentes super causis, negotiis seu questionibus, que de iure aut antiqua consuetudine ad forum ecclesie pertinent, non possint in eis per eosdem iudices ordinarios, et apostolicas litteras iustitie complementum obtinere, quin potius super illas recurrere ad iudicem secularem, uel a causa desistere compellantur, nos iusticiam nostram et ecclesie nostre sponse nolentes negligere, qui alios in sua iusticia conseruamus, statuimus ne quis impetratores litterarum nostrarum, uel alios ad forum ecclesiasticum recurrentes, super causis, que ad idem forum de iure uel de antiqua consuetudine pertinere noscuntur, per se uel per alios ad desistendum, uel in foro seculari de questionibus litigandis agendum, per eorumdem iudicum ecclesiasticorum, uel impetrantium, uel litigantium, aut litigare uolentium, seu propinquorum ipsorum, seu rerum illorum aut ecclesiarum suarum eciam capcionem, uel aliis modis quibuscumque compellat, aut compelli faciat, seu procuret per se uel per alium, nec impediat quominus eorum iudicibus ecclesiasticis delegatis, seu ordinariis querelantes de causis, que, ut premissum est, ad cognicionem pertinent eorumdem, possint iusticiam libere obtinere, ut ad predicta facienda det consilium, auxilium uel fauorem.</p>
                    <p>Si quis uero contra fecerit, excommunicacioni se ipso facto nouerit subiacere, a qua, nisi tam iudici cuius cognicioni fuerit impedita iurisdiccio usurpata, quam parti que turbata fuerit in prosecucione sui iuris, de iniuriis et damnis et interesse prius per eumdem fuerit integre satisfactum nullatenus absoluatur.</p>
                </div>
                <div>
                    <head>Capitulum B9</head>
                    <p>Alma mater ecclesia plerumque nonnulla racionabiliter ordinauit et consulte, que suadente subditorum utilitate postmodum consultius reuocat in meliusque commutat.</p>
                    <p>Sane sicut locis ecclesiastico suppositis interdicto, nulla certis casibus exemptis [2] diuina officia celebrantur et ministrantur ecclesiastica sacramenta: quia uero ex districcione huiusmodi statuti excrescit indeuocio populi, pullulant hereses, et infinita pericula animarum insurgunt, ac ecclesiis sine culpa earum debita obsequia subtrahuntur, cum fratribus nostris deliberacione super hoc habita diligenti, concedimus quod tempore interdicti ab homine uel a iure prolati non tantummodo morientes, sed eciam uiuentes, tam sani, quam eciam infirmi ad penitenciam, que propter pronitatem et facilitatem hominis ad peccandum summe necessaria est, licite admittantur: dum tamen excommunicati non fuerint, quos admitti precipimus in mortis articulo ad eamdem.</p>
                    <p>Illis eciam propter quorum culpam, dolum uel fraudem lata est interdicti sentencia, uel qui ad perpetrandum delictum, cuius occasione ipsum interdictum est latum, prebuerunt auxilium, consilium uel fauorem, nisi delicto si sit tale quod eidem satisfacere ualeant, prius satisfecerint, uel de satisfaciendo idoneam dederint caucionem; aut si satisfacere nequeant, uel huiusmodi, per eos qui eam facere debent et possunt prestare, dabunt consilium, auxilium, ac iuxta posse suum laborabunt fideliter, non penitentie beneficium aliquatenus concedendum, nec tunc et quoad istos uel alios qui certamine deliquerint, nisi ciuitas et locus alius, seu uniuersitas existat, interdicti facienda est relaxacio; solum interdictis iniungenda penitencia salutaris.</p>
                    <p>Addimus preterea, quod singulis diebus in ecclesiis et monasteriis misse celebrentur, et alia diuina officia, sicut prius, submissa tamen uoce, ianuis clausis, excommunicatis et interdictis exclusis, et campanis non pulsatis, et tam canonici quam clerici, quibus distribuciones quotidiane illis qui interfuerint canonice tribuuntur, si ad officia non uenerint, supradictas distribuciones amittant sicut interdicti, quas demum non haberent, si diuinis officiis non interessent.</p>
                </div>
                <div>
                    <head>Capitulum B10</head>
                    <p>In festiuitatibus Natalis Domini, Pasche, ac Pentecostes, et Assumpcione Uirginis gloriose, campane pulsentur, et ianuis apertis alta uoce diuina officia celebrentur, excommunicatis exclusis, et interdictis admissis quibuscumque ob reuerenciam dictarum solemnitatum, ut ipsi ad humanitatis graciam et reconciliacionis effectum facilius inclinentur.</p>
                    <p>Prefatis diebus participacionem permittimus diuinorum, sic tamen quod illi propter quorum excessum huiusmodi interdictum est prolatum, altare nullatenus appropinquent, ceteris que contra obseruanciam interdictorum a nostris predecessoribus instituta sunt, in suo robore duraturis, non obstantibus quibuscumque priuilegiis ecclesiarum, monasteriorum, ordinibus, religionibus, seu personis ecclesiasticis et secularibus, uel exemptis et non exemptis, sub quauis forma uel expressione uerborum ab apostolica sede concessis, que sunt contra tenorem presentis constitucionis, nulli uolumus suffragari, cum quibus tam secularibus quam regularibus sufficere debeat.</p>
                </div>
                <div>
                    <head>Capitulum B11</head>
                    <p>Auctoritate sedis apostolice, de fratrum nostrorum consilio statuimus, quod oratoria uel capellas in locis non exemptis diocesanorum locorum ipsorum sine licencia, exempti construere non presumant, casibus expressis a iure dumtaxat exceptis, in locum exemptum celebrent uel celebrari faciant diuina; qui si talia presumpserint, ob hoc a prelatis seu eorum ordinariis compescantur.</p>
                    <p>Si quas propter hoc exemptorum ipsorum conseruatores priuilegiorum in eos sentencias protulerint, illas penitus reuocamus.</p>
                    <p>Inhibemus autem ne ipsi in locis exemptis facere audeant, nisi si per hoc licenciam, et priuilegium habeant.</p>
                </div>
                <div>
                    <head>Capitulum B12</head>
                    <p>Speciales causas quoque siue lites proprias hominum suorum liberorum, que tamen ad ipsos homines pertinent, iidem exempti homine suo, ut actores, siue ut defensores aliquatenus non assumant, etsi sunt dicti homines censuales, cum id nequaquam licitum sit eis.</p>
                </div>
                <div>
                    <head>Footnotes</head>
                    <p>[1] ed. Lareranensis</p>
                    <p>[2] gap marked with &quot;.....&quot;.</p>
                </div>
            </div>
        </body>
    </text>
</root>
