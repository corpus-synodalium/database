<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Auch</title>
                <recordID>0273</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1300</origDate>
                <dateNotes/>
                <origPlace>Auch</origPlace>
                <diocese>Auch</diocese>
                <province>Auch</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 273</p>
                <p>Year: 1300</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Auch</p>
                <p>Diocese: Auch</p>
                <p>Province: Auch</p>
                <p>CountryModern: France</p>
                <p>Latitude: 43.6465</p>
                <p>Longitude: 0.5855</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Duffour, Livre Rouge, 1-7</p>
                <p>EditionOther: None</p>
                <p>SourceNotes: http://books.google.com/books?id=mstTAAAAYAAJ</p>
                <p>TranscriptionNotes: None</p>
                <p>BaseText: ['GoogleBooks', 'WebDownload']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Ihs Filius Marie sit nobis adiutor in principio et in fine.</p>
                    <p>Incipiunt constituciones prouinciales Auxitane prouincie edite sub anno Domini millesimo CCC.</p>
                    <p>Publicamus et precipimus obseruari, ut quicumque eleccionem, postulacionem, prouisionem canonicam beneficiorum, dignitatum, administracionum ecclesiasticarum impediuerint, patenter uel clam, et cuncti qui per se uel per alios grauare presumpserint electores in personis, beneficiis, uel aliis bonis suis, ecclesiasticis, monasteria ceteraque loca pia, consanguineos uel bona predictorum, pro eo quod rogati seu alias inducti, eum pro quo rogabantur seu inducebantur, eligere seu presentare noluerint, sint ipso facto excommunicacionis uinculo innodati.</p>
                    <p>Et ultra hoc, clerici uel regulares priuati sint omnibus ecclesiasticis beneficiis, dignitatibus, administracionibus seu personatibus que obtinent et indigni ac inhabiles ad queuis beneficia, administraciones uel honores ecclesiasticos ulterius assequendos.</p>
                    <p>Si laici fuerint, preter dictam excommunicacionis sentenciam, ipsorum familie interdicto ecclesiastico sint subiecte.</p>
                    <p>Nullaque eorum posteritas usque ad quartam inclusiue progeniem quodcumque beneficium ecclesiasticum ualeat obtinere.</p>
                    <p>Que sententie relaxari non possint preterquam in articulo mortis nisi auctoritate sedis apostolice speciali.</p>
                    <p>Insuper laicorum predictorum posteritas usque ad quartum gradum ad beneficia ecclesiastica quelibet assequenda in ecclesiis, ciuitatibus, et diocesibus in quibus talia perpetrarunt sit inhabilis et indigna.</p>
                </div>
                <div>
                    <head>Capitulum 1</head>
                    <p>Contra illos qui occupant bona defunctorum.</p>
                    <p>Quecumque capitula, conuentus, collegia et singulares persone ecclesiarum cathedralium, regularium ac collegiatarum uacantium, bona ipsarum occupauerint in earum dispendium et iacturam, eo ipso sint et tamdiu maneant ab officio et beneficiis quibuscumque suspensi, donec plene restituerint id quod de bonis acceperint supradictis.</p>
                </div>
                <div>
                    <head>Capitulum 2</head>
                    <p>Quasi de eodem.</p>
                    <p>Episcopi, abbates, uel alii quicumque regulares et seculares prelati seu persone ecclesiastice qui uel que bona dignitatum, prioratuum, personatuum uel ecclesiarum quarumcumqne uacantium sibi subiectarum seu ad collacionem, presentacionem, ordinacionem uel custodiam pertinentium que, morientibus eorum rectoribus uel ministris, in ipsis inuenta, seu uacacionis tempore obueniencia, que in utilitatem earumdem expendi uel futuris debent successoribus reseruari, occupare aut in suos usus conuertere quoquo modo presumpserint, ipsi episcopi ab ingressu ecclesie, ceteri uero ab officio et beneficio, eo ipso tamdiu sint suspensi, donec restitucionem fecerint de predictis, nisi ex causa racionabili hoc eisdem competere dignoscatur; quo casu de illis bonis intelligitur que, deductis debitis ac aliis oneribus ipsarum ecclesiarum et pro seruitoribus usque ad nouos redditus supportandis, ex ipsis reperta fuerint superesse.</p>
                    <p>Si quis beneficium, cui cura imminet animarum, vi occupauerit seu scienter intruserit in eodem, ipso iure priuatus existat beneficio quod cura simili primitus obtinebat.</p>
                    <p>Item si quis, autoritate propria, uiolenter dignitates prioratus aut quecumque alia beneficia ecclesiastica occupare presumpserit, eo ipso, priuatas existat iure si quod competebat primitas in eisdem.</p>
                </div>
                <div>
                    <head>Capitulum 3</head>
                    <p>Ut nullus patronus a presentato per ipsum aliquid extorqueat.</p>
                    <p>Quia horribile nimis est, ut ad nostrum peruenit auditum, quod in quibusdam ecclesiis nostre prouincie, in quibus quamplures laici qui, in iure patronatus per ecclesiam tolerantur, dum uacant, uenalitas uendicat sibi locum: nolentes patroni huiusmodi ad uacantes ecclesias quempiam presentare, nisi ab illo quem presentare uoluerint uel amicis ipsius, preuio ex pacto, extorqueant aliquam pecunie quantitatem uel hemolumentum aliquod consequantur: nos uolentes simoniacam pestem et vicium huiusmodi a nostra extirpare prouincia et, ut tenemur, animarum prouidere saluti, statuimus: ut nullus patronus aliquem presentet ad regimen animarum, aliquo dato, promisso, remisso, uel retento; uel instituens eumdem sic presentatum scienter admittat et nisi fuerit sufficiens in sciencia, moribus et etate et de legitimo matrimonio procreatus, uel secum super hiis fuerit canonice dispensatum.</p>
                    <p>Alioquin presentans cuiuscumque dignitatis, gradus, seu condicionis existat, ipso facto, illa uice sit iure presentandi priuatus, et nichilominus si laicus fuerit excommunicacionis uinculo irretitus.</p>
                    <p>Clerici uero et religiosi patroni, preter hoc quod illa uice sint potestate presentandi priuati, sibi nouerint ingressum ecclesie interdictum.</p>
                    <p>A quibus sentenciis absolui et liberari nequeant, preterquam in mortis articulo, nisi a nostra licencia speciali uel suffraganeorum nostrorum.</p>
                    <p>Presentati uero sic scientes et consencientes, sint inhabiles, ipso facto, ad quodlibet beneficium ecclesiasticam obtinendam, nisi cum eisdem per superiorem suum fuerit misericorditer dispensatum.</p>
                    <p>Si uero ignorantes simonie presentati constiterint, confestim tamen sciuerint, beneficio sic obtento renuncient, cum aliter nequeant agere penitenciam salutarem.</p>
                    <p>Instituens autem, ante institucionem super premissis inquirat sollicite ueritatem, quam si inuenerit, predictas sentencias, ut dictum est, contra delinquentes faciat publicari et ecclesiam, illa uice, de persona idonea non differat ordinare.</p>
                    <p>Alioquin si super premissis repertus fuerit culpabilis, uel remissus in conferendis beneficiis, suspendetur ad tempus superioris arbitrio statuendum.</p>
                    <p>Item quod nullum presentatum ad regimen animarum per clericos, religiosos exemptos uel non exemptos, aut laicos admittant, nisi tantum coram eis eidem presentato de prouentibus ipsius ecclesie fuerit assignatum, unde iura episcopalia possint soluere et congruam sustentacionem habere ac alia incumbencia eis honera subportare, consuetudine contraria non obstante.</p>
                    <p>Statuimus quod quicumque procurat impedimentum super possessione pacifica beneficii obtinendi curati siue collati; uel impedimentum appositum repellere desinit negligenter, ultra penas a iure scriptas, excommunicacionis sentencia sit ligatus.</p>
                    <p>Statuimus quod septennium studendo solum intelligatur ab omnibus eidem posse concedi uni persone, in udo uel pluribus beneficiis per permutaciones uel alias transeunti, nisi aliud per sedem apostolicam ordinetur; quod quidem septennium intelligi uolumus in hoc canone de quo habetur mencio in constitucione domini [1] Bonifacii pape, in capite: cum ex eo: de eleccione in libro sexto.</p>
                </div>
                <div>
                    <head>Capitulum 4</head>
                    <p>De temporibus ordinandi.</p>
                    <p>Obseruari precipimus, quod nullus parrochialem recipiat ecclesiam non intendens ad sacerdotium promoueri, ut fructus ex ea percipiat per annum; qui, nisi uoluntate mutata, promotus extiterit, ad restitucionem eorumdem tenebitur.</p>
                    <p>Et nichilominus conferens qui ipsum non credebat ad sacerdotium promouendum preter diuinam, quam exinde incurrit offensam, remanet ad seruandam indempnem ecclesiam obligatus.</p>
                </div>
                <div>
                    <head>Capitulum 5</head>
                    <p>Quod unus non occupet nisi unum officium.</p>
                    <p>Cum singula officia singulis sint committenda personis, et unum officium vix digne ualeat aliquis adimplere, obseruari precipimus ut nullus cuiuscumque ecclesie canonichus, regularis uel secularis, duos personatus, uel duas dignitates, uel preposituras seu administraciones, aut duo beneficia aut eorum alterum cum reliquo insimul et prebendam in eadem obtineat uel iam obtentum retinere presumat, consuetudine aliqua eciam iuramento uallata contraria non obstante, cum dicenda sit potius corruptela.</p>
                    <p>Nec aliqui monachi uel religiosi alii pluribus prioratibus uel ecclesiis curam animaram habentibus, eciamsi cara eadem, non per ipsos set per presbyteros ad eorum presentacionem per episcopos institutos, habeat exerceri, presumat, absque dispensacione sedis apostolice speciali, nisi forte unus ex eis ab alio dependeat, uel ad inuicem sint annexi.</p>
                    <p>Si secus factum est, sit irritum ipso iure: et transgressores sunt eo ipso ineligibiles, et tanquam ambiciosi, ab utroque penitus repellantur.</p>
                </div>
                <div>
                    <head>Capitulum 6</head>
                    <p>De temporibus ordinandis.</p>
                    <p>Obseruari precipimus, ut nullus episcopus uel quiuis alius infanti uel coniugato, nisi religionem intrantibus, seu illiterato, aut homini diocesis aliene tonsuram conferat clericalem, nec ad sacros ordines promoueat absque eorumdem superioris licencia speciali.</p>
                    <p>Superiorem hoc casu intelligimus episcopum de cuius diocesis est oriundus tonsurandus huiusmodi uel eciam promouendus, uel habet, licet alibi natus fuerit, domicilium, seu in cuius diocesi beneficium ecclesiasticum obtinet tonsuratus.</p>
                    <p>Transgressores huiusmodi punientur prout sacris canonibus diffinitur.</p>
                </div>
                <div>
                    <head>Capitulum 7</head>
                    <p>De etate requisita in curato.</p>
                    <p>Obseruari precipimus ut nullus episcopus minori XXV annis beneficium ecclesiasticum cum cura animarum conferat nec ad obtinendum ipsum cum eodem dispenset de facto; nec eciam dispenset quod qui XX annum non compleuerit dignitates uel prioratus quibus animarum cura imminet, ualeat obtinere.</p>
                </div>
                <div>
                    <head>Explicit</head>
                    <p>Si secus factum fuerit sit irritum ipso iure.</p>
                </div>
                <div>
                    <head>Footnotes</head>
                    <p>[1] Originalli d[omi]ni.</p>
                </div>
            </div>
        </body>
    </text>
</root>
