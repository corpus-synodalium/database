<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Reims</title>
                <recordID>0224</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1393-04-15</origDate>
                <dateNotes/>
                <origPlace>Reims</origPlace>
                <diocese>Reims</diocese>
                <province>Reims</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 224</p>
                <p>Year: 1393</p>
                <p>Month: 4</p>
                <p>Day: 15</p>
                <p>Circa: None</p>
                <p>DatingNotes: None</p>
                <p>Place: Reims</p>
                <p>Diocese: Reims</p>
                <p>Province: Reims</p>
                <p>CountryModern: France</p>
                <p>Latitude: 49.26278</p>
                <p>Longitude: 4.03472</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Gousset, APER II, 612-14 </p>
                <p>EditionOther: None</p>
                <p>SourceNotes: https://books.google.com/books?id=L9U-AAAAcAAJ</p>
                <p>TranscriptionNotes: None</p>
                <p>BaseText: WebDownload</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>Auctoritate reuerendissimi in Christo patris et domini domini Guidonis Dei gracia Remensis archiepiscopi, et presentis sancte synodi, nos uicarii reuerendissimi in Christo patris supradicti, precipimus omnibus decanis et curatis Remensis diocesis in presenti synodo comparentibus, et aliis personis que, curatis absentibus, se dicunt comparere pro ipsis absentibus excusandis, ipsosque in his scriptis monemus, sub pena suspensionis a diuinis in presbyteros, excommunicacionis in alios, ac sexaginta solidorum parisiensium in registrario curie Remensis, nomine ipsius domini nostri, a quolibet secus agente reddendorum et soluendorum, et in pios usus conuertendorum; ut sine mora in exitu celebracionis huius sancte synodi, et ante prandium huius diei, in curia Remensi coram nobis uicariis predictis, aut promotoriis curie Remensis, seu alteri eorumdem personaliter compareant cum preceptis, constitucionibus, statutis synodalibus et prouincialibus, quibus utitur, uti debet et consueuit in ciuitate et diocesi Remensi, seu libris super ipsis constitucionibus, statutis et preceptis confectis, ipsas constituciones, statuta et precepta seu libros huiusmodi aut tantumdem eorumdem exhibituri, ut conuenienter examinentur quid et qualiter senciant, et sciant respondere de contentis in eisdem, et ad procedendum in huiusmodi negocio prout de iure duxerimus arbitrandum; alioquin contra inobedientes, quos in penis predictis in casu predicto condemnamus, ad penas predictas procedemus, et procedi faciemus prout durabit ordo iuris.</p>
                </div>
                <div>
                    <head>Capitulum 2</head>
                    <p>Insuper statuimus quod permutare uolentes, ad huiusmodi permutacionem non admittantur, nisi litteras prius ostendant a decanis in quorum decanatibus beneficia sua fuerint, continentes quod domus presbyterales dictorum permutare uolentium sunt in statu bono, et quod dicti permutare uolentes non sunt auctoritate quacumque aliquali sentencia innodati, et qnod iura archiepiscopalia soluerunt, nec sciunt ipsos ex officio citatos seu preuentos auctoritate curiarum Remensium.</p>
                </div>
                <div>
                    <head>Capitulum 3</head>
                    <p>Item, quod si quis auctoritate apostolica uel legatorum eiusdem ecclesiam parochialem acceptauerit, ac de ea sibi fecerit prouideri, possessionem eiusdem receperit, quod interdum faciunt per notarios et tabelliones ignotos, nihilominus ut sciatur quis sit uerus dicti beneficii curatus, teneatur idem curatus infra mensem a die possessionis sic recepte ad dominum nostrum Remensem archiepiscopum aut ad suos uicarios accedere, curam animarum, si sit sacerdos, recepturus siue suscepturus.</p>
                </div>
                <div>
                    <head>Capitulum 4</head>
                    <p>Item, districte precipimus ne quis subditus noster aliquem uirtute priuilegiorum citare presumat, seu citet, nisi sibi facta fide de originali et copia sibi tradita, quam tradere parti citate teneatur, et nisi sigillum iudicis sit sibi notum, aut de ipso sibi fuerit facta fides per notos et fide dignos, quorum nomina teneatur exprimere requisitus; alioquin si de sigillo dubitet, ad execucionem seu citacionem faciendam, nobis inconsultis, minime procedet.</p>
                </div>
                <div>
                    <head>Capitulum 5</head>
                    <p>Item, quia experiencia facta nos docuit quod nonnulli se dicentes falso presbyteros, non ad ordines sacros promoti, et quamplures alii quibas celebrare missam erat interdictum, pluries in diocesi Remensi celebrare sunt ausi.</p>
                    <p>Idcirco statuimus quod nulli in parochialibus ecclesiis, seu capellanis, aut aliis nobis subditis ciuitatis et diocesis Remensis, celebrare presumant, nisi primitus licencia a domino nostro Remensi seu nobis petita, impetrata et obtenta.</p>
                </div>
                <div>
                    <head>Capitulum 6</head>
                    <p>Predicta auctoritate statuta, precepta, et constituciones uolumus et precipimus per curatos parochialium ecclesiarum ciuitatis et diocesis Remensis poni et inseri in libris suis, et aliis preceptis hactenus per predecessores domini nostri predicti statutis, ut intendant et intendi faciant ad obseruacionem eorumdem.</p>
                    <p>In quorum premissorum omnium et singulorum fidem et testimonium presentibus litteris sigillum curie Remensis duximus apponendum.</p>
                </div>
                <div>
                    <head>Explicit</head>
                    <p>Datum anno Domini millesimo trecentesimo nonagesimo tercio, feria tercia post dominicam qua cantatur in ecclesia quasimodo, die decima quinta mensis Aprilis.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
