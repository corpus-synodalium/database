<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Saintes</title>
                <recordID>1253</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1280</origDate>
                <dateNotes/>
                <origPlace>Saintes</origPlace>
                <diocese>Saintes</diocese>
                <province>Bordeaux</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1253</p>
                <p>Year: 1280</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: Winter</p>
                <p>Place: Saintes</p>
                <p>Diocese: Saintes</p>
                <p>Province: Bordeaux</p>
                <p>CountryModern: France</p>
                <p>Latitude: 45.7464</p>
                <p>Longitude: -0.6333</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Avril, Statuts, V, 69-73</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: Yes</p>
                <p>Transcription: Reviewed </p>
                <p>GeneralNotes: []</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Constituciones facte per dominum Guillelmum de Sancto Bricio edite in synodo hiemali, anno Domini MCCLXXX.</p>
                </div>
                <div>
                    <head>Capitulum 1</head>
                    <p>Ne quis perturbet que in synodo agenda sunt.</p>
                    <p>In primis monemus in generali primo, secundo, tercio et inhibemus ne aliquis impediat aut perturbet nos uel officialem [1] nostrum circa ea que in presenti synodo sunt agenda et, si quis contrarium fecerit, cuiuscumque condicionis et status consistit, ipsum in his scriptis excommunicamus.</p>
                </div>
                <div>
                    <head>Capitulum 2</head>
                    <p>Ut ueniant omnes qui tenentur ad synodum sub pena suspensionis.</p>
                    <p>Item monemus omnes et singulos rectores ecclesiarum et alios quoscumque, qui ad nostram synodum uenire consueuerunt et tenentur, de quibus nos et predecessores nostri sumus et fuimus in possessione, ut ueniant, et si uenire neglexerint, nisi legitime fuerint excusati, uel legitimo impedimento detenti, uel a nobis eorum excusacio sit admissa [2], in his scriptis ab officio suspendimus, et si quis alicuius excusacionem habeat, illam incontinenti pretendat, illos uero qui se non excusauerint uel legitimum impedimentum non habuerint, citamus peremptorie.</p>
                </div>
                <div>
                    <head>Capitulum 3</head>
                    <p>De nominibus rectorum ecclesiarum.</p>
                    <p>Item precipimus omnibus archipresbyteris in uirtute obedientie et sub pena suspensionis uel excommunicacionis ut quelibet nomina rectorum ecclesiarum in suo archipresbyteratu, qui non uenerint ad hanc nostram synodum, infra quindecim dies tradant in scriptis.</p>
                </div>
                <div>
                    <head>Capitulum 4</head>
                    <p>De sacris fontibus.</p>
                    <p>Item precipimus omnibus rectoribus ecclesiarum ut sacros fontes teneant mundos, et ipsos renouent quotiescumque opus fuerit et honestum, clausos sub sera teneant et custodiant propter sortilegia, adiicientes quod si a nobis, archidiaconis uel archipresbyteris [3] uisitantibus, inuenti fuerint dicti fontes uel alia sacramenta ecclesiastica sine sera, capellanus illius ecclesie soluere tenebitur uisitatoribus quinque solidos pro pena.</p>
                </div>
                <div>
                    <head>Capitulum 5</head>
                    <p>De sancto chrismate.</p>
                    <p>Item cum alias statutum fuerit quod honor et reuerencia singulis sacramentis ecclesiasticis debeat exhiberi, et in [4] nonnullis locis istius diocesis inuenerimus sanctum chrisma et sanctum oleum in uasis minus honestis, monemus et precipimus ut omnes capellani, et alii qui ad hoc tenentur, querant in suis locis uasa seu repositoria honesta et decencia ad dicta sacramenta tenenda et conseruanda, illos uero quod ad hoc culpabiles inuenerimus grauiter puniemus.</p>
                </div>
                <div>
                    <head>Capitulum 6</head>
                    <p>De numero patrinorum.</p>
                    <p>Item precipimus quod ista constitucio synodi, qua cautum est alias, quod tres persone ad plus ad leuandum de sacro fonte admittantur, firmiter obseruetur.</p>
                </div>
                <div>
                    <head>Capitulum 7</head>
                    <p>Qualiter se debeant habere laici quando Corpus Christi defertur ad infirmos.</p>
                    <p>Item cum Creatori nostro sit summa reuerencia exhibenda, et ideo fuerit alias prouide constitutum quod laici moneantur ut quicumque uiderint Corpus Christi deferri statim genua flectant, tanquam Domino et Creatori suo, et quocumque transierit orent, nos ad excitandam ad hec fidelium deuocionem omnibus qui corde contrito presbyterum cum Corpore Christi duxerint deuote decem dierum de condigna penitencia iniuncta relaxamus, et hoc precipimus in ecclesiis publice publicari.</p>
                </div>
                <div>
                    <head>Capitulum 8</head>
                    <p>Ut quilibet sacerdos habeat precepta synodalia.</p>
                    <p>Item precipimus ut quilibet capellanus statuta synodalia noua et uetera habeat et obseruet, ac prouideat diligenter ut, cum in sequentibus synodis fuerit requisitus, sciat ea plane legere et intelligere, ac super officiis suis modo debito exequendis noticiam</p>
                    <p>habeat pleniorem.</p>
                    <p>Quos uero super hoc negligentes inuenerimus, animaduersione debita puniemus.</p>
                </div>
                <div>
                    <head>Capitulum 9</head>
                    <p>De arcis in ecclesiis positis et doliis.</p>
                    <p>Item cum ea que diuino cultui sunt deputata, humanis non sint usibus applicanda, graue gerimus et molestum quod in quibusdam ecclesiis reponuntur arce et dolia et alia supellectilia priuatorum, et non tam ecclesie quam grangie uideantur, quocirca districte prohibemus ne talia in ecclesiis decetero reponantur, apposita amoueantur, nisi instante necessitate, puta incendii uel alia, qua cessante, ea precipimus amoueri.</p>
                </div>
                <div>
                    <head>Capitulum 10</head>
                    <p>De litteris recipiendis.</p>
                    <p>Item frequenter contingit ut executores quibus mandata diriguntur excommunicacioni debite demandata, adiecto quod excommunicacione facta reddant litteras sigillatas, execucione non facta, sigillatas reddunt, sic in preiudicium eorum contra quos impetrate fuerunt, ipso facto mandatum astruentes, et crimen falsitatis minus quam oporteat formidantes, sub pena excommunicacionis, id decetero fieri prohibemus.</p>
                </div>
                <div>
                    <head>Capitulum 11</head>
                    <p>De eodem.</p>
                    <p>Item frequenter littere contra aliquem impetrate diriguntur non capellano ipsius sed alii execucioni mandande, et sic multotiens excommunicatur, ignorante proprio capellano, et excommunicatus in sua parochia nunciatur, ex quo multa pericula proueniunt animabus, prohibemus ne a nobis, nec aliis iudicibus nobis subditis, littere decetero impetrentur alii dirigende, omisso proprio capellano, nisi iudex aliqua de causa motus, hoc duxerit concedendum, et tunc causa illa in littera exprimatur, executores uero alias non adimpleant quod mandatur.</p>
                </div>
                <div>
                    <head>Capitulum 12</head>
                    <p>De nominibus excommunicatorum.</p>
                    <p>Item precipimus quod omnes capellani nomina excommunicatorum parochianorum suorum, et cuius auctoritate iudicis et ad cuius instanciam, et a quo tempore excommunicati fuerint, in scriptis redigant, hec omnia nobis tradituri in scriptis, cum fuerint requisiti.</p>
                </div>
                <div>
                    <head>Capitulum 13</head>
                    <p>Ne littere concedantur iudeis.</p>
                    <p>Item inhibemus sub pena excommunicacionis ne aliqui iudices ordinarii, uel eorum uicarii ciuitatis et</p>
                    <p>diocesis Santonensis, aliquas litteras concedant sigillis suis sigillatas, seu confessiones audiant super tractatibus iudeorum contra Christianos, nec aliquas litteras executorias execucioni demandent, seu faciant demandare et, si alique littere pro ipsis contra Christianos emanauerint, easdem decernimus non ualere, inhibentes sub pena excommunicacionis predicta ne aliquis iudex ordinarius ciuitatis et diocesis Santonensis, uel eorum uicarii, aliquos debitores compellant ad solucionem dictorum iudeorum, eciamsi predicti iudei super huiusmodi debitis, litterarum testimonio sint muniti.</p>
                </div>
                <div>
                    <head>Capitulum 14</head>
                    <p>De illis qui mittendi sunt ad episcopum.</p>
                    <p>Sacerdotes in confessione maiora maioribus reseruantes mittant ad episcopum penitentes de homicidio, de periurio seu fide mentita [5]; item de inieccione manuum in parentes seu in clericos, uel quoscumque religios; item, de incendio et simonia, de litterarum falsitate, de incestu tam naturali quam legali et spirituali, uidelicet qui consanguineam uxoris, et qui consanguinei uxorem et qui cognouit filiam spiritualem, scilicet filiolam, uel eius confessionem audiuit; item de lapsu carnis in masculo; item de lapsu carnis cum brutis; item cum monialibus; item de uiolacione cimeteriorum uel ecclesiarum; item de heresi, de schismate, de sortilegis factis de sacramentis Ecclesie et omnes eciam qui ad hoc consilium et auxilium impenderunt.</p>
                </div>
                <div>
                    <head>Capitulum 15</head>
                    <p>Item mittendi sunt ad episcopum qui abortiuum coeundo uel alio modo facere presumant, et qui ad hoc auxilium et consilium prestiterunt; item clerici qui furtum commiserunt; item clerici quocumque modo facti irregulares; item qui bis se permiserunt baptizari uel qui interfuerunt; item qui sine tonsura aliquem ordinem susceperunt; item qui in suscipiendis ordinibus saltum fecerunt; item qui quocumque modo, per se uel per alium, homicidium fecerunt, uel procurauerunt, uel iudicio sanguinis interfuerunt, et qui auctoritatem, consilium, auxilium impederunt, uel consensum in aliquo prebuerunt, unde mors hominis uel membrorum mutilacio sequeretur uel occasio fuerit, seu aliqua causa; item qui litteras dictat, scribit, aut legit aut aliquod adminiculum prestat, ne aliquis mutiletur, uel occidatur; item clerici seu presbyteri, qui in suspensione uel excommunicacione promoti sunt, et si diuina celebrarunt; item, sacerdos seu minister cuius negligencia aliquid circa sacramentum altaris inhonestum quocumque modo euenerit, ad episcopum uel eius consilium sunt mittendi.</p>
                </div>
                <div>
                    <head>Capitulum 16</head>
                    <p>Ne diffamentur fratres predicatores et minores super deteccione confitentium.</p>
                    <p>Quia quidem presbyteri, quos conscientie reatus accusat, timentes quod si parochiani sui fratribus predicatoribus uel minoribus confessi fuerint peccata, fingentes mendaciter contra ipsos, dicunt quod confessiones confitentium</p>
                    <p>detegere non uerentur peccata notoria de quibus in populo scandalum generatur, sub pena emende uel grauissime pene districtius inhibemus ne dictos fratres super deteccione confitendum audeant diffamare.</p>
                </div>
                <div>
                    <head>Capitulum 17</head>
                    <p>Peccata notoria, de quibus in populo scandalum generatur, significent sacerdotes decano, et decanus archidiacono uel episcopo, nisi forte per eos sint sopita, timentes ne penam incurrant, si per alios scandalum deferatur.</p>
                </div>
                <div>
                    <head>Footnotes</head>
                    <p>[1] Originalli [officialem].</p>
                    <p>[2] Originalli [admissa].</p>
                    <p>[3] Originalli [archipresbyteris].</p>
                    <p>[4] Originalli [in].</p>
                    <p>[5] Originalli [mentita].</p>
                </div>
            </div>
        </body>
    </text>
</root>
