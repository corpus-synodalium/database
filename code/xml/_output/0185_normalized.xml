<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Meaux</title>
                <recordID>0185</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1365</origDate>
                <dateNotes/>
                <origPlace>Meaux</origPlace>
                <diocese>Meaux</diocese>
                <province>Sens</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 185</p>
                <p>Year: 1365</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Meaux</p>
                <p>Diocese: Meaux</p>
                <p>Province: Sens</p>
                <p>CountryModern: France</p>
                <p>Latitude: 48.960278</p>
                <p>Longitude: 2.888333</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Martene, Thes., IV, coll 923-30</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: Contains a separate set of &quot;Instructions to Deacons&quot;</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Item acta in synodo facta per magistros Henricum decanum Meldensem et Ludouicum Pariart officialem Meldensem uicarios generales in spiritualibus reuerendi in Christo Patris domini IOHANNIS episcopi Meldensis nunc in remotis agentis cum potestate expressa synodo presidendi et agendi, que in synodo sunt agenda.</p>
                    <p>Anno Domini millesimo trecentesimo sexagesimo quinto.</p>
                </div>
                <div>
                    <head>Capitulum 1</head>
                    <p>CUm secundum iura canonica matrimoniale sacramentum in paradiso terrestri fuit ab ipso rerum omnium conditore institutum, et secundum Apostolum mulier uiro mortuo ab eius sit [1] lege soluta, et nubendi cui uult in Domino habeat liberam facultatem, et nonnulli cupiditas et gulositatis filii, dum uir aut mulier, ad secunda sponsalia uel nupcias transeunt, iniurias, carmina, libellos diffamatorios contra eosdem sponsos, et de eisdem seu altero eorum dicant, faciant, et palam uociferantur, et lingua materna promulgant noctiualia Gallice Chariuaris, durantibus dictis sponsalibus, et alias insolencias et nefanda quamplura committunt: donec ipsi sponsalia predicta contrahentes pecuniis, commessacionibus, et potibus erga tales excessus committentes se redemerint, et ipsorum gulositati satisfecerint, ex quibus quamplurimi a dicto matrimoniali sacramento retrahuntur in dicti sacramenti uituperium, et ipsorum sic secundo contrahentium iniuriam, et in enormem Dei et Ecclesie offensam, et scandalum plurimorum, sueque salutis dispendium.</p>
                    <p>Ea propter omnibus et singulis nobis subditis districte precipimus, et eosdem una monicione peremtoria monemus per presentes, et eciam inhibemus sub pena excommunicacionis, uosque curati in ecclesiis uestris diebus dominicis et festiuis, dum inibi affuerit populi multitudo, singulis parochianis uestris sub dictis penis inhibeatis, et ipsos moneatis auctoritate nostra, quos tenore presentium monemus, ne premissa detestanda per se uel per alios committant, aut dent ad ea perpetranda auxilium, consilium, uel fauorem.</p>
                    <p>Alioquin ipsos in hiis scriptis excommunicamus, et sic excommunicatos publice nunciari uolumus et mandamus.</p>
                    <p>Rebellium in premissis, si qui sint, quod absit, nomina et cognomina nobis, dum ad uos ipsorum noticia deuenerit, litteratorie referatis sub penis superius enarratis, ut nominatim et specialiter eosdem excommunicatos pro premissis nunciari faciamus et uitari seu uocari.</p>
                </div>
                <div>
                    <head>Capitulum 2</head>
                    <p>Quod nullus celebret bis in die.</p>
                    <p>Item, cum in institucione canonica sit interdictum, nosque in synodo Meldensi ultimo celebrata prohibuerimus, et sub penis canonicis ne aliquis presbyter bis in die, nisi in festo Natiuitatis Domini celebrare presumat, quodque nullus presbyter per aliquem curatum uel capellanum ciuitatis et diocesis Meldenis permittatur in ecclesia uel capella diuina officia celebrare, nisi fuerit auctoritate domini episcopi Meldensis approbatus, et super hoc litteras obtineat.</p>
                    <p>Et insuper iniunxerimus quod omnes et singuli parochialium ecclesiarum rectores habeant perfecte et complete sub pena excommunicacionis et emende statuta synodalia et prouincialia, que decreta et leges proprie censentur esse, et quod de mense in mensem statuta magis edificancia publice populo lingua materna exponant: et prout intelleximus sunt quamplures dictorum statutorum transgressores.</p>
                    <p>Precipimus sub pena excommunicacionis, et uiginti librarum Turonensium, omnibus decanis, quatenus nomina et cognomina omnium uirorum ecclesiasticorum contra premissa in uestris decanatibus facientium, nec non statum omnium et singularum ecclesiarum per ipsos decanos uisitatarum ac personarum ecclesiasticarum modum et condicionem, et a suis ecclesiis et ab ista synodo absentium, et ea que reformacione et correccione indigent in eisdem, prout ad eorumdem noticiam est deuentum, absque fraude nobis tradant antequam de ciuitate Meldensi recedant.</p>
                    <p>Que per ipsos decanos fieri sub predictis penis uolumus et mandamus in synodo annis singulis in futurum in ista ciuitate seu diocesi celebranda.</p>
                </div>
                <div>
                    <head>Capitulum 3</head>
                    <p>Statutum synodale contra presbyteros habentes focarias concubinas.</p>
                    <p>Quam multiplicibus penis a sacrorum canonum conditoribus illatis subiaceant uiri ecclesiastici mulieres focarias et concubinas secum tenentes, quampertimescendis censuris tam excommunicacionis, quam suspensionis ab officiis, et beneficiis, ac tandem priuacione perpetua a beneficiis ecclesiasticis, cogendi sunt huiusmodi uiri ecclesiastici, ut concubinas et focarias quas detinent a se remoueant, ipsas ulterius minime admissuri, nullus uir ecclesiasticus sane mentis presumitur ignorare.</p>
                    <p>Hinc est quod nos omnes et singulos uiros ecclesiasticos nobis subditos mulieres focarias seu concubinas secum tenentes uel habentes, aut cum ipsis conuersantes taliter, quod ex hoc et ab hoc inter laicos scandalum contra ipsos oriatur, monemus primo, secundo, et tercio, et peremtorie, quatinus illas a se remoueant, ulterius ipsas minime admissuri, infra duos menses a die huius nostre sancte synodi computandos.</p>
                    <p>Et hoc sub penis suspensionis ab ecclesiasticis beneficiis, quam in ipsos et quemlibet eorum feremus, si huiusmodi duobus mensibus elapsis monicionibus nostris acquiescere contemserint.</p>
                    <p>Cum iteracione quod si ipsi sic suspensi eas ulterius secum presumserint tenere, uel cum ipsis conuersauerint, taliter quod scandalum inter laicos exinde, ut premissum est, oriatur, cum crescente contumacia, crescere debeat et pena, ipsos excommunicabimus, et eos a beneficiis ecclesiasticis priuabimus, et alias contra ipsos procedemus, prout de iure fuerit procedendum.</p>
                </div>
                <div>
                    <head>Capitulum 4</head>
                    <p>Contra impedientes execucionem mandatorum curie.</p>
                    <p>Cum turbaciones et impedimenta que laicorum excrescens indeuocio litterarum nostrarum aut curie nostre portitoribus et latoribus ipsisque litteris affert eas rumpendo, lacerando, et de portitorum manibus uiolenter eripiendo, rectorum ecclesiarum ipsarum aut executorem eorumdem vicio plerumque contingere simus informati, qui ipsos portitores et eorum litteras parti contra quam diriguntur reuelant, ac in publicum detegunt et tales turbate iurisdiccionis nostre participes et auctores quodammodo faciunt excesses huiusmodi, precipimus sub pena excommunicacionis et suspensionis ab officio et beneficio aliisque arbitrariis penis uniuersos curatos, rectores, atque execucioni litterarum deputatos, et missos ipsos portitores reuerenter et pacifice suscipere et celare, litterasque incontinenti, secularibus quibuscumque negotiis pretermissis, diligenter exsequi et secrete, execucionisque differant publicacionem, donec duarum leucarum spacio a loco predicto sue cure potuerit inspecto gressu communi elongari portitor, aut quicumque illas litteras attulerit.</p>
                </div>
                <div>
                    <head>Capitulum 5</head>
                    <p>De legatis fabrice sancti Stephani factis.</p>
                    <p>Monemus omnes curatos diocesis Meldensis sub pena centum solidorum ad opus fabrice Meldensis ecclesie applicandorum, ut ipsi moneant sub pena excommunicacionis heredes defunctorum, qui pia legata ad opus fabrice predicte ecclesie Meldensis reliquerunt, ut ipsi de predictis legatis, si non sit satisfactum, satisfaciant domino Iohanni de Courcelles custodi reliquiarum dicte ecclesie, infra festum beati Martini hiemalis: quas penas centum solidorum et excommunicacionis sentenciam, si non fecerint, dictos curatos et heredes in hiis scriptis declaramus incurrisse.</p>
                    <p>Item, monemus dictos curatos, ut ipsi sub pena excommunicacionis, si aliquid receperint pro dicta fabrica, de eo si non satisfecerint, infra festum beati Martini satisfaciant predicto domino Iohanni: alioquin ex nunc prout ex tunc excommunicatos declaramus in hiis scriptis.</p>
                </div>
                <div>
                    <head>Capitulum 6</head>
                    <p>De synodalibus habendis per decanos.</p>
                    <p>Precipimus omnibus decanis ruralibus non habentibus precepta synodalia completa et constituciones prouinciales, ut sub pena uiginti librarum Turonensium domino Meldensi episcopo applicandarum, habeant predicta precepta synodalia et constituciones prouinciales infra festum omnium sanctorum proximo uenturum: ut possint curatis sui decanatus non habentibus premissa, de eis tradere exemplum dictorum preceptorum suis sumtibus et expensis: quam penam, si dicti decani neglexerint premissa, ipsos incurrisse termino elapso in his scriptis declaramus.</p>
                </div>
                <div>
                    <head>Capitulum 7</head>
                    <p>[2] De synodalibus habendis per curatos.</p>
                    <p>Precipimus districte omnibus curatis predicte Meldensis diocesis, ut ipsi sub pena uiginti librarum Turonensium dicto domino episcopo applicandarum predicta precepta per manus decanorum habeant et recipiant, et diligenter inquirant infra festum Natiuitatis Domini proximo uenturum.</p>
                    <p>Quam penam, si hoc neglexerint, contra eos decreuimus commissam.</p>
                </div>
                <div>
                    <head>Capitulum 8</head>
                    <p>Contra impedientes iurisdiccionem episcopi.</p>
                    <p>Districte precipimus omnibus curatis predicte Meldensis diocesis, ut ipsi sub pena uiginti librarum Turonensium domino episcopo Meldensi applicandarum, denuncient ad pronum suum diebus dominicis et festiuis in missa, facto silencio, quod omnes illos qui iurisdiccionem ecclesiasticam impediunt, manifeste uel occulte, directe uel indirecte, et qui impedientibus impendunt auxilium, consilium, et fauorem, quos eciam omnes predictos in hiis scriptis excommunicatos declaramus.</p>
                    <p>Item, quod nulli curati ad inhumandum corpus in cimeteriis seu ecclesiis suis procedant, nisi prius habita copia testamenti seu testamentorum confecti seu confectorum sub sigillo curie Meldensis uel curati seu curatorum ad finem reddendi compotum de eisdem, et quod primitus heredes seu executores dictorum defunctorum permittant nobis et deputatis nostris aut deputandis a nobis reddere compotum et racionem de testamentis defunctorum.</p>
                    <p>Item, apponatur ista clausula: In testamentis in primis uoluit et iussit dictus testator quod de suo presenti testamento seu ultima uoluntate compotum reddatur curie reuerendi in Christo patris ac domini Meldensis episcopi, et sic alibi.</p>
                    <p>INSTRUCCIO DECANORUM tam in cursu uisitacionis, quam extra.</p>
                    <p>QUoniam ex decretis sanctorum patrum statutum est et sancitum, ne uenerabile nomen episcopi uilesceret, non ad modicam ciuitatem, sed ad uenerabilem locum adtitulandus est et nominandus episcopus: qui et si ualde idoneus sit, mandata tamen celestia efficacius exsequatur, si onera sua parciatur, et sicut matrici preest ecclesie, ita archipresbyteri de plebe et rurales decani statuuntur, qui non solum imperiti et simplicis uulgi sollicitudinem et curiosam gerant affeccionem, uerum presbyterorum, qui per minores titulos et ecclesias habitant, uitam iugi circumspeccione custodiunt, in qua unusquisque industria diuinum opus exerceat, episcopo suo denunciet, ut in nullo titubet ecclesiastica sollicitudo, sciat se dictorum archipresbyterorum unusquisque in sue uisitacionis cursu et extra ad sequencia capitula ex suscepti regiminis debito obligari.</p>
                    <p>Primo, cum archipresbyterum aut decanum ad ecclesiam uisitacionis causa declinare contigerit, non solus, sed duobus fide dignis, aut publico tabellione, si eius fuerit huiusmodi facultas, comitatus ecclesie rectorem, et clericum, matricularios, seu gagiarios, et parochianos competenti numero secundum sui discrecionem qui ecclesie magis affecti fuerint, aduocet: quibus presentibus, infra statutum tempus adimpleat.</p>
                    <p>Inquirat igitur de ecclesie subieccione in se, uidelicet ad cuius pertineat ordinacionem seu collacionem, siue domini Meldensis, aut alterius presentantis, uel patroni, quod in uisitacionis rotulo primum declaretur.</p>
                    <p>Inquirat eciam circa ecclesie rectorem, si intitulatus ad eam, id est uerus curatus resideat in eadem, et si non, cum per sacros canones sine licencia prelati a cura non liceat quemquam recedere, inquirat de causa non residentie, et uideat litteras scholaritatis, aut aliam dispensacionem, si quam habeat, et scribat in uisitacionis rotulo.</p>
                    <p>Item, et si uerus intitulatus seu curatus se scholarem pretendat, nisi de scholaritate et priuilegio doceat incontinenti, uel saltem in synodo fidem fecerit, super quo rescribat decanus, fructus beneficii arrestet, et committat secundum formam infra scriptam.</p>
                    <p>Item, cum curatus secundum canonum precepta in sacro presbyteratus ordine debeat constitui infra anni spatium a tempore adepti beneficii, inquirat super eo decanus; et si non promotum ad sacrum presbyteratus ordinem reperiat, arrester fructus, et committat, ut predicitur.</p>
                    <p>Item, et si in die sancto Sabbati Pasche non sit presens ecclesie curatus, ex eius diocesis statuto synodali fructus beneficii domino acquisiti sunt, nisi de non residendo fuerit cum eo dispensatum: fructus beneficii ad manum domini ponat, et arrestet, nisi de dispensacione aut aliter ordinacione per dominum facta, litteraliter et in continenti fiat sibi fides.</p>
                    <p>Item, et fructus beneficii eorum qui in synodo non interfuerunt arrestet, et ad manum domini ponat.</p>
                    <p>Et super omnibus hiis arrestis caueatur, ut statim post arrestum idoneos committat et fide dignos, qui soluendo sint ad recepcionem fructuum et beneficii administracionem sumtibus ipsius beneficii, quam parcioribus et minoribus fieri poterit pro beneficii utilitate, dictisque sic commissis breuem assignet terminum, ad quem in curia Meldensi compareant, ut dicti beneficii administracioni per officialem et sigilliferum plenius prouideatur, nec manum leuent in quibuscumque casibus, nisi de expedicione fructuum per litteras patentes signeto et sigillo curie sigillatas ei constet sub forma debita: alioquin de fructibus in damnis domino Meldensi ac aliis ad quos spectabunt satisfaciant, et aliter arbitrarie puniantur.</p>
                    <p>Item, et si reperiat decanus cum uero curato de non residendo legitime dispensatum esse, inquirat si deseruiens seu uicarius presentatus fuerit, et per dominum approbatus: de quo incontinenti debebit sibi fidem facere per litteras domini anno pro quo uisitat concessas: alioquin administracionem inhibeat eidem uicario aut commisso, cuiuscumque eciam status sit, ipsumque ex officio citet pro huiusmodi excessu.</p>
                    <p>Et ante diem citacionis scribat, fructusque beneficii arrestet, et committat, ut predicitur.</p>
                    <p>Item, de uita et honestate rectoris parochie, et eius honesta conuersacione, siue intitulatus, id est uerus curatus residens sit, siue uicarius et commissus diligenter inquirat, presertim si tabernam in domo presbyterali teneat, si domus intra fines cimeterii sit constituta, si focariam seu concubinam secum habeat, quod omnino sub penis statutorum synodalium fieri prohibeat; et generaliter si parochianis aut habitantibus in scandalo sit, aut per eius defectum aliquis in administracione sacramentorum defectus fuerit.</p>
                    <p>Item, si una die per presbyterum eciam approbatum una solum missa celebretur, et non due uel plures sine causa speciali, de qua per litteras domini constet, ut predicitur, excepto Natiuitatis Domini die.</p>
                    <p>Item, inquirat an in parochia sint aliqui excommunicati, et a quo tempore, et si aggrauati, uel reaggrauati sint, et si in excommunicacionis sentencia continue perseuerent.</p>
                    <p>Item, an apud curatum sint registra excommunicatorum, et si excommunicati singulis diebus dominicis in ecclesie prono nominentur: que omnino fieri precipiat sub penis in statutis synodalibus contentis.</p>
                    <p>Et si registra non habeat curatus aut rector quicumque sit, ei prefigatur terminus intra quem a registratore curie copiam habeat registri manu eius registratoris signatam.</p>
                    <p>Item, si sint aliqui publice usurarii, sortilegi, heretici, idololatre, apostate, adulteri, et concubinarii, publice diffamati, uel leprosi, aut de lepra suspecti.</p>
                    <p>Item, si sint aliqui ecclesiasticam iurisdiccionem impedientes: quos faciant excommunicatos denunciari singulis diebus dominicis in ecclesie prono secundum formam cedule nuper a domino Meldensi episcopo composite ualde compendiose.</p>
                    <p>Item, si sint aliqui per sacra prohibita detestando iurantes, qui in fide uidentur male sentire.</p>
                    <p>Item, de domo presbyterali et utensilibus presbyteratus, et ne inter rectorem ecclesie, parochianos, aut matricularios, eis sit aliqualis rancor seu perseueret quantum possibile erit prouideat, iniungatque et faciat per rectorem ecclesie et matricularios litteras fieri sub curie Meldensis sigillo de concordia inter ipsos super reparacionibus et utensilibus, factaque tute sub custodia conseruentur.</p>
                    <p>Item, et si matologium habeant curati, et precipiat omnia donata ecclesie quocumque titulo in eo scribi, et relicta siue legata cum diligencia procurari per ecclesie rectorem et matricularium, a quolibet et quantum in se est, litterasque et titulos rerum ecclesie donatarum sub fide custodia in ecclesia arca custodiant, sub penis synodalium statutorum.</p>
                    <p>Item, et idem de matriculariis quod ecclesie uel sancto relicta procurent, et si aliqui sint reditus ecclesie detinentes, quod singulis diebus dominicis excommunicati nuncientur.</p>
                    <p>Item, propter pericula que circa partus mulierum sepe eueniunt, diligenter inquirat et faciat quod in unaquaque parochia una sit obstetrix iurata aut due iuxta parochie multitudinem, et ad hanc eligendam et procurandum quod eligatur cogant matricularios ecclesie per citacionem officii, si opus sit, ipsamque electam ad curiam mittant indilate, ut examinetur, et iuret, ut moris est, litterasque approbacionis a curia obtineat, et de eius eleccione rescribat, aut rescribi iniungat per ecclesie rectorem.</p>
                    <p>Item, unumquemque rectorem ecclesie cogant statuta synodalia et nouas constituciones habere sub pena statuti synodalis; alioquin pena eiusdem statuti ab ipsorum quolibet exigetur.</p>
                    <p>Quibus si quidem scrutatis uisitando ecclesie statum, et sacraria, iocalia, et mobilia quecumque diligenter scrutetur et perquirat.</p>
                    <p>Primo nempe a dignioribus inchoans Corpus Christi sacram Eucharistiam reuerenter suscipiat, et honeste cauens circa eius administracionem et tutelam, quedam specialia, uidelicet ut in uase mundo et honesto panno sericoue honesto cooperto in armariolo uel fenestra sub tuta et fida claue claudatur, ne possit ad illud temeraria uel prophana manus extendi ad horribilia et nefaria committenda.</p>
                    <p>Nam si incaute relinquatur, is ad quem eius custodia pertinet, tribus mensibus est ab officio suspendendus: et si nefarium quid contigerit, grauius iuxta delicti qualitatem punietur.</p>
                    <p>Item, quod due sint cuppe seu duo repositoria, unum uidelicet quod pro hostiis conseruandis remaneat, alterum quod ad infirmos deferatur.</p>
                    <p>Item, quod secundum parochianorum multitudinem et temporis dubium, due uel tres aut plures hostie conseruentur, que sepe renouentur propter corrupcionis pericula.</p>
                    <p>Et super hiis et super aliis que sequi possunt, doceant sacerdotes secundum sua synodalia statuta fore discretos.</p>
                    <p>Item, et continue lumen seu lampas ardeat ante Corpus Christi, qui est candor lucis eterne.</p>
                    <p>Secundo, ad sanctum chrisma descendens, illud in uase sano, honesto et integro custodiri faciat, et quod de quolibet oleo sit competenter in uasis distinctis: super quorum quolibet cedula sit continens, Oleum etc. clare scripta, ne uno pro reliquo sacerdos inaduertenter utatur.</p>
                    <p>Item, et quod in tuta fenestra seu armariolo Christi corporis inferiore cum claue secura custodiatur, ne ad illud, ut predicitur, profana et nefaria manus extendatur, quod et de fontium lapide aduertat qui mundi seruandi sunt.</p>
                    <p>Tercio, quod calix integer sit argenteus, non cupreus, aut de stanno, et quod bonum habeat repositorium: et si facultas ecclesie paciatur, quod duo sint calices [3]</p>
                </div>
                <div>
                    <head>Footnotes</head>
                    <p>[1] first letter unclear: could be &quot;sit&quot; or &quot;fit&quot;</p>
                    <p>[2] wrongli numbered as 6 in text</p>
                    <p>[3] gap marked with &quot;. . . . .&quot; followed bi &quot;Reliquum desideratur in M. S. codice&quot; in italics</p>
                </div>
            </div>
        </body>
    </text>
</root>
