<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Sion</title>
                <recordID>0374</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1300</origDate>
                <dateNotes/>
                <origPlace>Sion</origPlace>
                <diocese>Sion</diocese>
                <province>Tarentaise</province>
                <country>Switzerland</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 374</p>
                <p>Year: 1300</p>
                <p>Month: None</p>
                <p>Day: None</p>
                <p>Circa: Yes</p>
                <p>DatingNotes: &quot;vers 1300&quot; (Morenzoni, L'encadrement, 10)</p>
                <p>Place: Sion</p>
                <p>Diocese: Sion</p>
                <p>Province: Tarentaise</p>
                <p>CountryModern: Switzerland</p>
                <p>Latitude: 46.227778</p>
                <p>Longitude: 7.358611</p>
                <p>PlaceNotes: aka Sitten</p>
                <p>Classification: Diocesan</p>
                <p>IssuingAuthority: Boniface de Challant</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Gremaud, Documents, 31, 1-13 [no 1154]</p>
                <p>EditionOther: None</p>
                <p>SourceNotes: https://books.google.com/books?id=0xU3m734GDcC</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>Item statuimus atque precipimus ut predicatores, questoresque qui pro elemosinis colligendis uadunt, sacerdotes non permittant ipsos predicare sed ipsi sacerdotes proponent parochianis suis ea que uiderint in litteris dni pape bullatis uel in litteris episcopi diocesani sigillo suo sigillatis, nec cartulas eorum recipiant, nec eciam credant eis, nisi nomina ipsorum sint in litteris dni pape uel episcopi expressa. In hiis fratres Predicatores uel Minores non intelligimus includi.</p>
                    <p>Item precipimus sacerdotibus ne aliquid a predicatoribus exigant sub pena XX sol.</p>
                    <p>Item precipimus ne aliquis intret synodum sine superpellicio uel capa rotunda.</p>
                    <p>Item precipimus ut sacerdos quilibet conuenienter et decenter assistat altari, et quum celebrare uoluerit, clericus qui ei seruire teneatur superpellicium siue cappam habeat circa altare.</p>
                    <p>Item precipimus ut nullas clericus in sacris ordinibus constitutus presumat ludere ad saltas uel equalia in publico uel priuato, alioquin ipsum iure ecclesiastico supponimus interdicto.</p>
                    <p>Item precipimus ut sacerdos, diaconus, subdiaconus habeant coronam et tonsuram conuenientem ordini suo.</p>
                    <p>Item precipimus ut nullas clericus ferat cultellum barbarinum pendentem in zona siue in femore.</p>
                    <p>Item precipimus ut nullas seruitorum sacerdos in ciuitate Sedun. commorans missam celebrare presumat, nisi fuerit ad matutinas ecclesie superioris uel inferioris, alioquin penam suspensionis incurrant, nec oblaciones in altaribus suis recipiant illa die sub pena predicta.</p>
                    <p>Item precipimus sub pena excommunicacionis ne aliquis sacerdos Corpus Dni per laicum mittere presumat ad uisitandum infirmum, sed ipse personaliter uisitet infirmum uel per diaconum, uel in magna necessitate per subdiaconum.</p>
                    <p>Item quod nullus sacerdos presumat latenter ad infirmos portare Corpus Christi, sed publice, bursa apparente, habita eciam candela atque campana deportet et hec sub pena LX sol.</p>
                    <p>Item precipimus ne aliquis clericus ecclesiasticum habens beneficium negociaciones seculares exercere presumat, quod precipimus obseruari sub pena LX sol., et quod clericus coniugatus siue laicus uel eius filius proprius principaliter idem ministrare habeat. Si quis contra hec fecerit penam XX sol. incurrat.</p>
                    <p>Item statuimus quod clerici coniugati de cetero non admittantur in choro catedralis ecclesie quum diuina officia celebrentur, nec eciam bigami, quos auctoritate concilii generalis carere scimus omni priuilegio clericali. Item quod clerici illegitimi non intrent chorum ecclesie in omnibus officiis, nisi prius obtenta legittimacione a sede apostolica super defectum natalicium ; quam constitucionem uolumus extendi ad illos usque qui nunc in dictis officiis sunt admissi.</p>
                    <p>Item precipimus ne aliquis sacerdos sacerdotem extraneum de cetero secum morari presumat, nisi de consensu episcopi et nisi habeat litteras sue ordinacionis et uicarium suum primo representet episcopo, ut ab episcopo potestatem soluendi recipiat et ligandi.</p>
                    <p>Item precipimus sub pena excommunicacionis ne aliquis sacerdos pueros infra annos impubertatis constitutos matrimonio coniungere presumat, uidelicet donec puer masculus quatuordecim annos habeat ac mulier duodecim et sint ita habiles ut consentire ad inuicem ualeant ac sciant.</p>
                    <p>Item precipimus ne aliquis sacerdos alienos parrochianos sine licencia proprii sacerdotis desponsare presumat.</p>
                    <p>Item precipimus sacerdotibus ut in ecclesiis publice et frequenter inhibeant per penam LX sol. et per penam excommunicacionis quod aliquos desponsare non presumant.</p>
                    <p>Item precipimus sub eadem pena sacerdotibus ut obediant episcopo et decano suo de iusticia facienda pro quibuslibet offensis, cum eis fuerit iniunctum.</p>
                    <p>Item precipimus sacerdotibus ut publice et frequenter in ecclesiis denuncient mulieribus que teneros pueros ponunt secum in lectulis, quod si ibi decesserint ad papam transmittentur.</p>
                    <p>Item precipimus sacerdotibus ut de cetero uigilias in suis ecclesiis fieri non permittant.</p>
                    <p>Item precipimus sacerdotibus sub pena XX sol. ne pro sepulturis uel exequiis mortuorum, uel pro benediccionibus nubencium, uel confessionibus, uel huiusmodi sacramentis obtemptu alicuius commodi dictum sacramentum aliquatenus retardent, sed postmodum cum officium debiti sacramenti perfecerint, exigant racionabiliter quod eis ex antiqua et bona consuetudine debetur.</p>
                    <p>Item pronunciandum est ut parrochiani sciant tempora feriandi per annum, id est omnes dominicas a uespera usque ad uesperam, ne Iudaismo capiantur. Feriandi uero per annum isti sunt dies: Natiuitas Dni nostri, S. Stephani, S. Iohannis, SS. Innocencium, S. Siluestri, Octaua Dni, Epiphania, S. Uincencii, Purificacio S. Marie, B. Karoli imperatoris, B. Katerine uirginis et martiris, Annunciacio Dni, Sanctum Pasca cum tota ebdomada, Rogacionum tribus diebus et utrumque festum S. Crucis, Ascensio Dni, sancta dies Pentecostes, S. Iohannis Baptiste, et omnium Apostolorum, maxime Petri et Pauli, S. Marie Magdalene, S. Laurencii, Assumpcio B. Marie, S. Theodoli patroni nostri solempniter celebretur et ad feriandum omnibus precipiatur, Natiuitas S. Marie, S. Mauricii cum sociis suis, S. Michelis, Omnium Sanctorum, S. Martini, S. Nicolai et dedicacio cuiusque ecclesie et festiuitas sancti illius in cuius honore ecclesia consecrata est, que tantam parrochianis illius ecclesie indicanda est, aliis uero non. Relique uero festiuitates non sunt cogende nec prohibende.</p>
                    <p>Preterea de illis quatuor diebus Pasce et Pentecostes, scilicet IV feria, VI feria, sabbato, et in tribus diebus Rogacionum, Marci ewangeliste et in commemoracione fidelium defunctorum, que est crastina die Omnium Sanctorum et de quibusdam festis sanctorum in quibus IX facimus lecciones et in ipsis diebus solempniter celebramus, sic fieri debent: omnes unanimiter conuenire debent et audita missa et preceptis quilibet deinceps peragat opus suum.</p>
                    <p>Item precipimus de accidenciis que possunt accidere in missa quod debeat fieri: Si in missa uinum uel aqua defuerit, si per negligenciam euenerit ut perlecto canone, peracta consecracione nec uinum nec aqua reperiatur in calice, debet statim infundi utrumque et sacerdos reiterabit consecracionem ab illo loco canonis Simili modo[1] usque in finem. Ita tamen ut illas duas cruces obmittat que singulariter fiunt super panem. Quod si de simplici uino uel de aqua sine uino fiat consecracio, uinum reputatur pro sacramento, aqua uero non, et ideo ista negligencia de aqua maior est et maiori pena emendanda. Si quid de sanguine Dni super corporale ceciderit, recindendum est illud corporale et in loco reliquiarum seruandum. Si palla altaris inde intincta fuerit, recindenda est illa particula et pro reliquiis seruanda. Si super casulam uel albam deguttat, similiter faciat. Si super quodcumque uestimentum, comburenda est pars illa et cinis in sacrario reponendus. Si uero in terram ceciderit, lingendas est ille siue lapis, siue lignum, siue terra et puluis in sacro loco reponendus. Porro si in ipso sanguine mus uel aranea uel aliquid tale ceciderit quo d sine uomitu et periculo corporis sumi non possit, igne cremandum est et sanguis Dni sumatur; illud tamen quod intus ceciderat prius debet in calice uino perfundi sepius quanto cautius et diligentius fieri potest et illam ablucionem, si fieri potest, sacerdos sumat uel in sacro loco deponat. Postea illud animal super lauacrum comburatur. Quod si de corpore Christi super pallam altaris aliquid ceciderit uel super quodlibet uestimentum, non incinditur sed uino abluitur et a ministro sumitur illud uinum. Quod si corpus Dni infirmo datur, reiicitur, prout diligentius poterit recipiatur contrictum in calice si integrum non potest. Et si ex eo quod de ore alterius proiectum est resumi non potest, ponatur in pixide et in illo loco reliquiarum seruetur diligenter. Si super lignum uel lapidem ceciderit, modus supradictus teneatur. Si super altare stillauerit calix, sorbeat minister stillam et linteamina que stilla tetigerit, tribus uicibus minister abluat subtus posito calice et aqua ablucionis sumatur et iuxta altare recondatur.</p>
                    <p>Item districte precipimus sacerdotibus curam habentibus animarum sub pena excommunicacionis et LX sol. ut quilibet sacerdos ista precepta synodi secum habeat scripta et semper deferat secum ad synodum subsequentem.</p>
                    <p>Item statuimus et precipimus ut quilibet minister ecclesie calicem et libros et ornamenta altaris munda et alba studeant habere decenter et sufficienter. Et qui per culpam uel negligenciam habere hoc neglexerit, puniatur et dicta ornamenta ter in anno mundant et lauent et hoc sub pena XX sol.</p>
                    <p>Item oleum sanctum et crisma et corpus Christi diligenter custodiatur et cum reuerencia tractent et portent ad infirmos. Et hinc ad VIII dies sub sera de cetero caueant sub pena XX sol. Hoc idem uolumus de fontibus sub eadem pena seruari.</p>
                    <p>Item uestes sacras, libros et thesauros, terras et redditus ecclesiarum nemo uendat uel impignoret uel in feodum concedat sine licencia dni episcopi.</p>
                    <p>Item a quolibet prelato denuncietur publice mandatum concilii generalis de accipienda penitencia, et quicumque saltem in quadragesima penitenciam non acceperit, corpus Dni non detur ei in Pasca nec ecclesiastica sepultura in morte.</p>
                    <p>Item districte precipimus ne aliquis presumat ponere fenum, paleam, archam aut segetes in ecclesia, nisi forte in tempore guerre.</p>
                    <p>Item statuimus quod nemo cimisteria seu quelibet alia sacrata loca sibi uendicare uel appropriare presumat, alioquin excommunicetur.</p>
                    <p>Item statuimus atque precipimus quod nullus sacerdos parochianos alterius diebus dominicis et festiuis recipiat ad diuina, quum non licet falcem mittere ad messem alienam, et prelatus moneat populum sibi commissum ad decimas persoluendas. Ille qui contrarium fecerit penam X sol. incurrat, quam nisi soluerit dno episcopo infra mensem, existet interdicto sic subpositus ecclesiastico.</p>
                    <p>Item quilibet sacerdos Primam dicat ante missam et totum officium matutinale sub pena predicta.</p>
                    <p>Item statuimus quilibet uel quicumque scienter in excommunicacione perstiterit per annum et plus, saluis aliis aggrauacionibus que ante fieri debent, eius excommunicacio totaliter aggreuetur, scilicet confitentur (1. confiscentur) eius bona uel eciam nomine pene a quolibet occupentur, et feoda, si que habent, ad dnos feodorum libere reuertantur ne (1. nec) aliquis teneatur eis in aliquo respendere.</p>
                    <p>Item statuimus et precipimus firmiter obseruare ne aliquis pro ecclesiastico beneficio uel ordine suscipiendo donare uel promittere quidquam presumat quod animum suscipientis possit euertere uel mutare, uel propter quod ipse petens credat ipsum sibi magis facilem inuenire; quod qui fecerit sciat se ab officio uel ordine sic suscepto sine spe restitucionis perpetuo deponendum.</p>
                    <p>Item precipimus omnibus curam animarum habentibus et aliis in sacris ordinibus constitutis ne secum in domibus aut alibi mulieres suspectas teneant, unde possit oriri scandalum.</p>
                    <p>Item quod nullus clericus frequentet tabernas et hoc uolumus obseruari sub pena X sol.</p>
                    <p>Item districte precipimus uniuersis clericis tam maioribus quam minoribus, tam canonicis quam aliis ecclesiastica beneficia habentibus ut possessiones, elemosinas perpetuas et redditus siue census beneficiorum suorum cum omnibus usagiis eorumdem diligenter in pergameno conscribant infra annum, ut per talem scripturam bona ecclesiastica perpetue memorie commendentur. Si quis uero clericorum supradictorum infra annum scribere contempserit scripta habeat, penam LX sol. incurrat, quam nisi soluerit infra mensem, eum tunc ecclesiastico supponimus interdicto.</p>
                    <p>Item precipimus quod nullus sacerdos intromittat se de causis matrimonialibus, sed quam cito orta fuerit aliqua discordia super matrimonio, statim sacerdotes mittant ad episcopum uel officialem eius, ut ipse eam discuciat, examinet et terminet consilio peritorum; solius est enim episcopi causas terminare matrimoniales.</p>
                    <p>Item precipimus eisdem sacerdotibus ne de aliquibus aliis causis seu causa se[2] intromittant, et si secus fecerint penam incurrant LX sol.</p>
                    <p>Item precipimus ut omnes curam animarum habentes in suis residenciam personalem faciant ecclesiis, ne per eorum absenciam redditus ecclesiarum suarum minuantur et pereant et ne elemosine subtrahantur ecclesiis, nisi fuerint in scolis de licencia nostra. Transgressores uero huiusmodi precepti ecclesiastico interdicto subponimus et in hiis scriptis.</p>
                    <p>Item districte precipimus ecclesiarum rectoribus uniuersis sub anathematis interminacione ut uicarios temporales siue perpetuos secum nequaquam recipiant, nisi prius prestito iuramento quod ecclesie fideliter seruiant pariter et persone, infirmos primo et principaliter inducendo ad elemosinas censuales uel alias ecclesiis erogandas, nec eciam receptos uicarios permittant aliquatenus ministrare, nisi prius in forma predicta prestiterint ueris pastoribus iuramentum et episcopo, sicut supra dictum est, ipso uicario presentato et ab ipso recepto.</p>
                    <p>Item prohibemus ab Aduentu Dni usque ad octauam Epiphanie et a Septuagesima usque ad octauam Pasce et a tribus diebus ante Ascensionem Dni usque ad festum Trinitatis nupcias celebrare seu nubentibus aliquam solempnitatem ecclesiasticam exhibere; contemptores uero prohibicionis huius graui pena se[3] nouerint puniendos.</p>
                    <p>Item prohibemus ne matrimoniis contrahendis aliqua persona ecclesiastica intersit uel auctoritatem impendat, nisi prius in ecclesia publice bannis editis tribus diebus dominicis seu festiuis; et si quis sciuerit impedimentum contra matrimonium contrahendum in pena LX sol. proponat; nec clandestinis desponsacionibus quoquo tempore presumat uestrum aliquis interesse, alioquin se suspensionem ab officio et penam LX sol. nouerit incursurum.</p>
                    <p>Item precipimus omnibus curatis ut penes se teneant et habeant oleum infirmorum, ut necessitate urgente infirmis unccionem extremam ualeant impertiri, docentes subditos ut cum adnumeretur VII ecclesiasticis sacramentis, ipsam unccionem summa deuocione suscipiant et requirant, quod secum cum uiatico portent, si uiderint expedire.</p>
                    <p>Item precipimus ne questores admittantur ad questas faciendas, cuiuscumque condicionis existant, nisi litteris nostris sub ipsius anni data sint muniti, ut omnis falsitatis amoueatur scrupulus.</p>
                    <p>Item precipimus uniuersis prioribus et ecclesiarum rectoribus ut ad celebracionem sancti synodi personaliter ueniant nec per alios se ualeant excusare. Uolumus etenim presentem constitucionem vim competentis monicionis obtinere, contra quam si presumptum fuerit nos presumptores huiusmodi ab execucione officii per annum integram suspendimus in hiis scriptis, nisi ex causa racionabili et necessaria uoluerit excusari, quam causam in dicta synodo per certum nuncium coram dno episcopo teneantur talem qualem dnus episcopus debeat merito acceptare.</p>
                    <p>Item uniuersis curatis et uicariis ecclesiarum sub pena interdicti districte precipimus ut cum aliqui diuersarum parrochiarum fuerint matrimonio copulandi, in utraque parochia in qua conuersacionem habuerint, huiusmodi matrimonia solempniter publicentur secundum formam super hiis obseruatam, ne ex hoc sequatur periculum quod de clandestinis consueuit matrimoniis prouenire, sed ex eorum uicinis et consanguineis assurgat testimonium copula maritali qui tam consanguinitatis quam conuersacionis eorum noticiam habuerint.</p>
                    <p>Item precipimus curatis omnibus et uicariis ut publice denuncient in ecclesiis suis ut si quis aliqua bona ad ecclesiam Sedun. pertinencia sine licencia nostra detineat, ipsa infra Natale Dni nobis manifestare procuret, usagia debita, census et placita, necnon et mobilia domorum predecessorum nostrorum uel aliqua ex bonis prodictis, uidelicet ex bonis Henrici, Rodolphi et Petri, et hanc denunciacionem faciant singulis diebus dominicis usque ad dictum festum, intimantes eis quod nos iam alias in ipsos et alios scientes et consencientes litteras nostras excommunicacionis dedimus destinatas.</p>
                    <p>Item statuimus quod sacerdotes, diaconi et subdiaconi ciuitatis nostre Sedun. cuiuscumque condicionis existant, in ciuitate Sedun. non sedeant publice per uicos cum mulieribus, cum ex hoc honor ecclesiasticus dehonestetur et scandalum sepe inter laicos generetur. Contrarium facientes penam LX sol. incurrant ipso facto, quam infra mensem teneantur soluere ; quod nisi fecerint, eos tunc ecclesiastico supponimus interdicto.</p>
                    <p>Ceteram cum Sanctorum Patrum precipiant instituta ut bis in anno sancta synodus celebretur, autumpnali uidelicet tempore et uernali, dies nobis prefigimus feriam sextam post festam beati Nicolai proximam, ac feriam quartam post octauam Pentecostes, ad quas personas uestras coram nobis ad celebracionem predictam faciendam annualiter presentetis, si penam uulture effugere contra contumaces huiusmodi prouolgatam.</p>
                    <p>Item cum scriptam sit: Multum ualet deprecacio iusti assidua [4], uos sacerdotes et quemlibet uestram hortamur in Dno ut cum uos missas celebrare contingerit, oracionem: Dnus omnium pastor et rector[5] , pro nobis, uobis ac nostris subditis uniuersis dicatis, quum commode poteritis, nisi solempnitas uos excusat.</p>
                    <p>Item precipimus obseruari districte cum quis terram uel de terra Sedun. ecclesie occupauerit seu inuaserit uel pignorauerit et ipsa detineat occupata uel pignorata, ut ex quo id ad noticiam sacerdotum peruenerit non celebrentur ab eis diuina in toto districtu illius qui ipsam occupauerit uel pignorauerit, cuiuscumque condicionis existat, donec fuerit restitutum, nullis a nobis aliis litteris uel mandato expectato. Transgressores autem huius precepti et non adimplentes, ipsum uel ipsos excommunicacionis uinculo innodamus. Iniungentes uobis uniuersis et singulis curatis in hac sancta synodo existentibus ut antequam de ciuitate Sedun. recedatis, hoc statutum et preceptum scribatis uel scribi faciatis, ita quod ipsum penes uos scriptum habeatis cum aliis constitucionibus synodalibus in libro uestro manuali uel missali, ne per ignoranciam uos posse uideamini excusare. Si quis autem uestrum hoc, ut premittitur, adimplere neglexerit, ipsum uel ipsos, si plures fuerint, ecclesiastico supponimus interdicto.</p>
                    <p>Item precipimus ac eciam statuimus ut omnes curati et singuli Sedun. diocesis sigilla propria habeant et non habentes ipsa habere procurent infra tres menses a tempore promocionis sue uel amissionis sigilli, alioquin penam LX sol. incurrant quam infra mensem postea soluere teneantur; nec litteras officiales nostrorum uel decanorum Sedun. denariis uel aliis sigillis ignotis presumant ulterius sigillare; et hoc eciam uicariis precipimus obseruari.</p>
                    <p>Item statuimus et ordinamus quod sacerdotes secum non habeant uel teneant mulieres de quibus sinistra suspicio possit haberi, sed a se ipsas prorsus amoueant infra VIII dies, ne inde populo scandalum generetur. In contrarium uero facientes uel facientem extra excommunicacionis sentenciam promulgamus et contrafacientes penam XX sol. incurrant erga nos.</p>
                    <p>Item cum caueatur nimie quod clerici edendi uel bibendi causa tabernas non ingrediantur, nisi peregrinacionis necessitate compulsi, et alibi dicatur quod tabernas prorsus euitent, cuius iuris multi sacerdotes in ipsorum animarum periculum et scandalum plurimorum transgressores existunt, ex quorum transgressione honestas sancte Ecclesie non modicum deformatur, statuimus et ordinamus statuto irrefragabili quod omnes sacerdotes curati et non curati ciuitatis Sedun. eas tabernas causa edendi uel bibendi non ingrediantur nisi ex necessitate in itinere constituti. Tabernas autem intelligimus domos in quibus uinum uenditur cum plateis iuxta positis, ut sic fraudibus quorumdam obuietur. In contrarium facientes uel facientem interdicti sentenciam promulgamus et nichilominus penam X sol. incurrant erga nos ipso facto.</p>
                    <p>Item statuimus ac insuper precipimus districte quod si quis sacerdotum uel clericorum sciuerit aliquem uel aliquos machinari contra nos et ecclesiam Sedun. quod cederet in dampnum et dedecus nostrum et ipsius ecclesie, illud nobis statim per litteras et certos nuncios studeant intimare, presertim cum uniuersi curati ex iuramento ad hoc regulariter teneantur. Quod si non fecerint, presertim curati, ipsos decernimus esse periuros et fore ab omni ordine deponendos.</p>
                    <p>Item cum clerici illis primo teneantur obnoxii a quibus beneficia recognoscunt recepisse et intelleximus quosdam curatos et alios sacerdotes et clericos in sortem Dei uocatos qui sancte matri ecclesie non adherentes, sed pocius contrarientes eidem, uerbo, opere, consilio et fauore contra nos et Sedun. ecclesiam sunt molliti, prout hoc anno certis experimentis nouimus ac a multis audiuimus fide dignis, ideoque prouide duximus statuendum ut nullus omnino curatus, sacerdos uel clericus talia de cetero audeat attemptare. Quod si presumpserint, transgressores huius statuti in hiis scriptis excommunicacionis uinculo innodamus, et si in sua malicia perstiterint nec respicere l. resipiscere[6] curauerint ipsos priuabimus officio et beneficio sine misericordia et indignos ecclesiastica beneficia possidere.</p>
                </div>
                <div>
                    <head>Footnotes</head>
                    <p>[1] &quot;Simili modo&quot; is italicized in the pdf</p>
                    <p>[2] &quot;se&quot; is in parentheses in the pdf</p>
                    <p>[3] &quot;se&quot; is in parentheses in the pdf</p>
                    <p>[4] &quot;Multum ualet decprecacio iustis assidua&quot; is italicized in the pdf and there is a &quot;1&quot; in superscript after it, presumabli marking a footnote</p>
                    <p>[5] &quot;Dnus omnium pastor et rector&quot; is italicized in the pdf</p>
                    <p>[6] &quot;l. resipiscere&quot; is in parentheses in the pdf</p>
                </div>
            </div>
        </body>
    </text>
</root>
