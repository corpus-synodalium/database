<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Pisa</title>
                <recordID>1800</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1258</origDate>
                <dateNotes/>
                <origPlace>Pisa</origPlace>
                <diocese>Pisa</diocese>
                <province>Pisa</province>
                <country>Italy</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1800</p>
                <p>Year: 1258</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Pisa</p>
                <p>Diocese: Pisa</p>
                <p>Province: Pisa</p>
                <p>CountryModern: Italy</p>
                <p>Latitude: 43.716667</p>
                <p>Longitude: 10.4</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Federico Visconti</p>
                <p>IssuingAuthorityAlt: None</p>
                <p>RegnalStart: 1254</p>
                <p>RegnalEnd: 1277</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Virgili, Sinodo dell'arcivescovo Federico Visconti, pp478-83</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['Library Scan', 'Hard Copy Scan']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>In nomine Patris et Filii et Spiritus Sancti, amen.</p>
                    <p>Iste sunt constituciones composite a uenerabili patre, domino Federico Dei gracia Pisano archiepiscopo, publicate in sinodo et concilio generali primo anno sue consecracionis, quas prefatus dominus archiepiscopus sub pena excomunicacionis districte obseruari mandauit [1].</p>
                </div>
                <div>
                    <head>Capitulum 1</head>
                    <p>In primis, siquidem, nos prefatus archiepiscopus precipimus ut officia diurna et nocturna, silicet septem horas, tam sacerdotes quam ceteri in sacris ordinibus constituti, debito modo faciatis nisi forsitan iusto et legitimo impedimento quandoque excusari possitis, quia qui facere potest et non facit peccat mortaliter.</p>
                </div>
                <div>
                    <head>Capitulum 2</head>
                    <p>Item, constituimus et ordinamus, presente sancta Sinodo approbante, ut officium Domine Nostre Beate Marie omni die sabbati fiat, tam in ecclesia nostra maiori quam [2] in omnibus aliis, sollempniter cum nouem leccionibus, et si fuerit festum et non principale, fiat commemoracio de festo cum antiphona et oracione, si uero fuerit festo principale fiat de Domina Nostra cum antiphona et oracione.</p>
                </div>
                <div>
                    <head>Capitulum 3</head>
                    <p>Item, cum membra a capite non debeant discordare, precipimus ut omnes ecclesie seculares debeant officium facere secundum ordinem ecclesie nostre maioris sancte Marie.</p>
                </div>
                <div>
                    <head>Capitulum 4</head>
                    <p>Item, quod canonici regulares ordinis sancti Augustini ciuitatis Pisane simile officium inter se facient.</p>
                </div>
                <div>
                    <head>Capitulum 5</head>
                    <p>Item, ut clericus infulam uel tabarrum [3] siue guascappum aliquo modo in ecclesia non deferat nec in claustro uel alibi, quod infule pendalia appareant.</p>
                </div>
                <div>
                    <head>Capitulum 6</head>
                    <p>Item, ut plebani, priores et alii prelati [4] in habitu honesto incedant, silicet cum capa uel mantello extenso siue pellibus.</p>
                </div>
                <div>
                    <head>Capitulum 7</head>
                    <p>Item, in sacris ordinibus constituti desuper clausa deferant indumenta non [5] nimia longitudine uel breuitate et tonsuram portent siue coronam congruam et decentem.</p>
                </div>
                <div>
                    <head>Capitulum 8</head>
                    <p>Item, ut rectores ecclesias sibi commissas, uegetibus, arcis et aliis supellectilibus domus, non teneant occupatas.</p>
                </div>
                <div>
                    <head>Capitulum 9</head>
                    <p>Item, ut clerici non ludant ad aleas uel taxillos neque huiusmodi ludis intersint [6].</p>
                </div>
                <div>
                    <head>Capitulum 10</head>
                    <p>Item, quod uasa ministerii et pallas, uestimenta sacerdotalia et ornamenta altaris munda teneant.</p>
                </div>
                <div>
                    <head>Capitulum 11</head>
                    <p>Item, quod canonici regulares non incedant uel comedant siue in ecclesia morentur sine bombicino albo, cotta uel camisea alba [7] et quod nullus exeat de claustro sine licencia sui prelati.</p>
                </div>
                <div>
                    <head>Capitulum 12</head>
                    <p>Item, quod nullus clericus sedeat in ecclesia cum Corpus Christi eleuatur, nec postea, usque [8] cum dicitur per omnia secula seculorum, amen [9].</p>
                </div>
                <div>
                    <head>Capitulum 13</head>
                    <p>Item, precipimus et monemus ut quilibet prelatus, siue rector ecclesie habentis curam animarum, ad illum ordinem se faciat successiuis quattuor [10] temporibus continue promoueri quem ipsius cura requirit; alioquin, quemlibet negligentem excomunicacionis uinculo innodamus.</p>
                </div>
                <div>
                    <head>Capitulum 14</head>
                    <p>Item, precipimus ut Eucharistia et Crisma sub fideli custodia, clauibus adhibitis, conseruent, ne possit ad illa temeraria manus extendi ad aliqua orribilia exercenda.</p>
                    <p>Si uero his [11] ad quem spectat custodia incaute reliquerit tribus mensibus suspendatur.</p>
                </div>
                <div>
                    <head>Capitulum 15</head>
                    <p>Item, ut Corpus Christi nulli persone tradatur pro aliquo maleficio uel facinore committendo [12].</p>
                </div>
                <div>
                    <head>Capitulum 16</head>
                    <p>Item, ut quilibet sacerdos, uel alius qui curam habeat animarum, moneat parochianos suos ut quilibet ipsorum semel in anno penitenciam recipiat et confiteatur proprio sacerdoti et semel comunicet Corpus et Sanguinem Christi, alioquin ecclesiastica sepultura ei denegetur in morte.</p>
                </div>
                <div>
                    <head>Capitulum 17</head>
                    <p>Item, precipimus ut quilibet sacerdos moneat et precipiat, sub pena excomunicacionis, omnibus de populo suo, masculis et feminis, quos decet ecclesiam uisitare, ut semel in septimana, silicet die dominico debeant uenire ad ecclesiam suam et missam audire, nisi sine impedimento legittimo impediti.</p>
                </div>
                <div>
                    <head>Capitulum 18</head>
                    <p>Item, quod nullus sacerdos, secularis uel religiosus, alterius parochianum ad penitenciam uel officia seu ecclesiastica Sacramenta recipiat sine ipsius licencia, uel superioris.</p>
                </div>
                <div>
                    <head>Capitulum 19</head>
                    <p>Item, sub pena excomunicacionis precipimus ut nullus plebanus uel prelatus, patronus uel populus alicuius ecclesie, clericum alterius episcopatus in aliqua ecclesia nostre iurisdiccionis sine consciencia et assensu nostro eligant, instituant uel ordinandum representent; et si contra fecerint, ex nunc, eos excomunicamus in scriptis et elecciones cassamus et ipsos ea uice eligendi potestate priuamus.</p>
                </div>
                <div>
                    <head>Capitulum 20</head>
                    <p>Item, precipimus, sub pena excomunicacionis, ut nullus sacerdos uel clericus mulierem in domo sua retineat unde mala suspicio habeatur, uel recipiat in conuersam ut secum habitet, in eadem domo et, si habet penitus a domo sua remoueat infra octo dies et sub pena soldorum C denariorum; quam penam incurrat quotiescumque eam receperit.</p>
                </div>
                <div>
                    <head>Capitulum 21</head>
                    <p>Item, nullus prelatus uel rector alicuius ecclesie presumat possessiones, libros uel thesauros ecclesie sue uendere, alienare uel pignori obligare, seu aliquibus personis ad pignorandum comodare, sine nostra licencia speciali uel sucessorum nostrorum; sub pena excomunicacionis iam late precipimus.</p>
                </div>
                <div>
                    <head>Capitulum 22</head>
                    <p>Item, quod nullus clericus cultellum ad feriendum siue alia arma deferat.</p>
                </div>
                <div>
                    <head>Capitulum 23</head>
                    <p>Item, ut nulli clerici coniuracionem uel conspiracionem uel colligacionem facere presumant, et, si qui fecerint, sciant se excomunicacionis sententie [13], quam in scriptis ferimus, subiacere.</p>
                </div>
                <div>
                    <head>Capitulum 24</head>
                    <p>Item [14], precipimus ut sacerdos, indutus cotta et cum stola, quando uadit comunicare infirmos, deferat Corpus Christi ambabus manibus ante pectus et seruiens precedat eum cum lanterna eleuata manu, cum lumine et campanella.</p>
                </div>
                <div>
                    <head>Capitulum 25</head>
                    <p>Item, ut nullus sacerdos debeat in die nisi unam missam tantum celebrare, nisi esset in necessitate [15] funeris alicuius, prout est a iure concessum, uel in die natiuitatis Domini [16].</p>
                </div>
                <div>
                    <head>Capitulum 26</head>
                    <p>Item, ut rogent Dominum assidue pro pace, propter imminens periculum animarum, et parochianos suos moneant ad idem.</p>
                </div>
                <div>
                    <head>Capitulum 27</head>
                    <p>Item, si pax reformata est inter aliquos, nulli presumant maleficium improperare, cuius occasione facta fuerat, nec eciam improperare [17] aliquam offensionem uel iniuriam alicui factam uel illatam; et si qui contra fecerint, se nouerint excomunicacionis sententie subiacere, quam in scriptis ferimus.</p>
                </div>
                <div>
                    <head>Capitulum 28</head>
                    <p>Item, quando aliqui [18] clerici ordinandi sunt ad titulum alicuius ecclesie, monasterii, canonice uel plebis ad aliquem predictorum pertinentis, abbas, prior uel plebanus nisi sit [19] legittime impeditus, ipse eos in quarta feria representet.</p>
                </div>
                <div>
                    <head>Capitulum 29</head>
                    <p>Item, suademus ut si aliquis litteras apostolicas contra laicum impetrare uoluerit ad aliquem clericum pisani archiepiscopatus, et non ad clericum alterius episcopatus, optineat propter scandalum laicorum tollendum.</p>
                </div>
                <div>
                    <head>Capitulum 30</head>
                    <p>Item, quilibet plebanus cum clericis et cappellanis suis, uno excepto sacerdote qui remaneat pro necessitatibus populi, ueniant in die consecracionis Beate Marie cum Cruce et uexillis, et eciam in die consecracionis Beati Petri ad Gradus, et faciant scribi nomina sua ante quam recedant, sub pena quilibet XX soldorum.</p>
                </div>
                <div>
                    <head>Capitulum 31</head>
                    <p>Item, precipimus, sub pena excomunicacionis, ut nullus medicus, clericus siue laicus, ad aliquem infirmum curandum ultra duas uices uadat, nisi penitenciam infirmus prius acceperit de commissis.</p>
                </div>
                <div>
                    <head>Capitulum 32</head>
                    <p>Item, sub pena excomunicacionis, precipimus quod clerici, et precipue sacerdotes, artis medicine ignari non discurrant medicando infirmos et abstineant maxime in dando medicinas acutas.</p>
                </div>
                <div>
                    <head>Capitulum 33</head>
                    <p>Item, ut quilibet sacerdos, cum audiuerit de morte domini pape, infra octo dies pro eius anima missam debeat celebrare.</p>
                </div>
                <div>
                    <head>Capitulum 34</head>
                    <p>Item, precipimus ut nullus sacerdos, uel curam habens animarum, equitet per ciuitatem sine capa clausa uel mantello extenso et non cum tabarro uel guascappo.</p>
                </div>
                <div>
                    <head>Capitulum 35</head>
                    <p>Item, cum, tam a iure quam a predecessoribus nostris, preceptum fuerit, maxime habentibus sacros ordines, de deferendo tonsuram congruam et coronam et quia que sit congrua a pluribus dubitatur, nos, hanc dubitacionem determinantes, ordinamus ut tonsura [20], siue [21] capilli, ultra extremitatem inferiorem aurium non descendant et quantitas corone fiat secundum illas quantitates, ad minus, quas a nobis habet noster camerarius terminatas [22]; excomunicantes in scriptis quicumque [23], infra octo dies, secundum quantitates predictas se coronari non fecerint et tonderi; et precipimus ut, uos presentes, absentibus quam citius poteritis nunciare curetis.</p>
                </div>
                <div>
                    <head>Capitulum 36</head>
                    <p>Item, precipimus ut moneantur [24], sub pena excomunicacionis, publice, in ecclesiis [25], omnes notarii habentes instrumenta quibus aliqua ecclesiis et piis locis pro salute anime reliquntur ut infra octo dies, post decessum reliquentium, reuelare ecclesiis et locis quibus reliquntur, saluo eorum salario, teneantur.</p>
                </div>
                <div>
                    <head>Capitulum 37</head>
                    <p>Item, ut iura et honores et laudabiles consuetudines et priuilegia pisane ecclesie et nostri capituli conseruentur, uolumus et mandamus, et sub pena excomunicacionis precipimus, ut nullus clericus uel religiosus pisane ciuitatis inungat aliquem infirmum sine speciali licencia suprascripti capituli.</p>
                </div>
                <div>
                    <head>Capitulum 38</head>
                    <p>Item, oliuas in dominica palmarum, in ciuitate pisana, nullus benedicere presumat, preter monasteria, et in his [26] preter quam ad monacos et familiares suos.</p>
                </div>
                <div>
                    <head>Capitulum 39</head>
                    <p>Item, nullus audeat in ciuitate uel in plebatu baptizare, nisi in mortis articulo.</p>
                </div>
                <div>
                    <head>Capitulum 40</head>
                    <p>Item, in sabbato sancto nullus msissam [27] cantare, campanam sonare presumat donec apud maiorem pulsetur ecclesiam.</p>
                </div>
                <div>
                    <head>Capitulum 41</head>
                    <p>Item, populares processiones non fiant in aliqua ecclesia sine speciali licencia, preter quam in festiuitatibus suis et in dominica oliuarum et in Purificacione Beate Marie [28].</p>
                </div>
                <div>
                    <head>Capitulum 42</head>
                    <p>Item, nullus sepelliat eos qui spectant ad sepulturam maioris ecclesie.</p>
                </div>
                <div>
                    <head>Capitulum 43</head>
                    <p>Item, aliorum qui apud alias ecclesias sepeliuntur, iudiciorum suorum, quartam partem, que ad maiorem ecclesiam uel aliquam aliam ecclesiam [29] pertinet [30], non usurpent.</p>
                </div>
                <div>
                    <head>Capitulum 44</head>
                    <p>Item, quod nulli, in exequi [31] mortuorum in quibus intersunt canonici, missas celebrare presumant sine ipsorum canonicorum consensu.</p>
                </div>
                <div>
                    <head>Capitulum 45</head>
                    <p>Item, uolumus et mandamus et, sub pena excomunicacionis, precipimus ut [32] omnes sacerdotes ordinati ab episcopo Aleriensi de licencia nostra, a tempore nostre promocionis citra, uel a nobis, infra octo dies iuramentum fidelitatis nobis, prestare debeant consuetum.</p>
                </div>
                <div>
                    <head>Capitulum 46</head>
                    <p>Item, precipimum ut nullus clericus efficiatur compater alicuius sine licencia nostra.</p>
                    <p>Lecte et publicate sunt predicte constituciones in publica sinodo in maiori ecclesia congregata, per me Rodulfinum notarium, de mandato predicti domini archiepiscopi, in presencia dominorum [33] Massani episcopi et Lombardi Aleriensis episcopi, suffraganeorum suorum, et domini Leonardi, Pisani archipresbiteri, et domini Alberti, Massani archipresbiteri, et magistri Bonifatii camerarii et presbiteri Bernardi de Vico et Baronis ac Petruccii clericorum domini archiepiscopi, et presentibus omnibus canonicis, abbatibus, prioribus, plebanis, fratribus predicatoribus et minoribus et cappellanis Pisane ciuitatis et diocesis.</p>
                    <p>MCCLVIII, indiccione prima, XV kalendas martii.</p>
                </div>
                <div>
                    <head>Footnotes</head>
                    <p>[1] districte obseruari nellÕinterlinea sopra.</p>
                    <p>[2] Segue alibi cancellato.</p>
                    <p>[3] Segue teneat cancellato.</p>
                    <p>[4] prelati nell'interlinea sopra, in luogo di plebani cancellato.</p>
                    <p>[5] Segue uacanda cancellato.</p>
                    <p>[6] Item ut clerici non ludant ad aleas uel taxillos neque huiusmodi ludis intersint aggiunta posteriore di altra mano.</p>
                    <p>[7] cotta uel camisea alba nellÕinterlinea, sopra.</p>
                    <p>[8] Segue quo cancellato.</p>
                    <p>[9] 'per...amen' in quotacion marks.</p>
                    <p>[10] IIIor nel testo.</p>
                    <p>[11] Cosi nel testo.</p>
                    <p>[12] Item ut Corpus Christi nulli persone tradatur pro aliquo maleficio uel facinore committendo nel margine sinistro; nel testo un doppio tratto di penna indica doue la constitucio debba essere inserita.</p>
                    <p>[13] sententie nell'interlinea sopra, in luogo di uinculo cancellato.</p>
                    <p>[14] Un doppio tratto di penna indica che a questo punto doueua essere forse inserita la constitucio trascritta alle linee 101-102.</p>
                    <p>[15] Nel testo e scritto cecessitate.</p>
                    <p>[16] item ut nullus sacerdos debeat in die nisi unam missam tantum celebrare nisi esset in necessitate funeris alicuius prout est a iure concessum uel in die natiuitatis Domini aggiunta posteriore, forse di altra mano.</p>
                    <p>[17] Il re di improperare nell'interlinea sopra in luogo di cione cancellato.</p>
                    <p>[18] Segue aliqui cancellato.</p>
                    <p>[19] sit sopra nell'interlinea.</p>
                    <p>[20] tonsura corretto su tonsuram.</p>
                    <p>[21] Segue coronam cancellato.</p>
                    <p>[22] Segue in scriptis cancellato.</p>
                    <p>[23] Cosi nel testo.</p>
                    <p>[24] Segue omnes cancellato.</p>
                    <p>[25] Segue ut cancellato.</p>
                    <p>[26] Cosi nel testo.</p>
                    <p>[27] tipo?</p>
                    <p>[28] preter quam in festiuitatibus suis et in dominica oliuarum et in Purificacione Beate Marie aggiunta posteriore della stessa mano nel margine destro e nell'interlinea.</p>
                    <p>[29] uel aliquam aliam ecclesiam sopra nell'interlinea.</p>
                    <p>[30] Cosi nel testo.</p>
                    <p>[31] Cosi nel testo per exequiis.</p>
                    <p>[32] ut sopra nell'interlinea.</p>
                    <p>[33] Lacuna nel manoscritto.</p>
                </div>
            </div>
        </body>
    </text>
</root>
