...nati archipresbyteri... Gregorini [1] Herzonis et Venturae... [2] domini Upizonis abbatis monasterii sancti Nazarii, domini Jacobi archipresbyteri plebis Gardae, domini Rambaldi [3] archipresbyteri plebis sancti Floriani, magistri Castellini archipresbyteri plebis Insulae porcariciae et aliorum multorum presbyterorum et clericorum de civitate Veronae et de episcopatu Veronae.
Ibique dominus Adelardus, Dei gratia sacrosantae Romanae Ecclesiae Cardinalis venerabilis Veronensis. Episcopus, talia decreta ordinavit et instituit in clero Veronae et de civitate Veronae et de episcopatu, ut inferius leguntur, sic dicens:
(1) Statuimus quod si quis clericus ad ludum taxillorum vel ad aleas aut varretam, aut ad alium ludum, in quo suam pecuniam amittere debeat, luserit, sit excomunicatus et a beneficio ecclesiastico privatus.
(2) Item statuimus si quis clericus arma interdicta sine licentia episcopi portaverit et turpe lucrum exercuerit excomunicatus et anathema sit.
(3) Item statuimus et statuentes decernimus quod si aliquis clericus in fratrem receptus fuerit in aliqua ecclesiae et ammonitus ut coronam et tonsuram recipiat et ille facere recusaverit vel ecclesiam non dimiserit, illum excomunicatum diiudicamus beneficioque ecclesiastico penitus carere debeat decernimus.
(4) Item statuimus quod si quis clericus tonsuratus et clericatus fuerit, et tonsuram et rasuram clericalem convenientem et decentem postquam haec statuta infra dies octo ad eum pervenerit, non fecerit neque portaverit, vel ecclesiam non dimiserit, tanquam rebellis et inoboediens et apostata, auctoritate omnipotentis Dei et nostra, sit anathema et excomunicatus et pro excomunicato habeatur.
(5) Praeterea sub eadem terminationis districtionis, praecipimus et mandamus ut nullus clericorum, abbatum vel monachorum seu conversorum, alium clericum vel ecclesiasticam personam sub aliquo praetextu seu velamine apud iudicem saecularem pro aliqua causa trahere vel accusare sine licentia episcopi praesumat, quia legitur in canonibus: si quis clericus accusans clericum in curiam introierit [4] anathema sit.
Anno a nativitate Domini millesimo ducentesimo sexto, indictione nona.
S. T. Ego Bonawisa Domini Federici Romanorum Imperatoris notarius interfui et hanc cartam rogatus scripsi et subscripsi [5].