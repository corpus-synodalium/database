Omnibus et singulis rectoribus et eorum capellanis curatis nostrae dioecesis districte praecipientes mandamus quatinus nomina omnium et singulorum suorum parochianorum excommunicatorum et interdictorum, in pronis Missarum Parochialium Singulis diebus dominicis  praecipuisque festivitatibus publice legant, ipsos excommunicatos nuncient et ab eorum Ecclesiis pellant, ut huiusmodi rubore confusi ad gremium sanctae matris Ecclesiae redeant, et eius mandatis et juri pareant ac intendant cum effectu. 
Et illorum qui ultra annum excommunicationis sententiam sustinuerint, Promotoribus causarum officii curiarum nostrarum nomina reportent.