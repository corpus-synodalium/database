Section: incipit
====================
CUm jurisdictio ecclesiastica qualibet die impediatur per judices saeculares et turbetur, praesertim in personis clericorum conjugatorum et non conjugatorum, non deferentium tonsuras et vestes clericales, praecipimus omnibus curatis nostrae dioecesis, sub poena suspensionis et excommunicationis, quas contra ipsos ferimus in scriptis, quatinus diligenter moneant in ecclesiis suis singulis diebus dominicis et festivis, et inducant infra mensem parochianos suos clericos conjugatos et non conjugatos, ut de cetero tonsuram et vestes deferant clericales, ut ipsi liberius possint gaudere ecclesiastica libertate, et quod per ecclesiam ab oppressionibus judicum saecularium facilius defendantur.
Scientes quod si qui curatorum praedictorum in executione hujusmodi mandati, fuerint reperti negligentes vel remissi, per nos vel officialem nostrum ad alias poenas contra ipsos procedemus graviores.

Section: None
====================

Section: explicit
====================

