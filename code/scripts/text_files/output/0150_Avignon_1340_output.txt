Section: incipit
====================
Item, cum plurium relatione didicerimus displicenter, quod presbyteri, curati, clerici, et aliae personae ecclesiasticae nostrae civitatis et dioecesis Avenionensis, quando vadunt de ecclesia ad quaerendum funera mortuorum, ad ecclesiam asportanda, accedendo per carrerias publicas vacant trusis, cachinnis, et verbis fabulosis, et inutilibus: ex quo personae saeculares malum sumere possunt exemplum, et in eis omnis devotio vacua propter hoc remanet et extincta: nos volentes ex his malis exemplis quantum possumus cum Deo, obviare, et quae bene non fiebant in viam rectitudinis revocare; statuimus, et ordinamus, quod ab hac hora in antea universi et singuli presbyteri, clerici, et aliae personae ecclesiasticae nobis subditae, ad quaerendum corpora mortuorum accedendo, dicant septem psalmos aut officium mortuorum, cantando, vel legendo, aut alios, taliter quod a circumstantibus possint audiri: et quod in his sic se habeant humiliter et devote, quod praedicti circumstantes ad effundendum preces pro talibus defunctis supplices notabiliter moveantur.
Si quis vero statuti nostri extiterit violator, ejus inobedientia exigente, tali poenarum sententia ferietur, quod externis transibit merito in exemplum.

Section: None
====================

Section: explicit
====================

