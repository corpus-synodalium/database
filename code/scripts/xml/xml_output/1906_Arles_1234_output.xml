<?xml version="1.0" ?>
<root>
    <teiHeader>
        <fileDesc>
            <titleStmt>
                <recordID>Record ID: 1906</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage/>
            <languageNote/>
            <langUsage/>
            <creation>
                <origDate/>
                <dateNotes/>
                <origPlaces/>
                <diocese>Arles</diocese>
                <province>Arles</province>
                <country/>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain/>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>incipit</head>
                <p>CONCILIUM DOMINI JOHANNIS CELEBRATUM ANNO DOMINI MCCXXXIIII. VI. IDUS JULII.</p>
            </div>
            <div>
                <head>001</head>
                <p>(1) Quoniam ex obedientie debito constitutiones Romanorum pontificum tenemur fideliter observare, mandamus omnibus suffraganeis nostris et districte precipimus, ut canonicas regulas et statuta consilii Lateranensis secundi a domino papa Innocentio III promulgata diligenter observent, et a suis subditis faciant observari.</p>
            </div>
            <div>
                <head>002</head>
                <p>(2) Item, presentis approbatione concilii, duximus statuendum ut quilibet episcopus, in sua dyocesi, frequenter fidem predicet orthodoxam, et cum expediet, ut per alias onestas et discretas personas faciat predicari.</p>
            </div>
            <div>
                <head>003</head>
                <p>(3) Item statuimus quod quilibet episcopus moneat efficaciter et inducat, et si necesse fuerit, per Deum eos compellat, potentes, castellanos, consules etiam civitatum, et aliorum locorum dominos et rectores, quibuscumque fungantur officiis, ut sicut reputari cupiunt et haberi fideles, ita pro defensione fidei prestent publice juramentum, quod de terris sue jurisdictioni subjectis universos hereticos ab ecclesia denotatos, bona fide, pro viribus exterminare studebunt.</p>
            </div>
            <div>
                <head>004</head>
                <p>(4) Item, statuimus ut singulis diebus dominicis et festivis publice excommunicentur ei anathematizentur, pulsatis campanis et extinctis candelis, omnes heretici quibuscumque nominibus censeantur, credentes, receptatores, defensores et fautores etiam eorumdem.</p>
            </div>
            <div>
                <head>005</head>
                <p>(5) Item, ut plenius exterminari valeat heretica pravitas, statuimus ut singulis parochiis, tam in civitatibus quam extra, quibus episcopus sacerdotem unum, vel duos vel tres bono opinionis laycos, vel plures si opus fuerit, juramenti religione constrigat quod diligenter et sollicite investigant, si quos ibi reperierint hereticos, credentes, fautores, defensores et receptatores eorum, et ipsi episcopo, rectoribus civitatum, et dominis locorum, et bajulis eorumdem, cum omni studeant festinantia intimare, ut eos puniant secundum canonicas et legitimas sanctiones ; nichilominus bona hereticorum omnia confiscantes, hiis tamen qui incarcerari debent, ad arbitrium episcopi, sufficienti provisione retenta.</p>
            </div>
            <div>
                <head>006</head>
                <p>(6) Item, sicut audivimus, quidam heretici in Aralatensi provincia constituti, qui metu mortis ad catolicam ecclesiam revertentes, nec non et plures alii de heretica pravitate convicti, ad errorem pravitatis ejusdem, quam a se penitus abdicasse videbantur, ut gravius scindere valeant catolicam unitatem, sepius revertuntur ; unde, ne per tales, sub ficta conversionis specie, catolice fidei professores pernitiosius corrumpi contingat, omnibus suffraganeis nostris, auctoritate domini pape, et nostra, districte precipimus ut heretici pestilentes, postquam de pravitate fuerint jam convicti, si aliter puniti non fuerint, juxta quod eorum quilibet in sua dyocesi, ut ipsis det vexatio intellectum, in carcere perpetuo detrudere non postponant ; de bonis ipsorum, si qua fortassis habent, vite sibi necessaria prout talibus convenit, ministrando.</p>
                <p>Dampnati per ecclesiam de heretica pravitate, si converti noluerint, seculari judicio relinquantur, animadversione debita puniendi, sicut dominus papa statuit hereticos, judicamus.</p>
            </div>
            <div>
                <head>007</head>
                <p>(7) Item, mandamus quod pax servetur per totam Arelatensem provinciam, prout in statutis pacis evidencius continetur.</p>
                <p>Insuper hoc omnibus suffraganeis nostris, et aliis ecclesiarum prelatis, auctoritate presenti concilii iniungentes, quod de pace tenenda et cen. ej. fideliter observanda, et de plenitudine judicio exibenda, mutuum sibi prestent ad invicem concilium et juvamen.</p>
            </div>
            <div>
                <head>008</head>
                <p>(8) Item, quia propter conjurationes et conspirationes que confrairie vocantur, in civitatibus, villis et castris, quam multe discordio et discentionis materie suscitantur, auctoritate presentis concilii, sub interminatione anathemati prohibemus, ne in villis, civitatibus et castris fiant de cetero confratrie, nisi de voluntate dyocesani episcopi, propter urgentem et evidentem utilitatem, id fiat, et si que actenus facte sunt, causa cognita, ad dyocesani arbitrium destruantur, possessionibus ipsarum aliis piis locis, secundum dyocesani arbitrium, deputatis.</p>
            </div>
            <div>
                <head>009</head>
                <p>(9) Item, statuimus quod si quis, propter dampnum datum vel injuriam irrogatam, excommunicationis vinculo fuerit innodatus, non tamen absolutionis beneficium mereatur optinere ipse qui dampnum dedit vel injuriam irrogavit, quam pro posse suo satisfaciat competenter.</p>
                <p>Quod si absque satisfactione debita fuerit absolutus, absolvens juxta superioris arbitrium puniatur.</p>
            </div>
            <div>
                <head>010</head>
                <p>(10) Item statuimus, quod si quis post mortem detectus fuerit in secta seu credentia hereticorum decessisse, si eorum corpora vel ossa ab aliis discerni potuerint, extumulentur et seculari judicio relinquantur.</p>
            </div>
            <div>
                <head>011</head>
                <p>(11) Item statuimus ut nulle layco persone, nomine suo vel alterius, ecclesia vel ecclesiasticum beneficium concedatur.</p>
            </div>
            <div>
                <head>012</head>
                <p>(12) Etiam auctoritate presentis concilii prohibemus ne quis in aliquem excommunicationis sententiam, nisi competenti admonitione premissa, et presentibus personis ydoneis, per quas si neccesse fuerit possit probari admonitio, promulgare presumat.</p>
                <p>Excommunicatus autem, si satisfacere contempserit infra mensem, non ante absolutionis consequitur beneficium quam pro singulis mensibus solvat pro pena solidos quinquaginta, quorum medietatem dominus temporalis percipiat, alia vero medietas ad pias causas dyocesano reservetur episcopo dispensanda.</p>
            </div>
            <div>
                <head>013</head>
                <p>(13) Item, mandamus omnibus suffraganeis nostris et districte precipimus, ut in corrigendis excessibus et moribus reformandis, presertim in clero, curam et sollicitudinem cum Dei timore habeant diligentem, per singulas dyoceses statuendo personas ydoneas, providas et honestas, que sollicito investigent que correctione vel reformatione invenerint esse digna, et ea dyocesano episcopo studeant intimare.</p>
                <p>Quod si dyocesanus negligens fuerit in correctione, ipsi referre ad provinciale concilium non postponant.</p>
            </div>
            <div>
                <head>014</head>
                <p>(14) Item, statuimus ut in qualibet synodo et singulis diebus dominicis et festivis, excommunicentur usurarii et adulteri manifesti, divini et sortilegii, et omnes ad eorum divinationem vel sortilegium scienter accedentes.</p>
            </div>
            <div>
                <head>015</head>
                <p>(15) Item, decernimus quod Judei masculi, a xiiii. annis et supra, deferant extra domos, in superiori veste, in pectore, signum celle, latitudinis trium vel iiii digitorum, nisi sint in viagio constituti.</p>
                <p>Mulieres autem judee, a xii. annis et supra, oralia deferant extra domos.</p>
                <p>Si vero judei quicumque pretextu contrafecerint, christianorum eis participium denegetur.</p>
                <p>Hac eadem pena judeos decernimus compellendos ad satisfaciendum ecclesiis, pro decimis et oblationibus de domibus et possessionibus quas noscuntur in ipsis parrochiis possidere.</p>
            </div>
            <div>
                <head>016</head>
                <p>(16) Item, hoc duximus statuendum, quod si privilegiati [1] sententias prelatorum et censuram ecclesiasticam duxerint enervandas, et eis possit propter hoc plerumque justicia denegari.</p>
            </div>
            <div>
                <head>017</head>
                <p>(17) Item, cum teneamur jura suffraganeorum nostrorum deffendere et servare, volumus et mandamus omnibus suffraganeis nostris, ut regalia Beati Trophimi ad ecclesiam Arelatensem pertinentia, pro posse suo, deffendant utiliter et potenter, secundum quod in privilegiis Romano- rum Imperatorum eidem ecclesie est concessum, quorum privilegiorum transcriptum, vel saltem transcriptum privilegii Colradi, unusquisque habeat et transcribat.</p>
            </div>
            <div>
                <head>018</head>
                <p>(18) Item, statuimus ut quelibet ruralis ecclesia proprium habent sacerdotem, vel saltim juxta dispositionem dyocesani episcopi ecclesie deserviatur.</p>
            </div>
            <div>
                <head>019</head>
                <p>(19) Item, statuimus quod episcopi et alii prelati curam animarum habentes, in decimis, primiciis, legatis, vel relictis cappellanis vel monasteriis, vel aliis piis locis, et in aliis juribus ecclesiasticis, jura communi utantur, et procedant secundum canonicas sanctiones.</p>
            </div>
            <div>
                <head>020</head>
                <p>(20) Item, quoniam pro certo didicimus quod credentes hereticorum, fautores, defensores et receptaturos eorum, in testamentis, hereticis actenus legaverunt, de consilio presentis concilii, prohibemus ne quis siue presencia rectoris vel cappellani sue parrochialis ecclesie, presumat condere testamentum, vel testis interesse, nisi periculum sit.</p>
                <p>Quod si tabellio tali testamento presumpserit interesse, ipso facto excommunicationis se noverit incurssurum.</p>
                <p>Et st testator taliter decesserit, sine licencia dyocesani episcopi, non tradatur ecclesiastice sepulture.</p>
                <p>Quod si testator ea que legavit pro anime sue redemptione non diviserit, sed aliquorum dispositioni commiserit dividenda, illi sine consilio dyocesani vel ejus locumtenentis, vel rectoris ecclesie parrochialis, si illi de facili haberi non possunt, legata dividere non presumant.</p>
            </div>
            <div>
                <head>021</head>
                <p>(21) Item, statuimus ne aliqua pedagia, vel salinaria, per Arelatensem provinciam accipiantur, nisi que apparent imperatorum, vel regum, vel principum, vel Lateranensis concilii largitione concessa, vel ex antiqua consuetudine, a tempore cujus non extat memoria, introducta.</p>
                <p>Quod si aliquis contra hoc fecerit, et infra mensem non destiterit, ex tunc per censuram ecclesiasticam desistere compellatur.</p>
            </div>
            <div>
                <head>022</head>
                <p>(22) Item, sub interminatione anathematis prohibemus ne aliquis Arelatensis provincie super decimis vel aliis juribus debitis ecclesiasticis parrochialibus, cum aliquibus religiosis componere audeat, sine auctoritate dyocesani episcopi, vel jus uni ecclesie debitum alteri audeat assignare.</p>
            </div>
            <div>
                <head>023</head>
                <p>(23) Item, statuimus quod nullus ecclesiastico beneficio jam adepto, sine cause cognitione, a prelato suo aliquatenus spolietur.</p>
                <p>Quod si spoliatus infra mensem non fuerit restitutus,ex tunc, cum de spoliatione constiterit, superior, ex officio suo, spoliatum restituere non postponat.</p>
            </div>
            <div>
                <head>explicit</head>
            </div>
        </body>
    </text>
</root>
