<?xml version="1.0" ?>
<root>
    <teiHeader>
        <fileDesc>
            <titleStmt>
                <recordID>Record ID: 0065</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage/>
            <languageNote/>
            <langUsage/>
            <creation>
                <origDate/>
                <dateNotes/>
                <origPlaces/>
                <diocese>Noyon</diocese>
                <province>Reims</province>
                <country/>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain/>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>text</head>
                <p>In ecclesia cathedrali die synodi debet ad mandatum domini Noviomensis episcopi totum usque nonam, summo mane, servitium cantari.</p>
                <p>Item in fine misse signum ad convocandam synodum ter pulsari.</p>
                <p>Item sedes pontificalis cum aliis sedibus in medio templi, sedes decanorum christianitatis ex opposito preparari.</p>
                <p>Item processio debet ordinari, quam sequuntur decani christianitatis in albis et stolis ordinati, abbates in cappis sericeis et baculis pastoralibus et, ad ultimum, domnus episcopus in pontificalibus cum suis consiliariis.</p>
                <p>Item ordinata processione, cantor incipit alta voce responsum Honor, virtus; quo finito, legitur in medio synodi evangelium Designavit Dominus.</p>
                <p>Postmodum incipit domnus episcopus hymnum Veni, Creator, et tunc ab omnibus genua flectuntur; quo finito, dicit episcopus versum Emitte Spiritum, et orationem Deus, qui corda.</p>
                <p>Item synodo residente, archidiaconus stans a dextris episcopi vel alius loco ejus legit alta voce Adsumus.</p>
                <p>Et hoc dicto, dicunt omnes Amen.</p>
                <p>Tunc fit sermo in ecclesia, deinde fit decretalis per quemdam clericum.</p>
                <p>Hac finita, vocantur persone que debent interesse in sancta synodo: capitulum Noviomense, archidiaconus Noviomensis, cancellarius Noviomensis, abbates Sancti Eligii Noviomensis, de Hombleriis, de Sancto Bartholomeo Noviomensi, Sancti Quintini in Insula, Sancti Prejecti, Montis Sancti Quintini, Beate Marie Hamensis, de Vermando,</p>
                <p>Sancti Eligii Fontium, Sancti Nicolai Riboldimontis, Montis Sancti Martini, Beate Marie de Nogento, Premonstrati, Sancti Foilliani juxta Kodin, Sancti Crispini Suessionensis, Sancti Vincentii Laudunensis, Sancti Quintini Bellovacensis, Arroasie, Sancti Theodorici juxta Remos, Cuissiacensis, Hamensis Morinorum diocesis, Aucurtensis [1], Sancti Bertini, Hunnocurtensis, Sancti Vedasti Atrebatensis, decanus de capitulo Sancti Quintini, canonici Sancte Pecine, presbyteri id est pastores Sanctorum Andree, Johannis, Jacobi, Martini, Thome, Omnium Sanctorum, Margaritte, Pecine, Catharine ejusdem loci, prior de Capi, capitulum ecclesie Peronensis, decanus et capitulum Nigellense, prior de Villa Sylva, abbatissa Sancte Marie Suessionensis, abbatissa Beate Marie de Fervagiis, abbatissa Jotrensis, Morgnevalle [2], fratres militie Templi, hospitalarius Sancti Johannis Noviomensis, quatuor capellani de Bello Loco.</p>
                <p>Presentes absolvimus, gratias nostras renovamus, absentes reputamus contumaces.</p>
                <p>Hoc facto, porriguntur littere excusatorie et leguntur.</p>
                <p>Postmodum decani christianitatis vocantur in suo ordine, presbyteri et persone.</p>
                <p>Iterum omnes qui non debent interesse in sancta synodo, tam clerici quam laici, sub excommunicationis pena removendi sunt [3].</p>
                <p>Item constitutiones de Lateranensi et Lugdunensi concilio tunc debebunt legi: De penitentia et remisione, Omnis utriusque sexus.</p>
                <p>Item de baptismo et effectu prima et secunda constitutio.</p>
                <p>Item de usuris, Quia in omnibus.</p>
                <p>Item Lugdunensis concilii de usurariis et alia que placuerint domino episcopo.</p>
                <p>Item debent precepta synodalia recitari.</p>
                <p>Item constituta nova, si que fuerint, in aperto promulgari.</p>
                <p>Item predicatores et confessores authoritate domini episcopi in plena synodo debent nominari.</p>
                <p>His rite completis, temporale legatur.</p>
                <p>Presbyteri anno defuncti nominentur.</p>
                <p>Pro eis omnibus, missa omnibus presbiteris injungatur.</p>
                <p>Postmodum dominus episcopus vel ejus vicarius ecclesias ubi breve fieri debet recommandat in synodo.</p>
                <p>Orat episcopus pro universo statu Ecclesie pro se et pro suis vivis et defunctis subditis, et pro his omnibus tres missas postulat ab omnibus in synodo existentibus de Spiritu Sancto, de beata Virgine, de defunctis.</p>
                <p>Postmodum dominus incipiat alta voce Salve Regina et cantando ab omnibus genua flectantur.</p>
                <p>Qua decantata dicit dominus episcopus synodo surgente faciens benedictionem Benedictio [4] omnipotent is Dei etc.</p>
                <p>Quibus peractis, recedant omnes pransuri.</p>
                <p>Item post prandium ad excusationes in loco quem assignavit dominus episcopus vel ejus officialis vel vices gerens.</p>
            </div>
        </body>
    </text>
</root>
