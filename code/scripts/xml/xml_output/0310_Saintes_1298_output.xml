<?xml version="1.0" ?>
<root>
    <teiHeader>
        <fileDesc>
            <titleStmt>
                <recordID>Record ID: 0310</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage/>
            <languageNote/>
            <langUsage/>
            <creation>
                <origDate/>
                <dateNotes/>
                <origPlaces/>
                <diocese>Saintes</diocese>
                <province>Bordeaux</province>
                <country/>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain/>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>incipit</head>
            </div>
            <div>
                <head>001</head>
                <p>(1) CUrati sacerdotes, sotulares consutitios, et manicas, sub poena excommunicationis ulterius portare non praesumant.</p>
                <p>Constitutiones praedecessorum nostrorum, et provinciales, etiam sub poenis ibi insertis, praecipimus observari.</p>
            </div>
            <div>
                <head>002</head>
                <p>(2) Item denunciamus excommunicatos illos omnes, qui sine nostra licentia ecclesias suas dederunt ad firmam.</p>
            </div>
            <div>
                <head>003</head>
                <p>(3) Item monemus omnes ecclesiarum rectores, ut in ecclesiis suis personaliter resideant.</p>
                <p>Quod nisi fecerint, poenam constitutionis super hoc editae eos incurrere volumus ipso facto: illis dumtaxat exceptis, qui a nobis licentiam obtinuerunt gratia studiorum.</p>
                <p>Quos etiam, si lascivam vitam ducant in studiis, revocamus: et etiam illos, qui subrepta a nobis licentia ob causam ignominiosam recessisse dicuntur, super criminibus diffamati.</p>
            </div>
            <div>
                <head>004</head>
                <p>(4) Monemus omnes religiosos, ut tam in domibus, quam extra, deferant habitum suum.</p>
                <p>Qui contrarium fecerint, nisi ex causa legitima valeant excusari, ipso facto sententiam excommunicationis incurrant.</p>
            </div>
            <div>
                <head>005</head>
                <p>(5) Item monemus omnes illos, qui in alienis parochiis decimas novalium, sine consensu nostro et rectorum ecclesiarum, in quarum parochiis ipsa consistunt novalia, percipiunt, ut amodo non percipiant: et si contrarium fecerint, noverint se excommunicationis vinculo innodatos.</p>
            </div>
            <div>
                <head>006</head>
                <p>(6) Denunciamus item excommunicatos omnes illos, qui apud nos ratione testamentorum excommunicati fuerint: et denunciari mandamus, nisi infra viginti dies de absolutione doceant coram nobis.</p>
            </div>
            <div>
                <head>007</head>
                <p>(7) Statuimus, quod quicumque bona clericorum, ecclesiarum, seu ecclesiasticarum personarum, injuste invaserint, ceperint, occupaverint, rapuerint, detinuerint; invadi, occupari, capi, percipi, rapi, detineri fecerint, mandaverint, procuraverint; vel nomine suo invasum, occupatum, captum, raptum, detentum, ratum habuerint; et quicumque jurisdictionem ecclesiasticam, jura, consuetudines laudabiles ecclesiarum hactenus observatas, impediverint, turbaverint, vel oppresserint scienter, ipso facto excommunicationis sententiam incurrant.</p>
                <p>Et haec diebus Dominicis, et aliis solemnitatibus, in ecclesiis, et aliis locis ecclesiasticis, mandamus nunciari.</p>
            </div>
            <div>
                <head>explicit</head>
            </div>
        </body>
    </text>
</root>
