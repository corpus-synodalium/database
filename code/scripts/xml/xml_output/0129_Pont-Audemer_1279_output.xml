<?xml version="1.0" ?>
<root>
    <teiHeader>
        <fileDesc>
            <titleStmt>
                <recordID>Record ID: 0129</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage/>
            <languageNote/>
            <langUsage/>
            <creation>
                <origDate/>
                <dateNotes/>
                <origPlaces/>
                <diocese>Evreux</diocese>
                <province>Rouen</province>
                <country/>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain/>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>incipit</head>
                <p>Anno Domini 1279. die Iovis ante Ascenscionem, apud Pontem Audomari fuerunt salubriter ordinata in Provinciali Concilio per Reverendum Patrem Dominum Guillelmum Dei gratia Archiepiscopum Rotomagensem et eius Suffraganeos, de totius Concilii providentia unanimi et concordi, quae inferius continentur.</p>
            </div>
            <div>
                <head>001</head>
                <p>(1) Volentes Presbyterorum et clericorum excommunicatorum insolentiam coarctare, sacris Canonibus inhaerendo, statuimus: quod Presbyteri et clerici beneficiati quamdiu autoritate Ordinariorum suorum iuste excommunicati fuerint, beneficiorum suorum stipendia sive fructus non percipiant, et recuperandi eosdem fructus totaliter spem amittant: nisi quam citius commode potuerint, quod ordinariorum suorum arbitrio duximus relinquendum, procuraverint se absolvi; et nisi Ordinarii eorum ipsis super dictis fructibus gratiam fecerint specialem.</p>
                <p>Si vero per annum dictam excommunicationis sententiam animo sustinuerint indurato: procedatur acrius contra eos per beneficiorum suorum privationem, et alias iuxta canonicas sanctiones.</p>
            </div>
            <div>
                <head>002</head>
                <p>(2) Item volumus et ordinamus quod Presbyteri ordinati, capellas vel ecclesias parochiales obtinentes, quid Missas non celebrant ut deberent, ipsas celebrare diutius sine causa rationabili negligentes, canonice moneantur ut Missas celebrent, prout convenit, intra tempus a suis Ordinariis praefigendum: alioqui contra ipsos per subtractionem fructuum beneficiorum suorum, et altas prout iustum fuerit, procedatur.</p>
                <p>Adiicientes quod quicumque super hoc moniti fuerint, si eidem monitioni non paruerint, pro non residentibus habeantur.</p>
            </div>
            <div>
                <head>003</head>
                <p>(3) Volumus etiam et ordinamus, quod Statuta in Bituricensi [1] Concilio, praesertim edita contra impedientes iurisdictionem ecclesiasticam, vel qui impediunt vel imminuunt Ecclesiae libertatem; vel colligationes, statuta, prohibitiones, vel banna, vel quaecumque alia molimenta faciunt contra ipsam, singulis mensibus in parrochialibus ecclesiis, cum maior aderit populi multitudo, die Dominico vel festivo, et in singulis Synodis, bene et intelligibiliter publicentur, necnon et Constitutiones Concilii Lugdunensis* [3] super hoc contra ipsos editae, et contra usurarios manifestos.</p>
                <p>Praecipientes districte, quod quilibet parochialis presbyter transcriptum habeat constitutionum dictarum.</p>
                <p>Ut animarum saluti provideatur salubrius, adiicimus, ut poenitentiariis atque confessoribus Rotomagensis Provinciae suggeratur, ut interrogent, an in poenam inciderint alicuius constitutionum dictarum, et ut exponant eis poenam atque pericula earumdem: ipsos ad suos Ordinarios remittentes, si contra constitutiones praedictas ipsos repererint deliquisse; cum per ipsos poenitentiarios vel confessores absolvi nequeant in hoc casu.</p>
            </div>
            <div>
                <head>004</head>
                <p>(4) Statuimus etiam et ordinamus, quod excommunicati a canone [2] propter violentiam manuum iniectionem in Clericos, cum de hoc legimite constiterit, per parochiales presbyteros ad mandatum Ordinariorum suorum, excommunicati publice nuntientur, atque tamquam excommunicati ab omnibus acrius evitentur: et nisi infra terminum competentem a suo Ordinario praefigendum, post denuntiationem huiusmodi procuvarerint se absolvi, vel iter arripuerint ad sedem Apostolicam, vel eius Legatum, pro huiusmodi absolutione impetranda, iustitiari mandentur, sicut in aliis excommunicatis per suos Ordinarios in Rotomagensi Provincia est hactenus fieri consuetum.</p>
            </div>
            <div>
                <head>005</head>
                <p>(5) Praeterea praecipimus, ut secundum statuta Concilii generalis, [3] quilibet Christianus singulis annis ad minus semel confiteatur proprio Sacerdoti, vel alii potestatem habenti audiendi confessionem eiusdem, et salutarem sibi poenitentiam iniugendi: et quod Viaticum recipiat in Paschate, nisi rationabilis causa subsit quare a recipiendo Viatico debeat abstinere.</p>
                <p>Alioquin contra talem, tanquam suspectum de haeresi, procedatur.</p>
                <p>Adiicientes, quod nomina talium per suos Presbyteros Ordinario eorum insinuentur.</p>
            </div>
            <div>
                <head>006</head>
                <p>(6) Statuimus quod potestates seculares, clericos capientes cum maiori violentia quam requirit rebellio defendentis, vel detinentes eos ultra vel contra requisitionem iudicis ecclesiastici, denuntientur excommunicati a canone in generali; ita speciali vero non, priusquam de eo constiterit evidenter.</p>
            </div>
            <div>
                <head>007</head>
                <p>(7) Districtius inhibemus, ne de causis ad Ecclesiam pertinentibus, a personis ecclesiasticis iudex secularis, maxime super personalibus actionibus, adeatur.</p>
            </div>
            <div>
                <head>008</head>
                <p>(8) Statuimus etiam ut Abbates, priores, et aliae ecclesiasticae personae, quae percipiunt maiores decimas in Ecclesiis parochialibus, compellantur ad restaurandam fabricam, libros, et ornamenta, pro rata quam percipiunt in eisdem.</p>
            </div>
            <div>
                <head>009</head>
                <p>(9) Inhibemus [4], ne aliqui christiani, seu aliquae christianae, Iudaeis servire in hospitiis suis, seu cum ipsis habitare praesumant: et praecipimus quod Iudaeis signa patientia deferre cogantur, quae a catholicis discernantur. [5]</p>
            </div>
            <div>
                <head>010</head>
                <p>(10) Firmiter inhibemus ne vigiliae et choreae in coemeteriis et sacris locis fiant [6] praecipientes quod transgressores canonice puniantur.</p>
            </div>
            <div>
                <head>011</head>
                <p>(11) Prohibemus ne clerici beneficiati, seu in sacris Ordinibus constituti, venationibus au aucupiis sint intenti vel assueti.</p>
            </div>
            <div>
                <head>012</head>
                <p>(12) Statuimus, ut in abbatiis atque prioratibus, in quibus facultates non sunt diminutae, reintegretur numerus religiosarum personarum: nisi forsan ex superioris expressa licentia, atque causa rationabili, sustineatur ad tempus.</p>
                <p>Hoc autem quod a iure statutum est, ne monachus solus alicubi commoretur, observari volumus et mandamus.</p>
            </div>
            <div>
                <head>013</head>
                <p>(13) Moneantur monachi commorantes in prioratibus non conventualibus, cum interminatione suspensionis et excommunicationis, et prout expediens visum fuerit inducantur, ut statuta Gregorii Papae, quantum ad esum carnium confessiones, et ieiunia, studeant observare.</p>
            </div>
            <div>
                <head>014</head>
                <p>(14) Statuimus quod regulares cum secularibus non morentur, nisi de Dioecesani licentia.</p>
            </div>
            <div>
                <head>015</head>
                <p>(15) Statutum factum [7] de non contrahendo mutuo a religiosis ultra certem quantitatem, nisi de licentia Abbatis sui, firmiter observetur.</p>
            </div>
            <div>
                <head>016</head>
                <p>(16) Praecipimus quod Decani rurales, exercentes iurisdictionem, non suspendant vel excommunicent, nisi in scriptis.</p>
            </div>
            <div>
                <head>017</head>
                <p>(17) Item praecipimus, quod Sacerdotes non desistant a denuntiatione excommunicationis, quantumcumque partes pacificent inter se: nisi sub legitime constiterit de excommunicatorum absolutione.</p>
                <p>Volumus etiam, quod absolutio fiat cum solemnitate.</p>
            </div>
            <div>
                <head>018</head>
                <p>(18) Item inhibemus Sacerdotibus, ne praesumant excommunicare in generali, nisi pro furtis et deperditis, et competenti monitione praemissa.</p>
            </div>
            <div>
                <head>019</head>
                <p>(19) Statuimus ut Capellani, quibus Ecclesiae committuntur ad tempus, super literatura, conversatione, atque ordinatione sua, diligenter examinentur.</p>
            </div>
            <div>
                <head>020</head>
                <p>(20) Placuit sancto Concilio promulgare, quatenus in singulis parochialibus Ecclesiis, et locis publicis, moneantur diebus dominicis et festivis a se distantibus ter clerici non uxorati, et etiam uxorati, ut a secularibus negotiis abstineant, maxime inhonestis, quodque tonsuram deferant et habitum clerico congruentes.</p>
                <p>Alioquin si ab huiusmodi, tertio moniti, non desisterint: non coniugatos, dum his se implicuerint, quominus de suis facultatibus, statutis et consuetudinibus patriae subiaceant, Ecclesia non defendet: in coniugatis autem aequanimiter tolerabit, quod ab ipsis iustitias debitas Domini seculares, velut ab aliis uxoratis, exigant, atque servitia consueta.</p>
                <p>Denique si post praemissas monitiones clerici in apostasia tonsurae et habitus clericalis remanserint, et se in negotiis secularibus permiscuerint, et contingat quod pro suis excessibus a personis atque iudicibus saecularibus in carceribus fuerint comprehensi: non praecipiemus eos per censuram ecclesiasticam liberari.</p>
            </div>
            <div>
                <head>021</head>
                <p>(21) Statuimus etiam de clericis non deferentibus tonsuram quod ipsi moneantur in synodis, in ecclesiis cathedralibus atque parochialibus, et etiam a decanis ruralibus in suis Kalendis, ut ipsi tonsuram et habitum deferant clericis congruentes.</p>
                <p>Alioquin si post trinam ammonitionem, per intervalla debita factam eisdem super praedictis, contemserit tonsuram et habitum deferre praedictos, et in delictis enormibus fuerint deprehensi per iustitiam laicalem, non defendentur per Ecclesiam quoad haec, quominus inde a iustitia saeculari debite puniantur.</p>
            </div>
            <div>
                <head>022</head>
                <p>(22) Item statuimus de sacerdotibus excommunicatis propter defectum solutionis decimae, ut infra instantem Ascensionem Domini currente se absolvi, ac secum dispensari super irregularitate, si quam occasione praedicta incurrerunt.</p>
                <p>Alioqui puniemus eos graviter, etiam per beneficiorum suorum privationem, si viderimus expedire.</p>
            </div>
            <div>
                <head>023</head>
                <p>(23) Praecipimus etiam ut per singulas Ecclesias moneantur clerici crucesignati, ne litteris apostolicis, vel Legati sedis apostlicae, seu alias quoquo modo abutantur: scientes, quod sollicitudine qua convenit, contra eos invigilabimus, ut excessus eorum non remaneat impuniti.</p>
            </div>
            <div>
                <head>024</head>
                <p>(24) Statuimus etiam, quod Canonici regulares, qui ad curam animarum a suis patronis, Episcopis praesentantur, non recipiantur ad eas, nisi prius per inquisitionem praehabitam constiterit eos esse bonae vitae, honestaeque conversationis, bonis imbutos moribus, atque etiam de sufficienti scientia eorum, atque natalibus eorumdem: quodque eorum praelati, postquam ipsi ab Episcopo recepti fuerint ad curam animarum, eos sine licentia Episcoporum ab eis non valeant amovere: et quod, nisi sufficientes personas infra quadraginta dies a tempore vacationis ecclesiarum, praesentaverint: per Episcopos ecclesiis vacantibus provideatur, ponendo ibi Presbyteros seculares, si sibi videbitur expedire.</p>
                <p>His autem ita factis, Concilioque concorditer celebrato, recessimus dicendo: In viam pacis, et quasdam orationes competentes.</p>
            </div>
            <div>
                <head>explicit</head>
            </div>
        </body>
    </text>
</root>
