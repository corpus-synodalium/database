<?xml version="1.0" ?>
<root>
    <teiHeader>
        <fileDesc>
            <titleStmt>
                <recordID>Record ID: 0055</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage/>
            <languageNote/>
            <langUsage/>
            <creation>
                <origDate/>
                <dateNotes/>
                <origPlaces/>
                <diocese>Cambrai</diocese>
                <province>Reims</province>
                <country/>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain/>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>incipit</head>
                <p>Additiones facte in synodo, anno Domini MoCCoLXXo septimo.</p>
            </div>
            <div>
                <head>001</head>
                <p>(1) Statuto synodali de matrimonio in quo continetur: Cum matrimonia fuerint celebranda, ante [1] tribus diebus festivis a se distantibus fiant banni publice in ecclesia etc., dicto mandato addimus sic [2] ipsum declaramus quod persone contrahere volentes per nomina et cognomina seu aliis certis indiciis nominentur ut illi qui audient bannorum proclamationem, notitiam habeant earumdem.</p>
            </div>
            <div>
                <head>002</head>
                <p>(2) Item in articulo in quo continetur quod parochiani omnia peccata sua saltern semel in anno confiteantur proprio sacerdoti etc., statuendo addimus quod parochiano qui hoc non fecerit, presbyter in Paschate sacram eucharistiam minime administret.</p>
            </div>
            <div>
                <head>003</head>
                <p>(3) Item statuto in quo excommunicantur omnes administratores bonorum ecclesiasticorum qui personas suas et bona ecclesiarum suarum supponent jurisdictioni judicis secularis, etc., extendimus ad clericos simplices et alios qui intrabunt burgesiam vel alias quoquomodo jurisdictioni seculari se supponent, et justitiari se procurabunt per justitiam secularem et earn invocabunt ad personas suas, et bona que de jure seu de consuetudine habebunt et judicari, tractari et justitiari per judicem ecclesiasticum, statuentes ut presbyteri si sciverint tales clericos vel aliquem in parochia sua, denuntient ipsos in facie ecclesie sue excommunicatos, et moneant primo in generali, et postmodum nominatim, parochianos suos ne ipsi communicent quoquomodo cum clericis sic excommunicatis seu cum clerico excommunicato sic; quod si contrarium fecerint, ipsis excommunicent, et nomina dictorum clericorum et excommunicatorum ob communionem predictam nobis vel officiali nostro rescribant infra mensem post excommunicationem predictam, et hoc injungimus sub pena excommunicationis presbyteris antedictis, intimantes nichilominus dictis clericis quod aliter contra eos gravius procedemus prout de jure fuerit procedendum.</p>
            </div>
            <div>
                <head>004</head>
                <p>(4) In statuto in quo continetur quod cessetur a divinis in loco in quo clerici detinentur, addimus: et etiam in loco in quo capiuntur.</p>
            </div>
            <div>
                <head>005</head>
                <p>(5) In statuto in quo continetur quod cessetur a divinis in loco in quo bona ecclesie seu clerici detinentur seu capiuntur, addimus: ubi bona detinentur seu capiuntur que possidebat ecclesia seu clericus, dum tamen verisimiliter presumatur quod illa bona sint bona ecclesie que illa possidet, seu clerici tempore captionis seu detentionis predictarum.</p>
            </div>
            <div>
                <head>006</head>
                <p>(6) Quot modis dicitur presbyter.</p>
                <p>Item sciendum quod proprius sacerdos dicitur tripliciter, uno modo communissime, alio modo communiter, tertio modo proprie.</p>
                <p>Communissime dicitur proprius sacerdos quicumque potest penitentes absolvere, sive per propriam auctoritatem sive per commissionem vel demandationem, utpote sunt illi qui habent privilegium predicandi et confessiones audiendi.</p>
                <p>Communiter vero dicitur proprius sacerdos omnis qui propria auctoritate vel officio tanquam prelatus ordinarius potest absolvere.</p>
                <p>Proprie autem dicitur proprius sacerdos qui administrat sacramenta et cui commissa est spiritualis cura, et est sacerdos parochialis.</p>
            </div>
            <div>
                <head>007</head>
                <p>(7) Intellige ergo quod cuilibet istorum licitum est confiteri, sed parochiali confessus non tenetur iterum confiteri.</p>
                <p>Similiter confessus superiori qui curam habet, dico quod non teneatur confiteri proprio sacerdoti nisi superior remittat, sed sufficit quod sacerdoti suo innotescat, et hoc dico quod sic fiat ex causa.</p>
            </div>
            <div>
                <head>008</head>
                <p>(8) Sed de tertio sacerdote qui absolvit per demandationem sive commissionem non habens anime curam, distinguendum.</p>
                <p>Aut enim commissio est ei ac licentia donata a sacerdote, et tunc sacerdos jus suum commisit alii, et tunc qui confitetur alii ex sacerdotis licentia etiam exigenti, illo anno non tenetur confiteri nisi recidivet, quia jus suum et potestatem pro illo tempore alii dedit.</p>
                <p>Aut est auctoritate commissa a superiori ordinario, et tunc in plena aut in casu.</p>
                <p>Si in plena sit, judicandum est sicut de ordinario, sicut patet de iis qui sunt penitentiarii domini pape et episcoporum.</p>
                <p>Aut est commissa in casu, sicut is cui predicandi datum est privilegium: credo enim quod talibus data est potestas audiendi confessiones, non in prejudicium sacerdotum bonorum, sed potius in favorem fidelium, et propter ignorantiam et malitiam quorumdam sacerdotum.</p>
                <p>Et credo hoc privilegium in extremis temporibus emanasse, quia jam verificatum est illud: erit sicut populus sic sacerdos, et pro magna parte sunt venales et conductitii, et multi parochianos suos plus ad malum quam ad bonum trahunt.</p>
                <p>Unde dico quod secundum intentionem privilegii sacerdotes parochiales jure suo non privantur, immo faciendum semper quod a suis parochianis debita eis reverentia exhibeatur, nec contra illud privilegium facit.</p>
            </div>
            <div>
                <head>009</head>
                <p>(9) Immo credendum est quod omnes parochiani quandocumque et quotiescumque talibus confiteantur, tenentur propriis sacerdotibus confiteri si sunt boni et idonei, et ipsi exigunt nec alibi contenti sunt, et hoc saltem semel in anno de his peccatis, que tunc habent.</p>
                <p>Si autem habet causam legitimam propter quam rationabiliter refugit ipsum, vel quia sollicitat ad malum, vel quia timet revelationem confessionis, vel quia simplex est vel ydiota, dico quod confessus iterum non teneatur confiteri, etiamsi exigat sacerdos, quia in favorem clavium hoc privilegium datum est.</p>
                <p>Alioquin si non habet excusationem, et ipso exigenti nolit confiteri, vix crederem talem personam esse vere penitentem.</p>
                <p>Ideo omnibus sanum est consilium ut remittant ad proprios sacerdotes, ut si non est contentus illa confessione, iterum audiat.</p>
            </div>
            <div>
                <head>010</head>
                <p>(10) De reservatis domino episcopo.</p>
                <p>Hec sunt que reservavit sibi dominus episcopus: omnes excommunicationes tam a se quam a canone latas.</p>
                <p>Item peccata contra naturam in viris ultra decennium, excepta manuali pollutione.</p>
                <p>Item homicidia.</p>
                <p>Incendia.</p>
                <p>Simoniam.</p>
                <p>Heresim.</p>
                <p>Apostasiam.</p>
                <p>Sacrilegium ultra viginti solidos.</p>
                <p>Incestum cum patre vel matre, filia, sorore, nepte, consobrina.</p>
                <p>Injectiones manuum violentes in parentes, et ex deliberatione provenientes.</p>
                <p>Sortilegia in sacramentis.</p>
                <p>Oppressiones puerorum voluntarias et procuratas.</p>
                <p>Perjura solemnia.</p>
                <p>Fidei fractiones solemnes.</p>
                <p>Votorum solemnium transgressiones.</p>
                <p>Maleficia impedientia coitum.</p>
                <p>Procurationes sterilitatum, vel abortivorum, propinationes veneni.</p>
                <p>Casum illorum qui falsificant litteras vel abutuntur eisdem.</p>
            </div>
            <div>
                <head>011</head>
                <p>(11) Hec sunt cert is personis concessa.</p>
                <p>Hec relinquit dominus episcopus certis personis: omnia peccata contra naturam a mulieribus perpetrata a viris autem infra quintum decimum annum, et peccatum pollutionis manuum in omni aetate.</p>
                <p>Sacrilegium usque ad XX solidos.</p>
                <p>Peccatum incestus, exceptis patre et matre, filia, sorore, matertera, nepte, consobrina.</p>
                <p>Injectiones manuum in parentes ubi non est gravis lesio vel enormis.</p>
                <p>Injectiones manuum parvulorum in clericos usque ad duodecimum annum.</p>
                <p>Omnia peccata in quibus curati habent potestatem.</p>
                <p>Oppressiones parvulorum non voluntarias, sed casuales.</p>
                <p>Item parjuria privata et levia.</p>
                <p>Item omnia adulteria.</p>
            </div>
            <div>
                <head>012</head>
                <p>(12) Hec sunt curatis concessa: inordinatus concubitus cum mulieribus.</p>
                <p>Pollutiones manuum.</p>
                <p>Peccata contra naturam in puerili etate usque ad XII annum.</p>
                <p>Adulteria ex una parte provenientia.</p>
                <p>Damnificationes et furta dummodo fiat restitutio, quam cito facultas se obtulerit.</p>
                <p>Sacrilegium usque ad V solidos, dummodo fiat restitutio.</p>
                <p>Levis injectio manuum in parentes.</p>
                <p>Sortilegia in rebus minimis, communibus in quibus non est horror nec turpitudo.</p>
                <p>Perjuria privata, pro minimo, in quibus nullus leditur vel damnificatur.</p>
                <p>Aborsus non procuratus, sed casualis.</p>
            </div>
            <div>
                <head>explicit</head>
            </div>
        </body>
    </text>
</root>
