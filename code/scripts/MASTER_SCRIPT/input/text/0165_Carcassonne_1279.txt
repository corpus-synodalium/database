Constitutiones synodales facte per reverendum in Christo patrem dominum Johannem miseratione divina episcopum Carcassonensem in synodo per ipsum celebrata die jovis ante festum beati Andree apostoli anno domino Mo CCo nonagesimo nono.
(1) Primo statuimus et ordinamus ac districte precipimus observari ut omnes nostri subditi beneficia obtinentes, quibus cura imminet animarum infra duos menses computandos a tempore quo ad sacerdotium fecerint ordinati, missam non differant celebrari, alioquin emolumentum beneficorum suorum ex tunc donec dictam primam missam celebraverint, aut nisi justum et legitimum impedimentum habuerint, super quo volumus statim fieri nobis fides fabrice ecclesie nostre Carcassonensis volumus applicari.
(2) De synodo.
Volumus et mandamus ac etiam ordinamus sub pena V solidorum nobis pro defectu quilibet solvendorum ut presbyteri curam animarum habentes et eorum vicarii habeant et portant superpellicium, et ad missam [1] cum veste rotunda et talari cum incidant suas ecclesias ad explendum diurnum officium vel nocturnum, et cum audierint confessiones suorum subditorum capam deferant clausam et apertam.
(3) De festo sancti Ludovici.
Item precipimus observari statuta sive consilia nunc de novo edita in concilio Biterrensi, et specialiter illud in quo continetur de festo duplici dicti Ludovici die statuto in singulis ecclesiis celebrando.
(4) De ecclesiis sine cura.
Item statuimus et ordinamus statutum predecessoris nostri super hoc edita renovantes quod rectores ecclesiarum sine cura, que rurales vocantur, qui ecclesias in nostra diocesi obtinent, si discoperte fuerint vel ruinose vel omnino destructe, ipsas reparari faciant infra annum, ita quod possint ibi honeste celebrari, et vestimenta sacerdotalia honeste sine expedientia, necnon et calicem habeant ad celebrandum in ipsis, prout continetur in constitutione predicti domini Petri [2] predecessoris nostri, alioquin precipimus tradiri fructus in manu nostra ecclesiarum ipsarum, donec, ut supra dictum est, fuerit adimpletum.
(5) De mulieribus in capellania existentibus.
Ceterumque, cum plerumque repertum fuerit, nonnulos presbyteros ecclesiarum rectores et alias ecclesiasticas personas cum mulieribus quas in domibus propriis tenere presumunt, aut cum aliis procurantibus eisdem inhonestas conversationes hactenus habuisse, cui morbo est tanto celerius occurendum, quanto facilius ab eorum subditis trahitur in exemplum.
Igitur districtius inhibemus, et sub pena excommunicationis ut nullus presbyter nostre diocesis aliquem vel aliquas mulieres in domo sua de cetero tenere vel habere presumant, nisi de illis personas existant quas eisdem permittant legitime et canonice sanctiones, et in quibus naturale fedus nihil permittat sevi criminis suspiciri [3].
(6) De ludo.
Prohibemus etiam ne presbyteri nostre diocesis ad ludum propter quem blasphemie, perjuria et alia pervenire noscuntur.
Religiosis quoque predicte nostre diocesis cujuscumque religionis existant ad predictum ludum taxillorum, aleas vel alium quodcumque, qui naturam sapit taxillorum deinceps ludere presumant.
Quod si fecerint excommunicationis sententiam ipso facto incurrant, nisi causa recreationis, infirmitatis valeant excusari.
(7) Item prohibemus sub pena excommunicationis omnibus rectoribus et aliis nostre civitatis et diocesis ne scienter domos suas conducant meretricibus aliis diffamatis.
(8) De executoribus defunctorum: quod infra annum faciant legata.
Item precipimus et mandamus omnibus executoribus cujuscumque status aut conditionis existant et heredibus legata defunctorum retinentibus ut executionem faciant dictorum testamentorum et legatorum, et juxta voluntatem dictorum defunctorum compleant infra annum, vel causam rationabilem nobis ostendant quare ad id minime teneantur.
Quod si facere neglexerint vel voluerint, excommunicationis sententiam ipso facto incurrant.
(9) De non audientibus missam in dominica die.
Item renovamus statutum domini Petri de conveniendo ad ecclesiam parochialem diebus dominicis et festivis, precipiendo dictis rectoribus ut illud faciant observari sub pena excommunicationis.
(10) Fructus ecclesiarum non vendantur.
Item prohibemus sub pena excommunicationis ut nullus rector, qui ad residendam personalem tenetur, det ecclesiam suam sub annua pensione, cum ex hoc hospitalitas tolatur et elemosina defraudatur, absque nostra licentia speciali et causa rationabili interveniente, alioquin precipimus fructus ipsarum ecclesiarum sequestari.
(11) De excommunicatis diu.
Item precipimus et mandamus ut nomina excommunicatorum, qui diu indurato animo sententia sustinentur, necnon sacrilegorum et publice fornicatorum nomina in qualibet synodo transmittantur.
(12) De blado.
Item cum quidam rectores et canonici male solvant cathedraticum et bladum archidiaconis et archipresbyteris, statuimus et ordinamus ut, nisi requisti solverint infra mensem a tempore requisitionis, solvant duplum.
(13) Item prohibemus ut nullus rector qui domum paternam habet in parochia ubi rector extitit, fructus seu redditus sue ecclesie recolligat seu reponat in domo paterna vel materna, sed in domo capellanie vel rectorie, cum ex hoc multa damna proveniant ecclesiis, ex eo quod domus predicte remanent inhabitabiles et inedificate et oporteat clericos [4] in domo paterna cum ancillis aliis mulieribus hospitari, et ipse nohilominus rector [5] remaneat et resideat in eisdem domibus rectorie [6].