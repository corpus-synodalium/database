In nomine Domini Amen.
Anno Domini Millesimo [1]. CCCXVI., indictione .XIIII. die .XXVI. Aprilis, presentibus testibus domino Arnaldo de Strambino vicario domini episcopi infrascripti, Gerardo Baffo de Cunus et Francisco quondam Rubonis de Romano, ad hoc specialiter convocatis actum in episcopali palacio iporiense congragato sinodo civitatis et diocesis iporiensis more solito.
Cum venerabilis pater dominus frater Albertus, miseratione divina episcopus iporiensis et comes, legi faceret certas constitutiones et inter ceteras quasdam venerabilis patris domini Castoni, Dei gratia archiepiscopi mediolanensis et publicare vellet eas et facere in posterum observari ab universis et singulis prelatis et clericis civitatis et diocesis sue a quibus precepto, et publicatione tota sinodus et specialiter sacerdotes iidem et clerici existentes, sentientes se gravatos et gravari posse, si predictas constitutiones totaliter observarent et dixerunt et supplicando petierunt a predicto domino episcopo, quatenus predictas constitutiones differat publicare sive publicari facere ad presens, donec super hiis sanior et maturior deliberatio haberetur eo quod propter ipsarum duritiam et gravamen quod posset eisdem de cetero inferri at talem cum subdicto [1] domino episcopo compositionem et concordiam percenerunt: videlicet quod certe persone eligerentur quorum nomina sunt hec: in primis dominus Bavinus archidiaconus, dominus Antonius archipresbiter, plebanus de Ponto, plebanus Begunie, plebanus Valle Broxii, presbiter de Agladio; ut simul cum ipso episcopo esse debeant ad deliberandum et sciendum, utrum predicte constitutiones a convincinis dominis episcopis eas observet et pro publicatis habeant et habere velint; ita et taliter quod deliberato consilio cum predictis adiunctis, ipsi domino episcopo statuant et ordinare debeant in predictis et circa predicta vel quod iustum fuerit et honestum sint in talibus iura iusserunt suadere.