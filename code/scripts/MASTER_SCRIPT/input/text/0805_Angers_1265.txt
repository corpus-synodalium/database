Idem in synodo sancti luce eodem anno.
(1) De concubinis monachorum.
Quia nonnuli priores monachi sibi ad invicem mulieres fornicarias aut concubinas in grangiis suis receptabant, ut scelus facilius esset occultum, inhibemus omnibus et singulis prioribus monachis nostre dyocesis sub pena excommunicacionis publice in generali, ne similia aut talia presumant perpetrare.
(2) De venatoribus.
Prohibemus presbiteris, dyaconis, subdyaconis, tam secularibus quam religiosis nobis subitis, ne cum cornibus, canibus vel alio clamore ad aliquas bestias venacionem exerceant, vel per agros, seu nemora, vineas vel alia loca causa venacionis incedant, vel, ubi cum clamore venetui, intersint, et hoc idem prioribus inhibemus.
(3) De taberna.
Inhibemus eisdem presbiteris et capellanis ne ipsi, maxime in villa aut castello, quibus morantur, tabernas intrare presumant.
(4) De lectura quaterni synodalis.
Injungimus nostris archidyaconis, archipresbiteris et decanis, ut, dum visitaverint per archidyaconatum, archipresbiteratum et decanatum suos, faciant quod rectores vel capellani legant in ipsorum presencia unum capitulum quaterni sui synodalis.