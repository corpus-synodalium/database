Ad laudem Dei et aedificationem populi Christiani, compilata est haec brevis et rudis instructio tempore quo celebrabatur Remis provinciale concilium, anno Domini MCCCVIII. ultima Aprilis, collecta tam ex sermone illic habito, quam ex cedulis et dictis variis plurimorum. 
Et in primis cum institutiones canonicae sint inefficaces et languidae, nisi per pastorem qui est lex viva, demandentur effectui, saluberrimum videtur pro reformatione morum, et subditorum emendatione, quod pastor juxta canonicas sanctiones, visitet diligentius et crebro suum gregem, aut per seipsum, aut per vicarios doctos, habentes plenariam ab eo potestatem, in negotiis praesertim spiritualibus ordinandis et expediendis, praecipue circa materiam poenitentiae, prout eis visum luerit expedire, et cum moderato stipendio eis ordinando per praelatum; qua in re videatur attendenda pro quadam generali rememoratione ea quae sequuntur, cum additione vel diminutione, secandum circumstantiarum occurentium qualitatem, et cum appositione remediorum, secundum prudentiam visitantis. 
(1) Primo, quod visitaturus personaliter aliquam parochiam, praenuntiet adventum suum per dies aliquot, prius indicens per scedulam, ut si quis consilio vel remedio salutari indigeat pro facto suae conscientiae, sive in commutatione voterum, sive in casibus reservatis, sive in aliis quibuscumque, sit paratus tali die et hora, ut tunc confidenter adveniat, et indicator omnibus parochianis cessatio ab omni opere, ut in ecclesia compareant.
(2) Item, si visitator sit praelatus, indicatur eis ultra haec, quod ad sacramentum confirmationis digne suscipiendum se praeparent, et illud recipiant. 
Quod si non sit praelatus, inducantur adire eum quam primum commode potuerint.
(3) Item, visitator in principio sui adventus poterit ad populum in ecclesia per se rei per alium facere commonitionem brevem, conformiter ad illa quae continentur in tractatulis compositis pro eruditione simplicium sacerdotum et populorum in materia praeceptorum et conscientiae.
(4) Item, visitator poterit prius, si voluerit, vel post modum interrogare ab illo rei de illo qui deservit curae parochiali, si sit curatus, vel solum vicarius, vel mercenarius conductus. 
(5) Item, quales est in habitu, in tonsura, in victu, in conversatione et eruditione. 
(6) Item, quales reditus sint in cura et quomodo ministrentur. 
(7) Item, de presbyteratus domo, et utensilibus, et de reparationibus, et haec concernent quosdam de praelatis.
(8) Qualia habet stipendia ille qui deservit, et fiat sufficiens provisio per principalem, et sciatur quo privilegio gaudet non residens, et si juste.
(9) Item, si in parochia sit alia villa adjuncta pro succursu, propter quam opporteat celebrare duas missas quandoque in die. 
(10) Item, videatar si ille sciat ea quae spectant ad officium curati, et specialiter in materia sacramentorum, ubi majus esset periculum, ut si sciat formam pro baptismo, pro eucharistia, pro absolutione tam ab excommunicatione quam a peccatis, nec non pro matrimonia et extrema-unctione. 
(11) Item, sciatur ab eo qualiter se haberet in casibus dubiis emergentibus quandoque circa ministrationem sacramentorum, aut circa celebrationem missae, cum cadit aliquid in calicem, vel dum sanguis effluit, vel dum non reperitur esse vinum in calice, vel si in pixide ubi est bostia sacra inveniuntur vermes, etc. 
(12) Item, circa baptismum, dum puer est baptizatus ab obstetrice, qualiter se habet, et si obstetrices sciant veram formam baptizandi in parochia sua: et super hoc etiam poterunt obstelrices interrogari et doceri, quod haec est forma, aspergendo aquam super puerum: Enfant, je te baptise a nom du Pete, et du Fils, et du Saint-Esperit.
(13) Item, qualiter se habet erga infirmos visitandos in articulo mortis. 
(14) Item, si celebret semper jejunas, hoc est, quod nihil sumpserit post mediam noctem ejusdem diei. 
(15) Item, si ostendit hostiam populo antequam sit consecrata.
(16) Item, si unquam celebravit suspensus a jure vel ab homine per excommunicationem; quia de irregularitate solus papa vel poenilentiarii tunc absolvunt. 
(17) Item, si celebraverit coram excommunicatis, causa timoris vel favoris, vel quia nolebant recedere. 
(18) Item, si dicit primam antequam celebret, et si post pollutiones nocturnas aut diurnas statim celebret. 
(19) Item, quomodo se habeat in foro poenitentiae erga confitentes sibi, qualiter interrogat de peccatis, qualiter instruit, qualiter absolvit, qualiter remittit pro casibus reservatis, et qui sint casus sibi reservati, qualiter absolvit excommunicatos et participantes, qualiter injungit poenitentias, et si absolvit eos qui nolunt habere propositum desistendi a peccatis, ut rancore, furto, luxuria. 
Quibus locis et temporibus audit confessiones, si pro peccatis occultis dat poenitentiam publicam vel solemnem.
(20) Si ecclesiam suam cum ornamentis, et sacro chrismate, et fontibus pro baptismo, teneat decenter et honeste et secure; si altare suum sit integrum, si hostiam sacram mutat de mense in mensem, vel crebrius. 
(21) Item, sciatur caute et secrete per parochianos vel alios de moribus suis, ut si sit continens, vel concubinarius, si sollicitat mulieres confitentes ad malum, si per iram et crapulam frangit sigillum confessionis signo vel verbo, si sit lusor ad taxillos, vel aliter scandalosus in populo, in tabernis, rt juramentis et alias.
(22) Item, si se reconciliat et per quos dum vult celebrare. 
(23) Item, quos accipit adjutores in confessionibus audiendis circa Pascha.
(24) Item, si per negligentiam suam aliqui pereunt sine sacramentis, ut pueri vel aegroti. 
Si mulieres habentes pueros ex concubinatu admittit solemniter ad purificationem. 
(25) Item, qualiter denuntiat festa servanda.
(26) Item, qualiter facit absolutionem generalem in Pascha. 
(27) Item, si habeat statnla synodalia, si sciat legere ea, et si publicet ea quae debet ex talibus populo nuntiare. 
(28) Item, si sciat cantare et legere in missali. 
(29) Item, si habeat in scriptis tenorem generalium praeceptorum divinae legis, et si denumtiat suis parochianis, et qualiter, et si sciat septem peccata mortalia, et hic videatur de doctrinali simplicium, vel de tractatulis aliis ordinatis. 
(30) Caeterum post inquisitiones de moribus curati, vel sui substituti, poterit fieri inquisitio ab eodem vel aliis probis super conditionibus parochianorum; et hoc caute in generali, petendo qualia vitia magis regnant in parochia sua, non nominando personas, nisi vitia sint notoria,
(31)  Inquiratur etiam si in parochia sint plures excommunicati, et quibus causis.
(32) Item, si regnant ibi haereses, sortilegia et qualiter, et si sint superstitiones in ligaturis, scripturis, et brevibus appensis, si blasphemiae, usurae, vel falsae incantationes, si furta, si peccata contra naturam, si adulteria, et similia: quia secundum ista poterit visitator praedicationem suam, vel visitationem, vel confessiones fructuosius adaptare.
(33) Item, si parochiani bene servent festa principalia, veniendo ad missam, et stando per totam, vel si recedunt sumpta aqua benedicta, vel post elevationem corporis Christi.
(34) Notetur hic de moderatione, qualiter fieri possit in tot festis, et notetur de festo Trinitatis solemnizando, prout papa noviter instituit.
(35) Item, si solvunt decimas et de quibus, et quibus. 
Si veniunt omnes ad confessionem saltem in Pascha; si sciunt Credo et Pater noster, et si dicunt.
(36) Item, si vexantur ab officiariis praelati, vel aliis, vel qualiter. 
(37) Item, si testamentorum executores faciunt diligenter suum onus impositum. 
(38) Item, si sint inter aliquos inimicitiae capitales. 
(39) Item, si sint inter eos lites motae judicialiter et quibus causis, et si possent ad concordiam summarie revocari. 
(40) Item, si observent jejunia ecclesiae, vel si irrideant.
(41) Item, qualiter instruuntur pueri in parochia, et si sint scholae ibidem vel prope. 
Similiter quaeratur hoc in omni loco visitando, sive sit in religione vel alibi, quia a pueris debet inchoari reformatio Ecclesiae: et prohibeatur hic nimia familiaritas fratrum et sororum ad invicem, et cum parentibus; quia jacendo cum eis, aliquando suffocantur in corporibus, et deterius aliquando provenit in moribus. 
(42) Item, si morientes in puerperio, aperiuntur, ut infans vivus recipiatur et baptizetur. 
(43) Item, qualiter se habent parochiani in ecclesia, si reverenter et ordinate, et quiete. 
(44) Item, si fiant sermones apud eos, et per quos, et quando.
(45) Item, si quaestuarii veniunt ad eos, et quomodo missi sunt, et quid dicunt. 
(46) Item, si laici et mulieres intrant chorum, et si ducunt choreas in locis sacris, et si illic celebrant convivia. 
(47) Item, si irreverenter se habent dum baptizantur pueri, vel dum fiunt matrimonia, vel in aliis sacramentis, ridendo, jocando, garrulando, et si fiant nuptiae cum bannis, et in ecclesia parochiali; si infirmi prius quaerunt medicos animarum quam corporum. 
(48) Item, si parochiani turbant, per se, vel per canes, infantes clamantes, divinum servitium.
(49) Item, si diebus festivis exerceantur a justitiariis saecularibus torturae et quaestiones ad mortem; si impediunt ne confiteantur ante mortem. 
(50) Item, si qui loquuntur irreverenter de praelatis, et dominis, et aliis.
(51) Item, si quaerunt extremam-unctiouem in infirmitate; si abortivos et excommunicatos sepeliunt in cimeterio; si exercent mercaturas in festis et in locis sacratis, et si exercent tunc opera servilia; et si in ecclesia sunt arcae sine necessitate guerrarum. 
(52) Si parochiani excedunt in crapulis et ludis prohibitis et similibus, specialiter in nocte Natalis et aliis vigiliis sacris. 
(53) Amplius si in parochia sunt domus religiosorum vel hospitalia, fiet inquisitio secundum statos eorumdem, ut quomodo servant vota, specialiter continentiae et paupertatis sine appropriatione, quomodo curant de pauperibus, et specialiter in spiritualibus, et si antequam recipiantur, confiteantur. 
(54) Item, si illic sint monachi compatres, si obligant ecclesias suas, et si fidejubeant.
(55) Rursus applicet se visitator, per se vel suos comites, ad audiendum confessiones diligenter et morose, tam parvorum quam magnorum modis idoneis, et secundum instructiones alibi memoratas, praesertim quoad peccata carnis, quae difficilius et periculosius extrahuntur. 
Nam in hoc stabit fructus principalissimus reformationis. 
(56) Item, si ille qui deservit curae repertus fuerit idoneus, detur sibi bona potestas supercasibus occultis reservatis, et praesertim quae sunt frequenter repetita, et erga juvenes et feminas.
(57) Item, si non reperiatur esse talis, instituatur in proximiori loco unus idoneus saecularis vel religiosus tamquam poenitentiarius, ad quem possunt remitti parochiani super talibus casibus reservatis, et super habendo consilio in casibus dubiis conscientiae. 
(58) Item, pro debita appositione remediorum per visitantem, expedit ut habeat et haberi faciat tractatulos per parochias breves in vulgari de examinatione conscientiae, de casibus reservatis ad hos vel illos, cum statutis synodalibus abbreviatis, pro cognoscendo quae sunt formae praecise sacramentorum, necnon de praeceptis Dei, atque similibus. 
(59) Item, pro tractando certum et fructuosum modum reservandi peccata, videtur primo quod nullus casus debeat reputari reservatus apud pueros et puellas minores XIV. annis.
(60) Item, modus traditus in synodalibus episcopi Cameracensis videtur idoneus.
Primo loquitur episcopus dicens.
(61) Reservamus nobis magna peccata [1], videlicet peccata contra naturam in viris ultra vigesimum annum; homicidia, incendia, simoniam, hereses, apostasias, sacrilegium ultra quadraginta solidos, incestus cum patre, matre, filio, filia, sorore, fratre et cum religiosis mulieribus professis; injectiones manuum violentas in parentes ex deliberatione factas, sortilegia in sacramentis, videlicet de eucharistia vel de chrismate.
Oppressiones parvulorum voluntarias et procuratas, negligentias parentum in igne vel aqua natos perdentium, perjuria solemnia et fidei fractiones solemnes in curia Remensi [2].
Votorum solemnium transgressiones, maleficia impedientia coitum, procurationes sterilitatis vel abortivorum, propinationes veneni, magnas blasphemias Deo factas casus eorum qui falsificant litteras nostras curie nostre vel abutuntur eisdem.
Omnes excommunicationes tam a nobis quam a canone latas, exceptis inferius nominatis et expressis, et omnia peccata istis graviora.
(62) Committimus poenitentiariis nostris [32], nostris generalibus per decanatus deputatis, peccata contra naturam in omni etate a mulieribus perpetrata, et a viris infra vicesimum annum.
Pollutiones manuum in omni etate.
Perjuria et fidei fractiones, que non fuerint facte in curia Remensi [4]; votorum non solemnium transgressiones, injectiones manuum in parentes, ubi non fuerit gravis lesio vel deliberatio; sortilegia que non fuerint de eucharistia et chrismate, injectiones manuum parvulorum in clericum usque ad vigesimum annum; oppressiones parvulorum non voluntarias, sed casuales; clandestinas nuptias; incestus, exceptis patre et matre, filio, filia, fratre et sorore; omnia adulteria, hoc salvo quod, si clandestine nuptie, incestus, adulteria per duos testes, aut plures, qui hiis interfuerint aut alias per communem famam vel infamiam probari possint prius super his Ecclesie vel nostram jurisdictionem exercentibus satisfaciant.
Injectiones manuum mulierum in clericum vel sacerdotem, ubi non est vel fuerit enormis lesio, que tamen si probari possit, ut predictum est, prius leso et Ecclesie satisfaciat.
Sacrilegia usque ad quadraginta solidos, ita tamen quod debita restitutio fiat Ecclesie de eisdem; omnia peccata in quibus presbiteri curati habent potestatem.
(63) Curatis et eorum vices gerentibus committuntur [5], inordinatus concubitus cum mulieribus, mollities, peccata contra naturam in etate puerili, in viris usque ad quartum decimum annum, et in mulieribus usque ad vigesimum quintum.
Adulteria ex parte una provenientia.
Damnificationes et furta, dummodo fiat restitutio quam cito facultas se obtulerit; sacrilegium usque ad decem solidos, dummodo fiat restitutio ecclesie; levis injectio manuum in parentes; sortilegia in rebus minimis et communibus, ubi non est horror et turpido; perjuria privata in quibus nullus damnificatur; stuprum virginum; aborsus non procurati, sed casuales.
(64) Curatis et eorum vires gerentibus, excepto mortis articulo [6], interdicimus omnem potestatem pertinentem ad penitentiarios decanatus, sive ad episcopum sub forma rigoris.
(65) Sacerdotes confessiones mulierum [7] cum quibus peccaverunt, fautorum et mediatorum non audiant donec saltim a peccatis inter eos patratis alias confessi fuerint competenter et cessaverit infamia si que fuit propter hoc contra eos, sed mittant eas ad honestos et ydoneos confessores.
(66) Porro si talis visitatio non fiat per parochias, videntur tamen ista diligenter interroganda a quolibet, secundum statum suum, et hoc dum venerit ad synodum episcopi vel aliorum, et hoc vel publice vel ad partem, gallice vel latine. 
(67) Item, fiet talis examinatio de omnibus qui approbantur ad regimen ourarum, priusquam eis litterae concedantur. 
(68) Item, domini praelati et alii habentes jurisdictiones, poterunt facere similes instructiones pro inquisitione facienda super abusibus qui dicuntur fieri in curiis suis, ut sciant et provideant; tanquam incipientes reformationem a seipsis et domo sua. 
(69) Notetur hic de juramentis omnium officiariorum requirendis et servandis. 
(70) Item, de juramento exacto, ab his qui qusestionantur, vel per impositores a mercatoribus, quorum tamen juramento non statur, cum finis omnis controversiae sit juramentum, secundum Apostolum. 
(71) Item, de testamentis expediendis sine tali sumptu et fractu.
(72) Item, de excommunicationibus tam frequenter et leviter fulminatis a jure et a judice. 
(73) Item, de promotoribus, qui dum fecerunt vexationes injustissimas, nihil solvunt de expensis, nec puniuntur, sed reportant salaria ab innocentibus absolutis, diffamatis et vexatis. 
(74) Item, de applicatione pecuniarum pro emendis taxatarum in pios usus et publicos.
(75) Item, ad evitandam notam vel speciem simoniae in omnibus ubi dantur pecuniae ad ministrandum spiritualia, sicut sunt ordines, sepulturae, baptisma, missae, etc., expediens videretur et conformiter ad jura, aut quod nihil reciperetur, aut oum moderatione majori, aut quod prius darentur spiritualia quam aliquid exigeretur et reciperetur temporale; sed postmodum quaererentur consueta: quae si renuerentur contumaciter solvi , fieret tunc honestius actio contra tales renuentes. 
(76) Item, in ministratione ordinum fiat diligentior inquisitio et observatio aetatum institutarum per canones, et hoc pro religiosis sicut pro aliis, nisi sint privilegiati; quia hic est laqueus formidabilis pro praelatis, et pro talibus ordinatis propter suspensiones et alias poenas juris, vel propter defectum praelati in intentione.
Sit subdiaconus in XVIII. diaconus in XX. sacerdos in XXV. anno. 
(77) Item, quod non promoveantur sine certo et stabili titulo beneficii vel patrimonii sine fraude. 
(78) Item, quod sciant competenter loqui latinum et intelligere. 
(79) Item, denuncietur recipientibus ordines sacros, quod faciant votum castitatis solemne, nec reputent se liberos ad fornicandum. 
(80) Item, contra praedones et vexatores terrarum ecclesiae videretur procedendnm per viam publicae et piae praedicationis ad dominos, insinuando gravamina particulariter et ostendendo, pericula suarum animarum, nisi providerint.
(81) Item, quaeratur executio constitutionis quam dominus noster fecerat pro theologia, supplicando eidem ex parte concilii hujus, si opus est, ut scilicet in qualibet ecclesia cathedrali et collegiata notabili sit una praebenda affecta in perpetuum pro uno theologo lecturo. 
Et similiter providendum esset abbatiis et monasteriis, quod non carerent viris docentibus eos, etiam a puero, meditari in lege Domini die ac nocte. 
(82) Item, reformetur honestas in divino servitio contra ludos fatuorum contumeliosos Deo et ecclesiis, et hoc per excommunicationem, privationem distributionum, vel incarcerationem. 
(83) Item, contra garrulationes indecoras in choro tempore servitii. 
(84) Item, deberet fieri specialis inquisitio sicut et visitatio pro mendicantibus, tam in facto sermonum quam confessionum et aliorum, et specialiter quod evitent consortia mulierum in cameratis, et detractiones in sermonibus, et fabulas aniles, et assertiones temerarias, diffiniendo aliquid generaliter esse peccatum mortale. 
(85) Item, inquiratur de qualibus peccatis remittunt ad poenitentiarios. 
(86) Si ministrent sacramenta contra prohibitionem. 
(87) Si praedicant contra curatos et sepulturas et decimas. 
(88) Si admittunt excommunicatos a judicibus ad sua consortia iu divino servitio. 
(89) Item, prioratibus desolatis, ubi non sunt nisi unus vel duo religiosi saepe in scandalum sui et aliorum, esset providendum. 
(90) Item, de observatione Benedicti nae pro monachis nigris et aliis.
(91) Item, videatur de modo conferendi bene et libere beneficia, in casu reductionis beneficiorum ad ordinarios, et de reliquis consequentibus. 
(92) Item, providendum erit in processibus visitantium plus saepe ad quaestum et pompam et destructionem, quain aedificationem. 
(93) Item, videatur de modo habendi certam contributionem pro tota provincia ad defendendum et prosequendum ea quae fuerunt ordinata, et quod hoc viriliter et prudenter exequatur. 
(94) Item, ordinentur aliqui qui habeant inquirere reformanda pro qualibet dioecesi, et conferre cum avisamento provisionum decentium. 
(95) Item, fiat in qualibet dioecesi monitio similis illi quam fecit episcopus Parisiensis contra loquentes siris specie joci contra fidem et sacramenta, ut scilicet audientes denuntient tales episcopo loci, vel officiali, vel curato infra octo dies, aut quamprimum fieri commode poterit; et hic essent puniendae graviter cantilenae erronem et lubricae, et contra honorem matrimonialis sacramenti.
