Constitutiones domini Aymonis [1], dei gratia episcopi vercellensis et Comitis, nouissime Reddite [2]. 
In nomine domini amen. 
Anno ab incarnatione, eiusdem. Mo.cco.  Nonagesimo, octauo. Indicione. XIa. die martis. xx. menssis [3] Maij in ciuitate vercellensi. In palacio episcopali. 
Conuocata synodo per venerabilem patrem dominum aymonem [4], dei gratia episcopum vercellensem et Comitem, presentibus viris venerabilibus, et discretis, domino, abbate sancti andree vercellensis, et domino lafranco abbate sancti nacarij. de blandrate, domino Reynerio de auocatis archidiacono, domino Rofino de quinto preposito, domino Nicolao archipresbitero, et capitulo Vercellensi, prioribus prepositis, plebanis et alijs ecclesiarum rectoribus et ministris, et clericis in multitudine in synodo conuocatis. 
Lectis constitutionibus domini Guifredi appostolice [5] sedis legati, domini Ottonis [6], condam Mediolanensis archiepiscopi, domini Martini [7]. condam vercellensis episcopi, et ipsius domini aymonis [8], episcopi, quas in precedentibus synodis compilauit. 
Et quas omnes precipit sub penis appositis ab omnibus obseruari, addidit suis precedentibus constitutionibus in alijs synodis promulgatis, infrascriptas constitutiones et ordinationes et statuta, in hunc modum, quas in hac synodo publicari fecit et legi et sollempniter [9] promulgari. 
Quoniam quod precipitur imperatur, et quod inperatur, si non fiat penam meretur. 
Et nonnulli cum mandatur aliquos excomunicatos publice nunciari propter eorum manifestos excessus facere dictam denuntiationem contempnant, et peccatum sit ariolandi nolle quod mandatur a superioribus obseruare, tales contemptores sentenciam incurrere volumus interdicti, dummodo non ex obliuione set ex scientia hoc contingat. 
Item statuimus quod clerici beneficia ecclesiastica obtinentes, si coronam et tonsuram rotondam et congruam non portauerint, prout continetur in concilio generali, ecclesiastico beneficio Gaudere non debeant. 
Et rectores ecclesiarum eis de beneficiis respondere minime teneantur. 
Item si aliquibus personis quecumque sint ille sine seculares, siue regulares licenciam siue auctoritatem concessimus, de male ablatis incertis siue vsuris recipiendis, illam licenciam siue auctoritatem penitus reuocamus. 
Item percipimus quod omnes tenentes ecclesias que fuerint parrochiales [10] qui non sunt in ordine sacerdotij constituti. 
Infra vnum annum se faciant ad ordinem sacerdocij promoneri sin autem ipsis ecclesiis sint priuati. 
Item cum nonnulli habentes ecclesias campestres in quibus non morantur redditus tamen et fructus possessionum, ad ipsas ecclesias spectancium percipiunt, tallias eis inpositas contempuunt et nolunt soluere plebanis in quorum plebanatibus sunt ecclesie predicte constitute, precipimus sub pena interdicti, quatenus illos clericos publice excomunicatos nunciare debeant, et nichilominus monere tenementarios dictarum possessionum ne dictis clericis dum in excomunicatione prestiterint de fructibus earum debeant respondere, quod si contra fecerint excomunicationem incurrant.
Item cum iusta constitutiones canonicas mulieres religiose cum viris secularibus, inmo nec eciam religiosis debeant conuerssari [11] quia instigante diabolo temere est ne uicium carnis incurrant.
Statuimus ne abbatisse priorisse moniales et religiose nostre Iurisdicionis et diocesis, debeant aliquos viros recipere, qui sub eodem tecto iacere uel dormire debeant nec in eadem domo comedere cum eisdem, nec eciam secreto uel sigillatim loqui uel fabulari cum aliquibus, personis dumtaxat exceptis, in quibus naturale fedus aliquid seui criminis non permittit suspicari. 
Quod si contrafecerint, vincolo excomunicationis sentencie sint abstricte. 
Item statuimus et precipimus. abbatibus, prioribus, et plebanis, quatenus constitutiones domini legati et domini. Ottonis [12] condam Mediolanensis archiepiscopi. Et constitutiones bone memorie condam episcopi. Martini [13], predecessoris nostri. 
Et istas nouissimas constitutiones nostras, et alias in precedentibus aliis nostris synodis per nos editas, et curati ecclesiarum et parochiales presbiteri, et eorum capellani, libellum synodalem de septem ecclesiasticis sacramentis, infra tres menses proximos, et [14] illas que non habent habeant et habere procurent, et eas recipiant per manus notariorium, nostrorum, Jacobi Rubini de chalant, et vulliermi de donia, uel per subrogatos ab eis. 
Alioquin transgressores et inobedientes, cum sine exemplis predictarum constitutionum, et libelli non possint seruire debitte [15] illa que continentur in ipsis grauiter puniemus. 
In primis autem omnibus et singulis, nobis et successoribus nostris auctoritatem et potestatem liberam retinemus, addendi, diminuendi, mutandi, corrigendi, interpretandi, declarandi, cassandi et totaliter adnullandi, ad nostram liberam voluntatem. 
Saluis semper honore et iure sedis apostolice et legatorum, ipsius, et ecclesie Mediolanensis metropolitane nostre in omnibus antedictis.
S.T [16] Ego bonifacius Rubinus de chalant, notarius curie predicti domini episcopi, publicationi predictarum constitutionum interfui, et de ipsius consensu subrogatus a Jacobo Rubino eius notario, has constitutiones exemplaui et scripsi et meum signum apposui in testimonium veritatis.