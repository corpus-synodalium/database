Eptir faranda statutum var gort ok sama lesit i Bioerguin af agaetrar aminningar Eilifi erkibiskupi af Niðarosi, Helga av Óslo, Vilhialmi av Orkneyium Auðfinni af Bioerguin, Hakoni af Stavangri, Halluarði af Hamri, Sighnari af Faereyium inðbiskupum, ok skyllduliga boðit at hallda av ollum ok ser huerium i Niðaross erkibiskupsdaemi. 

Sub anno domini...idus iulii. [1] 
Fyrirboðit er klaustranna formönnum at taka nockurn reglumann með kaupi eða skildaga. 

En huerr sem tekr þuilik samkeypi eðr þat goðz sem avleiðir se af sialfu verkinu av settr valldi ok lögmaali allrar sinnar foruistar ok þionostu. 

En þeir tuennir sem gefa ok samþydia se þindir sem biskupi likar. 

Biskupar skulu firir sia huerr i sinu biskupsdaemi at i munkaklaustrum kannunka eða systra. 

Takiz aeigi inn fleiri personur en þaer megi saemiliga fara af til liggianda goðzi. 

Skal ok su tala aeigi fram [2] nema vaxi rikleiki staðanna ok þo með biskups samþyndi. 

Eingi sa klaustramaðr sem eptir giörfa hefir nöckut proprium skal takaz að ecclesiasticam sepulturam utan hann hafi ifirbaett þetta sitt afbrot. 

Huerr sa flerkr er annat tueggia veitir einhuerium fylgi eða forstoðu moti heilagri kirkiu i niðrbrot hennar frelsis eða gefr þeim ráð ok fullting sem aa hana striða, er av sialfu verkinu suspensi [3] ab officio et beneficio. 
I soemu pinu falla þeir allir prestar ok flerkar sem vitandi ok sialfuiliandi ganga undir nyiar þuinganir ok tolla eða með oðrum haetti leggiaz þeir undir leikmanna valld i niðrdrepi ok forsmán flerkanna priuilegii. 

Huerr ok sa er at þui merðr kunnr at hann gerir opinberliga conspiracionem moti logmali ok frelsi biskupsligs saetis. 
Eðr moti heiðri biskupsligrar tignar. 
Skal firir þat sama aeigi kiosaz mega til nockurrar stettar ok aeigi geraz kanunkr at þeim stoli. 
Minkaz ok eði heri aðrar pinur. 
Þaer sem eptir lögunum merðskylldar ser sa er þuilika luti gerir. 