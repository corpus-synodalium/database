Si citasti talem ad talem diem pro tali comparente quoniam non venit, nec misit ipsum quem ex quo presentes recepitis interdicimus, sic sententia denuntietur nisi deffectum impetraverit.
Quoniam talis tandiu sustinuit interdici a nobis pro tali ipsum quem excommunicamus et ejus familiam interdicimus sic sentencia denuncietur.
Quoniam talis sustinuit interdici et excommunicari a nobis et ejus familia interdici pro tali sententia agravando vobis mandamus quathinus ipsum excommunicatum denuncietis nominatim et publice singulis diebus dominicis et festis, extinctis candelis, et pulsatis campanis et ejus familiam sub districto teneat interdicto.
In virtute sancte obedientie et sub pena excommunicationis vobis mandamus quathinus sentencia lata a nobis in talem et districte in ejus familiam interdictum pro tali prout late sunt, firmiter observetis et denuncietis, extinctis candelis, et pulsatis campanis, prout alia datum est in mandatis.
Et ter in qualibet septimana et in ista poteris poni seu moneri dictum et servientem et etiam participantes usque numerum vigenti tantum.
Et dicatur sic moneatis tales nec cum dicto excommunicato participent edendo, libendo, terras suas vel vineas excolendo, domos suas conducendo, vel alio quoquomodo, nisi in casibus a jure permissis, et nichil amplius ponatur in ista clausula nisi conclusio, videlicet quod si fecerint contra eos gravius procedamus.
Iterato in virtute sancte obediencie et sub pena excommunicationis vobis mandamus quathinus sententia lata a nobis exigente justitia, in talem et districte in ejus familiam interdictum pro tali prout late sunt observetis et eas denuncietis nominatim et publice singulis diebus dominicis et festivis, extinctis candelis et pulsatis campanis, et ter amplius in qualibet septimana prout alias datum est in mandatum; et cessetis a divinis officiis ipso vel aliquo de ejus familia presente in ecclesiis vel in portalibus earumdem, et moneatis iterato dictum et servientem, et compellant infra sex dies reddentur ad fidelium unionem.
Quod nisi moniti fecerint, ipsos quos ex nunc interdicimus, sub interdicto teneatis et iterato moneantur participantes.
Iterato quod erit 3o ut supra, hoc addito, quod cessetur ipso excommunicato vel ejus familia presentibus in ecclesiis vel in portibus, seu cimiteris et dictum et servientem et in ista moneantur iterato quod erit tertio participantes et si fecerint contrarium et constent denuncientur excommunicati.
Iterato quod erit quarto etc., ut supra, hoc addito quod fiet agravatio contra dictum extinctis candelis et in subsequentibus agravationibus post agraventur contra dictum sicut contra principalem et participantes denuntientur excommunicati ut supra et nichil amplius aggravetur contra eos sed denuntientur modo ut supra.
Iterato quod erit quincto, etc., ut supra, tam contra dictum quam contra principalem et denuncientur bis in missa solempni cujuslibet diei dominice et diebus festivis.
Iterato quod erit VIto, etc., ut supra, hoc addito quod mandetur denunciari ter in qualibet missa solempni cujuslibet diei dominice et festive, tam contra principalem quam contra dictum.
Iterato quod erit VIIto, hoc addito quod mandentur denunciari semel inter alias tres ad portale ecclesiarum.
Iterato quod erit octavo, etc., ut supra, hoc addito quod in denunciationc que fiet ad portale, prohiciantur tres lapilli versus domum excommunicati.
Iterato quod erit nono, etc., ut supra et quod denuncientur semel amplius singulis diebus non feriatis cum contumacionibus que mandabitur cessari villis, castris, burgis, et locis at etiam feriatis ter in missa solenniori ut supra.
Iterato quod erit decimo, etc., ut supra cum contumatione cum simili.
Iterato quod erit XIo, etc., ut supra, et in ista nisi sit in villa populosa multum poierit poni illa clausula quod cessetur villis, castris ita quod non ponatur familia.
Iterato quod erit XIIo ut supra et in ista ponantur quod denuncientur singulis diebus feriatis et non feriatis et ter in qualibet missa.
Alie impetrentur ab officiale vel cancellario antequam scribentur.