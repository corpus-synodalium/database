Epistola undecima.
Johannes Dei gracia, etcetera.
(1) Cum nos alias in nostra synodo sub anno Domini MCCCLIII feria tercia post Cantate omnes et singulos abbates prepositos dyaconos [1] archidyaconos provisores ecclesiarum curatos et clericos nostre jurisdictioni subjectos citaverimus peremptorie ad secundum diem mensis Octobris proxime venturum coram nobis Traiecti, si ibidem presentes essemus alioquin officiario nostro, vel saltem mitterent de quolibet decanatu et provisoria duos vel tres procuratores, ad audiendum salubria monita et mandata, omnes hic non comparentes contumaces reputamus.
Quere A.
(2) Eadem auctoritate omnes et singulos abbates.
Quere B.
(3) Precipientes provisoribus ac decanis et ecclesiarum curatis sub intimacione maledictionis eterne constitutiones canonicas, etcetera.
Quere N.
(4) Nostri officii debita ac ultimas voluntates decedentium exequi volentes, statuimus et sub intimacione maledictionis eterne precipimus, ut rectores ecclesiarum parrochialium nostrarum civitatis et dyocesis testamenta seu ultimas voluntates suorum parrochianorum infra annum a die mortis decedentium non executa vel executas et heredes et executores, qui ea exequi infra annum pretermiserunt, nobis aut officiario nostro Traiectensi infra tres menses, annum huiusmodi subsequentes immediate, per se vel per alios procurent denunciare.
Quod si non fecerint et in hoc remissi fuerint, nos contra eos ad penas canonis, prout de jure poterimus, procedemus.
(5) Preterea illum abusum, quo plerique civitatis et dyocesis Traiectensium abutuntur circa pecunie quantitatem mutuando tali pacto, ut post annum unum pro decem denariis unum denarium recipiant ultra sortem, non attendentes illud dictum Salvatoris: Mutuum dantes et nichil inde sperantes, reprobamus; istos et illos, qui acceptis muneribus fructus non computant in sortem, exceptis in casibus a jure concessis, usurarios declaramus, eorum absolucionem nobis seu penitenciario nostro, qui pro tempore fuerit, reservantes [2], precipimus in virtute sancte obedientie observari.
(6) Precipimus omnibus et singulis.
Quere P.
Datum anno Domini Mo.CCCo.LIIIIo, secunda die mensis Octobris.