<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Canterbury</title>
                <recordID>1455</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1417</origDate>
                <dateNotes/>
                <origPlace>[London]</origPlace>
                <diocese>Canterbury</diocese>
                <province>Canterbury</province>
                <country>England</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1455</p>
                <p>Year: 1417</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: [London]</p>
                <p>Diocese: Canterbury</p>
                <p>Province: Canterbury</p>
                <p>CountryModern: England</p>
                <p>Latitude: 51.507222</p>
                <p>Longitude: -0.1275</p>
                <p>PlaceNotes: place unknown; certainly province of Canterbury</p>
                <p>Classification: Provincial</p>
                <p>IssuingAuthority: Henry Chichele</p>
                <p>IssuingAuthorityAlt: None</p>
                <p>RegnalStart: 1414</p>
                <p>RegnalEnd: 1443</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Records of Convocation 5, pp. 64-66</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['Library Scan', 'Hard Copy Scan']</p>
                <p>OCR: None</p>
                <p>Transcription: Reviewed </p>
                <p>GeneralNotes: Ordinance for the promotion of Oxbridge graduates</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>Henricus etc. Graui eciam et frequenti querela multorum filiorum nostrorum in uniuersitate Oxonie ac Cantabrigie nostre Cantuariensis prouincie studentium, ac quereloso clamore nuper ad nos delato percepimus necnon experimenta presentium temporum manifeste declararant quomodo uniuersitates huiusmodi alme matres pariter et nutrices quorumcunque studentium in eisdem iam a multis retro temporibus plurime succubuerant desolacionis opprobrio ac vix fuit qui alicuius ecclesiastice promocionis opportuno remedio consolaretur easdem ex omnibus caris suis.</p>
                    <p>Proinde igitur attendentes apostoli attestante doctrina laborantem agricolam de fructibus oportere percipere, ne terre deficiente cultura sterilitatis immense iactura proueniat, ac ut uniuersitates iam dicte, spe firma concepta de futura promocione condigna iuxta filiorum suorum exigenciam meritorum gentem multiplicent magnificacione letitie ac multiplici fructu scholastice discipline pinguescant, et ne continuata uigilia graduatorum et graduandorum imposterum in eisdem in desperacionem aliquam promocionis iam dicte labatur et discipline religio naufragetur, dignumque iustum ac eciam salutare merito reputantes ut dignis digna rependere ualeamus ac pocioribus attollamus beneficiorum insigniis quos digniores agnoscimus et labor commendat ingencior meritorum, de nostrorum fratrum ac cleri prouincie nostre Cantuariensis predicte consilio et assensu, ad Dei laudem gloriam et honorem sanctissimeque uirginis matris sue Marie ac omnium supernorum civium ordinamus, et presentium tenore per decennium duratum statuimus, quod promoueantur doctores sacre theologie, decretorum, legum, et in medicinis, licenciati in eisdem facultatibus, baccalariique in sacra theologia qui formam opponendo et legendo debite compleuerunt, ac magistri in artibus qui in uniuersitate in qua inceperint per unum annum integrum a tempore incepcionis sue continue numerandum debite rexerint in eisdem; ac eciam baccalarii in decretis qui unum librum decretalium pro forma in scholis publice et non cursorie, baccalarii uero in iure civili qui libellum institucionum eciam pro forma sua [1] ut premittitur perlegerint debite et complete.</p>
                    <p>Prouiso semper quod persone predicte gradus supradictos per gracias decetero non attingant, exceptis personis infrascriptis, uidelicet religiosis uiris qui quodam obstante statuto uniuersitatum predictarum in artibus regere non ualebunt, atque scholaribus iuris canonici qui absque uerbo [2] complete de audiendo lecturam decretalium et triennio in iure civili qui in ipso studere non possunt, cum quibus uniuersitates Oxonie et Cantabrigie supradicte super impedimentis predictis usque ad decennium dispensabunt.</p>
                    <p>Quodque doctores in facultatibus antedictis promoueantur ad beneficia curata ad uerum ualorem annuum secundum communem estimacionem sexaginta marcarum uel supra, ad beneficia non curata quadringta marcarum uel supra; licenciati uero in facultatibus predictis ac baccalarii in theologia superius limitati ad beneficia curata quinquaginta marcarum, non curata triginta marcarum uel supra, ac magistri et baccalarii predicti ad beneficia curata quadraginta marcarum, non curata uiginti marcarum uel supra, nisi graduati predicti de beneficiis minoribus uoluerint contentari.</p>
                    <p>Et uolumus et eciam ordinamus quod omnes et singuli spirituales patroni infra nostram prouinciam Cantuariensem constituti, et quilibet eorumdem ad quorum collacionem, presentacionem, nominacionem seu quamuis aliam disposicionem beneficia huiusmodi occasione patronatus ecclesiastici pertineant, siue infra dictam prouinciam nostram siue extra, primum beneficium huiusmodi in proximo uacaturum alicui de personis predictis quam duxerint eligendam conferre aut ad huiusmodi beneficium aliquam personam de superius expressatis [3] ut premittitur presentare siue nominare usque ad tempus predicti decennii decetero teneantur.</p>
                    <p>Et deinde expedita et executa huiusmodi primeua [4] uacacione, patroni predicti in qualibet tercia uacatura consimiliter teneantur personis antedictis prouidere de beneficiis superius expressatis.</p>
                    <p>Statuimus insuper et eciam ordinamus quod si quibusuis personis supradictis beneficia prenominati ualoris offerantur, et ipsa beneficia infra tres dies continuos a tempore oblacionis eorundem admittere recusauerint, ipse persone ab omni beneficio huius ordinacionis eo ipso de cetero sint exclusi [5], et bene liceat patronis eorundem et teneantur aliis personis superius nominatis prouidere, et sic usque ad terciam personam, et si ipsa tercia persona beneficium huiusmodi recusauerit infra tempus predictum, bene liceat eisdem patronis de ipso beneficio disponere pro sue libito uoluntatis ordinacione predicta non obstante, salua ordinacione predicta quo ad alia beneficia postea uacatura; saluo eciam eo quod patroni de fundacione regia existentes, qui racione uacacionum dignitatum loci monasteriorum suorum diuersis clericis domini nostri regis in certis pensionibus annuis sunt astricti quousque ipsi aliqua beneficia competencia eisdem clericis obtulerint et ipsam acceptauerint seu ipsam recusauerint, ordinacione presenti non arctentur.</p>
                    <p>Et in euentu quo pensionarii huiusmodi beneficia sic eis oblata admittere recusauerint, quod ipsi patroni de beneficiis huiusmodi personis predictis in forma supradicta prouidere teneantur, quodque patroni supradicti beneficia quecunque quibusuis personis offerre minime teneantur, nec de eisdem prouidere istis personis graduatis que ad summam predictam iam promote sunt, uel in futurum tempore uacacionis beneficiorum huiusmodi contigerit promoueri, et quod omnes et singuli, graduati predicti, antequam ad beneficia huiusmodi promoueantur, literas testimoniales sub sigillo uniuersitatis in qua gradus suos adepti fuerunt patronis et ordinariis locorum de gradibus et lecturis suis exhibeant realiter et ostendant.</p>
                    <p>Ac insuper statuimus et ordinamus, ut ordinacio predicta execucioni debite demandetur ac de nominibus promotorum publice constare poterit, quod omnes et singulos ad quos instituciones beneficiorum pertinere debeant de nominibus et cognominibus promotorum huiusmodi ac beneficiorum ad que promoti fuerint, necnon de ualore eorumdem, de conuocacione in conuocacionem durante tempore supradicto dominum archiepiscopum Cantuariensem distincte certificent et aperte.</p>
                    <p>Prouiso quod si per sedem apostolicam contra quam nullatenus attemptare intendimus alias pro promocione dictorum graduatorum infra tempus predictum prouisiones generales dudum consuetas fieri contingat, quod extunc omnino cesset ordinacio antedicta, nec per eam artentur aut quomodolibet obligentur collatores aut patroni supradicti.</p>
                </div>
                <div>
                    <head>Footnotes</head>
                    <p>[1] (ut premittitur) in parentheses</p>
                    <p>[2] &quot;complete&quot; in quotes</p>
                    <p>[3] (ut premittitur) in parentheses</p>
                    <p>[4] This originalli read &quot;va[ 14r]cacione&quot;</p>
                    <p>[5] [sic] was in brackets here</p>
                </div>
            </div>
        </body>
    </text>
</root>
