<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Saint-Brieuc</title>
                <recordID>2094</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1233</origDate>
                <dateNotes/>
                <origPlace>Saint-Brieuc</origPlace>
                <diocese>Saint-Brieuc</diocese>
                <province>Tours</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 2094</p>
                <p>Year: 1233</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Saint-Brieuc</p>
                <p>Diocese: Saint-Brieuc</p>
                <p>Province: Tours</p>
                <p>CountryModern: France</p>
                <p>Latitude: 48.5136</p>
                <p>Longitude: -2.7653</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Juhel de Mathefelon</p>
                <p>IssuingAuthorityAlt: Juhellus</p>
                <p>RegnalStart: 1229</p>
                <p>RegnalEnd: 1244</p>
                <p>Delegated: None</p>
                <p>ClassificationNotes: Promulgated by AB of Tours, during episcopal visitation of diocese of St-B, with consent of Bp Guillaume Pinchon (r. 1220-1234)</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Mansi 22, coll 320-22</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: 14 decrees</p>
                <p>BiblioRefs: Palazzini, Dizionario, sv Tours</p>
            </div>
            <div>
                <head>Text</head>
                <div>
                    <head>Incipit</head>
                    <p>IUhelius Dei gracia Turonensium archiepiscopus omnibus Christi fidelibus presentes litteras inspecturis, salutem in Domino.</p>
                </div>
                <div>
                    <head>Capitulum 1</head>
                    <p>Cum in Briocensi diocesi uisitacionis officio fungeremur, nos ad Briocensem ecclesiam accedentes, quedam in ea ad honorem Dei et ipsius ecclesie, uenerabili Fratre nostro Willelmo dicti loci episcopo, et canonicis quos inuenimus ibidem, presentibus et consentientibus duximus statuenda: que si bene custodiri contigerit, ipsa ecclesia Diuino seruicio, concedente Domino, non priuabitur in futurum.</p>
                </div>
                <div>
                    <head>Capitulum 2</head>
                    <p>Statuimus siquidem quod septem canonici, qui in villa Briocensi prebendas suas percipiunt, ad parochiam Briocensis ecclesie uicarium unum eligent, quem episcopo presentabunt, et qui ab eo curam animarum habebit.</p>
                    <p>Uicarius uero predictus duos capellanos secum habebit, quos episcopo presentabit: ita quod ipse uicarius et duo capellani predicti parochie seruire tenebuntur, et eciam maiori altari ecclesie Briocensis, et horis in eadem ecclesia interesse.</p>
                    <p>Uicarius uero omnes redditus parochie predicte percipiet, exceptis peregrinorum oblacionibus, et bladi decimis, que dictis septem canonicis remanebunt: et eciam uicarius persoluet eisdem quatuor libras annue pensionis.</p>
                </div>
                <div>
                    <head>Capitulum 3</head>
                    <p>Tenebuntur autem iurare tam uicarius, quam capellani sui canonicis memoratis, quod redditus ipsorum, qui ad eorum manus deuenient, fideliter custodient, et reddent eisdem.</p>
                    <p>Alii autem quinque canonici per se, si uoluerint, deseruient in ecclesia memorata.</p>
                    <p>Quod si non fecerint, cantor et archidiaconus Guillelmus uicarios sacerdotes in ipsa tenebunt, ita quod uterque eorum centum solidos de redditibus prebende sue uicario suo annuatim concedet.</p>
                    <p>Guillelmus uero canonicus et diaconus uicarium diaconum in ipsa tenebit, qui de redditibus prebende sue sexaginta solidos percipiet annuatim.</p>
                    <p>Magistri uero Willelmus de Alta villa, et Petrus de Moncontor uicarios subdiaconos tenebunt ibidem, quorum uterque de redditibus eorum ipsorum quinquaginta solidos annuatim habebit.</p>
                </div>
                <div>
                    <head>Capitulum 4</head>
                    <p>Statuimus insuper quod nullus canonicus uel clericus de choro Briocensi a pulsacione matutinarum usque post magnam Missam, et a pulsacione none usque post completorium, sine supellicio intret ecclesiam Briocensem.</p>
                </div>
                <div>
                    <head>Capitulum 5</head>
                    <p>Statuimus preterea, quod de redditibus seruicio ecclesie deputatis, canonicis qui horis intererunt, per aliquem uel per aliquos ad hoc a capitulo deputandos, fiat quotidie distribucio, tali modo: Ad matutinas scilicet, quatuor denarii, ad magnam Missam, tres denarii; ad uesperas, duo denarii deputentur: ita quod si dicti redditus ad distribuciones istas per totum anni curriculum faciendas non possent sufficere, saltem semper aduentus, et quadragesime temporibus fiat distribucio, ut in aliis temporibus sit defectus potius quam in istis.</p>
                    <p>Considerantes eciam quod in dicta ecclesia sint quedam pingues, quedam uero tenues prebende, cum dignum sit, quod qui in uinea Domini sabaoth par pondus sustinent et laborem, pari recompensentur mercede.</p>
                </div>
                <div>
                    <head>Capitulum 6</head>
                    <p>Statuimus quod post obitum quinque canonicorum, qui pinguiores habent prebendas, omnes in dicta ecclesia adequentur prebende, sic scilicet, quod quilibet canonicus pro grossa prebenda xx. libras percipiat, racione cuius residenciam sex mensium uel in ipsa ecclesia facere teneatur, uel in schola ubi sit studium generale: super quo et teneatur capituli sui consensum requirere; quod tamen eidem capitulum non poterit denegare.</p>
                </div>
                <div>
                    <head>Capitulum 7</head>
                    <p>Duodecim uero prebendis sic in ipsa ecclesia adequatis, residuum, si quod fuerit, seruicio ecclesie deputetur Decedentibus uero canonicis, si prebendam uacare contigerit, que ualorem uiginti librarum excedat, de illa uiginti libre instituendo canonico assignentur, et residuum communitati canonicorum applicetur.</p>
                    <p>Cum autem prebenda minoris ualoris quam uiginti librarum uacauerit, substituendus in ea canonicus ipsam in statu illo habeat, donec post obitum illorum quinque canonicorum qui pinguiores habent prebendas; ita quod ipsis defunctis, omnes prebende tam pingues quam tenues ad uiginti librarum ualorem, ut dictum est, redigantur, et residuum seruicio ecclesie deputetur.</p>
                </div>
                <div>
                    <head>Capitulum 8</head>
                    <p>Episcopus uero predictus, ecclesie sue honorem et exaltacionem desiderans, ut in dicta ecclesia canonicorum numerus augeatur, ad preces nostras concessit capitulo Briocensi ecclesiam de Ploidran, ab ipso, post obitum persone que in presenciarum tenet eamdem, in perpetuum possidendam.</p>
                    <p>De qua nos uolentes quod non solum in Briocensi ecclesia per uicarios uel per capellanos, sed et per canonicos sacerdotes seruiatur: de consensu ipsius episcopi et canonicorum, qui tunc erant presentes, statuimus, quod cum dictam ecclesiam uacare contigerit, capitulum in ipsa ponet uicarium, episcopo, ut curam animarum ab ipso habeat, presentandum, qui secum unum capellanum habebit, et tenebit, cui certa porcio de prouentibus ipsius ecclesie relinquetur.</p>
                    <p>De residuo uero fient in ecclesia Briocensi due prebende sacerdotales, aliis prebendis equales, in quibus episcopus duos creabit canonicos, qui in sua institucione iurabunt, quod in ecclesia Briocensi per se deseruient; et quod infra annum a tempore sue institucionis se facient in presbyteros ordinari.</p>
                    <p>Quod si non facerent, prebende ipso iure uacarent, et aliis ab episcopo conferrentur.</p>
                    <p>Nec poterunt episcopus uel capitulum tempus huius prorogare.</p>
                    <p>Si quid uero de porcione, quam capitulum percipiet in ecclesia memorata, ultra quadraginta libras, ad dictas duas prebendas assignandas, residuum fuerit: seruicio Briocensis ecclesie deputetur.</p>
                    <p>Capitulum uero memoratum graciam sibi factam ab episcopo tenens memoriter, et uolens se ei reddere non immerito graciosum: ecclesias de Pleneet et de Henanbian, ad usus episcopalis mense antea deputatas, concessit eidem liberaliter et benigne, ab ipso et suis successoribus in perpetuum possidendas.</p>
                </div>
                <div>
                    <head>Capitulum 9</head>
                    <p>Ut autem ista ordinacio futuris temporibus inuiolabiliter obseruetur, statuimus quod instituendus episcopus, post consecracionem suam, antequam recipiatur in ecclesia Briocensi, iuret se seruaturum eamdem, et eam sigillo suo sigillet: similiter quilibet instituendus canonicus, antequam ei stallum in choro, et locus in capitulo assignetur, iuret se seruaturum eamdem; et quod denarios distribucionum, nisi horis interfuerit, non percipiet, nec prebendam suam, nisi residenciam in ecclesia Briocensi fecerit, ut superius est expressum.</p>
                </div>
                <div>
                    <head>Explicit</head>
                    <p>Actum apud S. Briocum de consensu uenerabilis fratris nostri Willelmi episcopi Briocensis, qui presentibus litteris sigillum suum apposuit: et de consensu eciam canonicorum qui tunc in eadem ecclesia presentes erant.</p>
                    <p>Anno Domini millesimo ducentesimo trigesimo tercio, mense Octobri.</p>
                    <p>Ego Petrus primo uidi hanc chartam anno Domini millesimo ducentesimo trigesimo quarto, die Iouis post Epiphaniam Domini.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
