<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Augsburg</title>
                <recordID>0747</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1320</origDate>
                <dateNotes/>
                <origPlace>Augsburg</origPlace>
                <diocese>Augsburg</diocese>
                <province>Mainz</province>
                <country>Germany</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 747</p>
                <p>Year: 1320</p>
                <p>Month: None</p>
                <p>Day: None</p>
                <p>Circa: Yes</p>
                <p>DatingNotes: 1309x1331 (misdated 1355 in Hartzheim; dated 1321 in Steiner; for this revised dating, see Hauck, Kirchengeschichte, V.i.186)</p>
                <p>Place: Augsburg</p>
                <p>Diocese: Augsburg</p>
                <p>Province: Mainz</p>
                <p>CountryModern: Germany</p>
                <p>Latitude: 48.366667</p>
                <p>Longitude: 10.9</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Friedrich I</p>
                <p>IssuingAuthorityAlt: None</p>
                <p>RegnalStart: 1309</p>
                <p>RegnalEnd: 1331</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Steiner, Synodi dioecesis Augustanae, I, 72-96</p>
                <p>EditionOther: None</p>
                <p>SourceNotes: https://books.google.com/books?id=iqREAAAAcAAJ</p>
                <p>TranscriptionNotes: None</p>
                <p>BaseText: ['GoogleBooks', 'WebDownload']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Quamuis super innocencia status Clericorum multe sunt regule constitute, suadente tamen diabolo nituntur in uetitum commodis propriis obuiantes.</p>
                    <p>Hinc est, quod nos Fridericus Dei gracia Episcopus Ecclesie Augustane diligenti ac solicita consideracione pensantes, quod licet uniuersis ac singulis nostre iurisdiccione subiectis tanquam gregi dominico nobis comisso uigilem habeamus curam impendere, primo tamen et principaliter pastoris officii debitum in illos credimus exercendum, quorum uita et conuersacio exemplar esse debet, et speculum aliorum, qui in partem solicitudinis una nobiscum uocati in se ipsis debent ostendere, quomodo alios in domo Dei oporteat conuersari.</p>
                </div>
                <div>
                    <head>Capitulum 1</head>
                    <p>DE CONFECCIONE ET COLLACIONE SACRAMENTORUM.</p>
                    <p>Si Sacramenta, que sunt uasa salutis, et anime medicina, per errorem conferuntur, grex Domini, quem acquisiuit sanguine precioso, lamentabiliter decipitur, heresque latenter incipiunt pullulare.</p>
                    <p>Uolentes igitur detestabili quorumdam ignroantie occurrere competenter statuto presenti declaramus, ut quilibet Sacerdos baptismi Sacramentum potissime necessarium ad salutem deuote affectuque sincero conferat, et uerba, que sunt de essencia, et substancia baptismi, uidelicet: Ego baptizo te in nomine Patris, et Filii, et Spiritus Sancti: ordinate proferat, diligenterque custodiat, et obseruet, ut tempore prolacionis eorundem uerborum is, qui baptizatur, sit in lauacro regeneracionis constitutus actualiter, et immersus.</p>
                </div>
                <div>
                    <head>Capitulum 2</head>
                    <p>DE PENITENCIA.</p>
                    <p>Preterea cum penitencia secunda post naufragium tabula omnibus adultis plerumque si necessaria, in qua Sacerdotes Dei sunt adiutores, executores, et interpretes, digne duximus statuendum, ut Sacerdos in absolucione penitentis hec uerba nullatenus pretermittat: Ego absoluo te a peccatis tuis, et restituo te Sacramentis Ecclesie in nomine Patris, et Filii, et Spiritus Sancti.</p>
                    <p>Insuper ubi maius periculum uertitur, uel inuenitur, cautius agatur, presertim in Eucharistie Sacramento, quod corpori membra coniugit, in quo tanquam in termino sanctificacionis cuiuslibet sanctificacionis excellencia terminatur, ubi panis Angelorum, cibus et edulium humano generi ministratur; statuimus, ut nullus eleuet hostiam uel calicem in missa, nisi prius uerba consecracionis penitus sint prolata.</p>
                    <p>Uolumus quoque, ut totus tenor canonis ordinate, et distincte legatur, et recitetur submissa uoce, ne a quouis circumstantium audiatur, quid enim Domino pro delictorum expiacione dabitur, si in ipsa Sacrificii oblacione erratur.</p>
                </div>
                <div>
                    <head>Capitulum 3</head>
                    <p>DE NON ADMITTENDIS EXTRANEIS PERSONIS ET IGNOTIS.</p>
                    <p>UErum quia interdum persone ignote, de quarum uita, moribus, et conuersacione, nec non aliis circumstantiis certa noticia a nobis non habetur, ad Ecclesiarum regimen undecunque superueniant, tanquam Uicarii sine difficultate qualibet per nostram diecesim admittantur, qui et in uno Decanatu nostre diecesis reprobati culpis suis exigentibus, et eiecti, in alio latenter seingerunt, et introducunt, qui non solum negligunt curam animarum, imo interdum praue sue operacionis exemplo commissam sibi plebem inficiunt, et corrumpunt, uobis Decanis, Camerariis uniuersis districte precipiendo mandamus, ut nullum de cetero ad uestre conuersacionis confortum admittatis, nisi super recepcione sua litteras nostras uobis exhibeat speciales, et nisi ueraciter nobis constet, quod alias eiectus pro suis excessibus non fuerit, et expulsus.</p>
                </div>
                <div>
                    <head>Capitulum 4</head>
                    <p>DE PERPETUIS UICARIIS INSTITUENDIS.</p>
                    <p>Quam grauis hucusque negligencia ex frequenti mutacione Uicariorum in Ecclesiis per nostram diecesim constitutis, non solum circa curam animarum, imo et circa regimen, et gubernacionem ipsarum Ecclesiarum sepius sit comissa, sufficienter ipsa rerum experiencia manifestat.</p>
                    <p>Qualis et ulicias, et quanta honestas quoad delinquentium correccionem sacerdotum, animarum salutem, et alia quamplurima ex perpetuorum institucione Uicariorum Ecclesiis proueniant, et personis, inuestigare poterit, qui prudenter effectus huiusmodi considerat, et attendit.</p>
                    <p>Nos igitur habito Prelatorum nostrorum, et aliorum prudentum uirorum consilio statuimus, et mandamus, ut singuli rectores Ecclesiarum nostrarum nostre diecesis, qui ex causa racionabili in parochiis residere non possunt, nec non Capitula, collegia, uel conuentus, uel Prelati, quorum mense uel Ecclesiis sunt unite, uel annexe, si tamen ad hoc Ecclesiarum suarum suppetant facultates, Sacerdotes pro Uicariis perpetuis instituendos nobis canonice debeant presentare, quibus de prouentibus Ecclesiarum congruam porcionem exhibeant, unde iura Episcopalia persoluere, et congrue ualeant sustenari.</p>
                </div>
                <div>
                    <head>Capitulum 5</head>
                    <p>NE SACERDOTES IN ECCLESIIS CONSTITUTI REMOUEANTUR.</p>
                    <p>Cum propter frequentem uicariorum, seu Sacerdotum in parochialibus Ecclesiis mutacionem subditi interdum peccata sua confiteri, et detegere erubescant; cumque in huiusmodi mutacionibus, quas interdum Sacerdotes atque rectores practicant, pactum illicitum et turpis conuencio, que simonie uitium sapiunt, intercedat, nos huiusmodi periculo salubri remedio occurrere uolentes statuimus in uirtute Sancte obedientie, et uniuersis Ecclesiarum rectoribus nostre diocesis firmiter inhibemus, ne Sacerdotes et Uicarios in suis parochiis institutos aliquatenus remouere presummant, nisi causa racionabilis, propter quam amoueri debeant, coram nobis legitime probata fuerit, et ostensa.</p>
                    <p>Quod si secus factus fuerit, nullus in eiusdem Ecclesie uicaria succedat, quod si quisquam succedere presumpserit, ipso facto suspensionis ab officio suo penam incurrat, donec a nobis absolucionis beneficium potuerit obtinere, et nihilominus sine omni spe restitucionis ab eadem Ecclesia, quam sic inuasit, perpetuo sit exclusus.</p>
                    <p>Rector uero qui talem contra inhibicionem nostram substituerit Uicarium successorem ab execucione ordinis sui ad arbitrium nostrum suspensus sit ipso iure.</p>
                </div>
                <div>
                    <head>Capitulum 6</head>
                    <p>DE PREBENDIS DIMINUTIS REDINTEGRANDIS, ET QUE NIMIS TENUES SUNT, AUGMENTANDIS.</p>
                    <p>PReterea licet hi, qui seruiunt altari, uiuere debeant de altari, sunt tamen non nulli modum auaritie non ponentes, uel curantes, qui prebendas uicariorum de anno in annum attenuant diminuunt, et detruncant, in tantum, ut custodes pecorum in quibusdam locis, quod uerecundum est dicere, preferantur pastoribus animarum in mercede.</p>
                    <p>Quia igitur scriptum est: non alligabis os bouis triturantis, uobis Decanis et Camerariis in uirtute sancte obedientie et sub pena suspensionis ab officio uestro firmiter precipiendo mandamus, quatenus prebendas ab antiquo institutas quacunque occasione ipsas inueneritis imminutas, redintegretis, et redintegrari faciatis, seu ad pristinum statum reduci sine quolibet obstaculo procuretis.</p>
                    <p>Quod si ab inicio seu exordio institucionis nimis tenues fuerint, et exiles, sic eas institui uolumus, quod persone, que ipsis deseruiunt, Episcopalia iura persoluere, hospitalitatem seruare, et commode ualeant sustenari.</p>
                </div>
                <div>
                    <head>Capitulum 7</head>
                    <p>NE IN UICARIIS CONFERENDIS COMMITTATUR SIMONIA.</p>
                    <p>LIcet omne datum optimum, et omne donum perfectum a Deo patre luminum sit descendens, quidam tamen Rectores Ecclesiarum beneficium Ecclesiasticum utpote a Deo descendens, gratis inquam acceptum, precio nummario uendere non uerentes uicarios in Ecclesiis suis non admittunt, uel maliciose impediunt, donec inde emolumentum aliquod, uel muneris quidquam consequantur.</p>
                    <p>Hinc est, quod pestem hanc simoniace prauitatis radicitus extirpare uolentes hac Synodali constitucione perpetuo ualitura decernimus, ut quicunque Rector Ecclesie Prelatus secularis uel regularis Uicarium in Ecclesie sua perpetuandum presentauit, nihil commodotai, uel mutui, uel pensionis anticipande nomine, uel quocunque exquisicio colore exigat, aut requirat; alioquin tam dantes, quam recipientes ex tunc ipso facto sentenciam excommunicacionis incurrant, et Uicarius ipse Uicariam, quam sic turpiter ingressus est, nullo unquam tempore obtineat, et post penitenciam quantam cunque peractam nec Rector ipse, qui sic uicariam suam uenumdauit, post penitenciam et satisfaccionem condignam a nullo alio absoluatur, quam per nos, et cui specialiter absolucionem huiusmodi duximus committendam.</p>
                    <p>Idipsum eciam statuimus de eo qui Sacerdotem alium in Uicaria sua, quocunque modo supplantauerit, ut in uicaria, ad quam sic turpiter aspirauit, nullo unquam tempore admittatur, et sentenciam excommunicacionis incurrat ipso facto, ut in casu proximo iam superius est expressum.</p>
                </div>
                <div>
                    <head>Capitulum 8</head>
                    <p>UT SACERDOTES RUDES NIMIS AB ECCLESIIS REMOUEANTUR.</p>
                    <p>Item licet inter alia iuxta canonicas sancciones literarum sciencia ipsis Sacerdotibus pro regimine animarum, et diuini execucione [1] officii sit quamplurimum oportuna, sunt tamen non nulli Clerici rudes et ignari, qui cum se ipsos regere nesciant, aliorum sibi gubernacionem assumant.</p>
                    <p>Uolumus, et mandamus uobis districte, ut uos Decani et Camerarii, si quos in uestris decanatibus tales habueritis, qui propter defectum scientie inhabiles, et insufficientes fuerint, ut ab Ecclesiarum seu animarum regimine desistant, sollicite moneatis, alioquin ipsos remouendos nostris frequenter auribus deferatis, ne forte, si cecus ceco ducatum prestiterit, ambo in foueam delabantur.</p>
                </div>
                <div>
                    <head>Capitulum 9</head>
                    <p>UT RECTORES ECCLESIARUM DE IDONEITATE UICARIORUM SUORUM DILIGENTER INQUIRANT.</p>
                    <p>Preterea, quia error, cui non resistitur, approbatur, quia et facientes, et consentientes scripture testimonio pari pena sunt plectendi statuimus, et in uirtute sancte obedientie precipiendo mandamus districte, ut uniuersi Rectores, seu pastores Ecclesiarum parochialium, qui ex causa racionabili in ipsis Ecclesiis residenciam personalem habere non possunt, de uita, conuersacione moribus, idoneitate, ac ceteris circum stantiis Uicariorum suorum de anno in annum inquisicionem faciant diligentem, et si forte quemquam deprehenderint incontinentie morbo publice laborare, aut concubinam suam contra ordinis decretum clericalis manifeste curare, ipsaque ad ipsorum noticiam peruenerint, nostris deferantur auribus infra mensem.</p>
                    <p>Alioquin quecunque persona, uel Rector, si premissa non seruauerit, ab officio suspendatur, quousque sui eiusdem Uicarii delictum emendatum nobis detulerit, ut est dictum.</p>
                </div>
                <div>
                    <head>Capitulum 10</head>
                    <p>UT SOLUS SACERDOS MISSAM NON CELEBRET.</p>
                    <p>Cum indecens sit, ut solus Sacerdos absque  Scholaris et ministri suffragio Missarum solemnia et alia diuina officia exequatur, statuimus, et uolumus, ut Sacerdos quilibet in Parochiali Ecclesia constitutus, de Scholari sibi prouideat infra mensem, qui in officio diuino peragendo et cooperator suus et coadiutor existat.</p>
                </div>
                <div>
                    <head>Capitulum 11</head>
                    <p>UT ORNAMENTA ECCLESIASTICA MUNDA SERUENTUR.</p>
                    <p>In cunctis Ecclesiis Chrisma, Oleum et Eucharistia sub firma clausura fideliter seruentur, ne possit ad illa temeraria manus extendi ad aliqua horribilia et nefaria perpetranda.</p>
                    <p>Uerum quia non nulli Uicarii, et rectores Ecclesiarum non solum dimittunt incultauasa, uestimenta, et pallas altaris, nec non ipsa corporalia tam immunda derelinquunt, ut intuentibus sint horrori; cum in sacris uideatur absurdum sordes comittere  que dedecent in profanis, statuimus, ut Corporalia, et alia ornamenta predicta, nec non et ipsa oratoria munda et nitida conseruentur: alioquin, si quem circa premissa, aut alioquod premissorum inuenerimus negligentem 40. [2] denarios nobis exsoluere tenebitur in usus fabrice nostre conuertendos: et si ulterius in tali negligencia perstiterit, grauiori ad nostrum arbitrium subiaceat ulcioni, quod nt [3] execucioni debite mandetur uolumus, et sub anathematis interminacione districte precipimus, et mandamus, ut quilibet Decanus et Camerarius omnes Ecclesie sui decanatus bis in anno circumeat, et diligentius inuestiget, an Sacerdotes, oratoria, Uasa, Corporalia altaris, Pallas, Uestimenta, Calices, et Ornatus Ecclesiarum munda et candida obseruent, an lumina tam debita quam consueta frequenter in Ecclesiis accendantur.</p>
                    <p>An hostia salutaris cum reuerencia, cum sit candor lucis eterne et speculum sine macula, in uase mundo, candido uelamine supposito, habitu decenti ad infirmos deportetur et deferatur? An Eucharistia, que Patri pro nobis frequentius immolatur, in loco singulari, mundo, sollicite signato fideliter conseruetur? an Oleum sanctum, et Chrisma sub diligenti custodia collocetur, ne manus temeraria ad commitendum [4] horribilia uel nefaria presumpcione damnabili ad id se extendat, et quoscunque deinceps in predictis negligentiis inuenerint, ab ipsis summam predictam exigant, et ad soluendum per censuram Ecclesiasticam compellant, minus cautos nec se in eo corrigere uolentes nostris auribus deferendo acrioribus et grauioribus penis priuacionis uel deposicionis, si se non correxerint, non merito puniendos.</p>
                </div>
                <div>
                    <head>Capitulum 12</head>
                    <p>DE USURARIIS, ET ALIIS [5] AD ECCLESIASTICAM SEPULTURAM NON ADMITTENDIS.</p>
                    <p>LIcet malas hominum uoluntates nequeamus totaliter cohibere, dispensacionis tamen beneficium nobis credite considerantes, ne silencio noceamus per dissimiluacionis uitium, statuto presenti cum adieccione pene duximus prouidendum, ut nullus usurarior manifestos sine plena restitucione, uel caucione sufficienti de restituenda pecunia, quorum nec quisquam recipiat oblaciones sub pena suspenionis ab officio suspensos patibulo, decolatos uel alios quomodocunque per sentenciam morti traditos in tornamentis, ludis, uel publicis spectaculis, seu alias qualiter cunque occisos, uel subito decedentes, qui eodem anno confessi non fuerint, uel non receperint Eucharistie Sacramentum, nisi abstinuissent de consilio Sacerdotis, tradere presummant Ecclesiastice sepulture; nisi licencia nostra super hec petita diligentius et obtenuta, ne malus estimetur ut bonus.</p>
                </div>
                <div>
                    <head>Capitulum 13</head>
                    <p>UT CLERICI TABERNAS UITENT.</p>
                    <p>UT per bonam conuersacionem uita Clericorum a Laicorum moribus discernatur, ac opportunitas peccandi licentius auferatur, sancimus, ut omnes Clerici, cuiuscunque status uel preeminentie fuerint omnes tabernas, locaque tabernis deseruencia causa bibendi uel ludendi prorsus euitent, nisi causa necessitatis in itinere constituti- Nullus cauponem sibi constituat hospitem, in domo sua domicilium collocando, uel mansionem, seu habitacionem continuam eligendo, sicut quidam moribus in decori facere consueuerunt per abusionem: sed celestes milites inuicem maneant, ut per actuum lucem bonis operibus informentur.</p>
                    <p>Si quis uero ex proposito excesserit in premissis in taberno ludendo per tres hebdomadas continuas ab officio suspendatur.</p>
                    <p>Si diuinis se ingesserit, tribus diebus in pane et aque ieiunet.</p>
                </div>
                <div>
                    <head>Capitulum 14</head>
                    <p>DE UAGIS SCHOLARIBUS REPROBANDIS ET NIHIL DANDO.</p>
                    <p>UT malitiis hominum occuratur, et ne error, cui non restitur, approbetur, hac edictali decernimus sanccione, ut nemo Clericus dignitatis uel ordinis cuiuscunque scholaribus uagis, qui Buffones et Golliadi nuncupantur, nisi litteras nostras patentes exhibeant, quocunque colore quesito, modo uel forma directe uel indirecte, in speciebus uel in pecunia numerata, extrema duntaxat necessitate excepta, quidquam tribuat, uel largiatur: nam utilius esurienti panis tollitur, quam salus anime negligatur.</p>
                    <p>Si quis uero deliquerit in premissis, a diuinorum celebracione per mensem integrum sit suspensus, et nihilominus, libram Hallensem nobis, uel cui deputauerimus, persoluete teneatur.</p>
                </div>
                <div>
                    <head>Capitulum 15</head>
                    <p>DE CONFESSIONIBUS AUDIENDIS.</p>
                    <p>IN confessionibus audiendis illam precipue diligenciam Sacerdotes obseruent [6], ut a penitente usitata peccata et communia sigillatim, inusitata uero per quasdam circum stancias caute perquirant,  ne in expertis detur materia, quam ante nescierant, perpetrandi et quia plerumque infirmus sua peccata confiteri in multorum presencia erubescit, a Sacerdotibus districte precipimus obseruari, ut primo familiariter, et secrete audiant confessionem infirmi, si mortis periculum non obsistat, et postea Eucharistiam ad eum deferant cum tanta ueneracionis reuerencia, ut exinde non sulum recipientibus, sed et uidentibus fides augeatur- In conuenienti loco, et suspicione carente sedeant Sacerdotes, cum confessionem audiunt, et patienter in spiritu lenitatis audiant, et instituant penitentem.</p>
                    <p>In satisfaccionibus uero iniugendis maiora maioribus obseruentur.</p>
                    <p>In minoribus autem secundum quantitatem culpe et qualitatem delinquentium se teneant, atque regant.</p>
                    <p>Ante omnia autem penitentibus iniugant, ut si possint, ablata restituant, quia non dimittitur peccatum, nisi restituatur ablatum.</p>
                    <p>Caueant autem Sacerdotes, ne uerbo, signo, aut alio quouis modo perdant [7] aliquatenus peccatorem, se si prudencioris consilio indiguerint, illud absque ulla expressione persone caute requirant, quoniam qui peccatum in penitenciali foro sibi detectum et reuelatum presumpserit reuelare, non solum a sacerdotali officio deponendum decernimus, uerum et ad agendum penitenciam perpetuam in arctum monasterium detrudendum prohibemus [8].</p>
                    <p>Et ne quis Sacerdos expressis nominibus et personis de aliorum peccatis inquirat.</p>
                </div>
                <div>
                    <head>Capitulum 16</head>
                    <p>CASUS OMNES, IN QUIBUS MINORES SACERDOTES NON POSSUNT ABSOLUERE.</p>
                    <p>UT autem sciant Sacerdotes in penitentiis et satisfaccionibus iniungendis, quod uel quid ad eos spectare noscatur, et qui Episcopis uel eorum superioribus reseruantur, nouerint uniuersi, quod hec sunt, ad que simplices Sacerdotes nullatenus manus extendere debent, ut nullum unquam absoluere audeant maioris excommunicacionis uinculo irretitum preterquam in mortis articulo.</p>
                    <p>Beneficium possidentem contra Canonicas sancciones.</p>
                    <p>Et qui manus in Clericum et religiosam personam iniecerit.  Irregularem.  Incendiarium.  Blasphemum Christi nominis, Sanctorum, Falsarium litterarum Pape, uel Episcopi, uel ius Officialis, uel iudicium aliorum.  Falsum testem.  Periurum.  Homicidam. Sacrilegum.  Uiolantem libertatis Ecclesiastice.  Sortilegum. Incestuosum.  Peccantem [15] contra naturam.  Corruptorem Sanctimonialium. qui tenetur ad uagas restituciones.  Oppressorem filiorum. Fractorem seu uiolatorem uoti.  Simoniacum in ordine uel in beneficio.</p>
                    <p>Et quemuis alium criminibus enormibus irretitum, sed ipsos nobis absoluendos transmitant, ut disponamus de ipsis prout iuris fuerit, et consonum racioni.</p>
                    <p>Sub pena late sententie excommunicacionis prohibemus, ne quisquam Sacerdotum cuiuscunque condicionis fuerit, siue status secularis seu regularis de se uagis restitucionibus recipiendis, dispensandis, seu et distribuendis aliqualiter intromittat, cum earum dispensacio seu distribucio iure communi solis Episcopis competere dignoscatur.</p>
                </div>
                <div>
                    <head>Capitulum 17</head>
                    <p>DE QUESTIONARIIS.</p>
                    <p>QUamuis non in sermone sed in uirtute regnum Dei consistere dignoscatur, quidam tamen in loquacitate facundiam existimantes questum pietatem, falsa fingere conscientie bone signum, terminos eis constitutos in salutis sue dispendium, et scandalum plurimorum, contemptum clauium transgredi non uerentur, intencionem dantium eleemosinas crudeliter defraudant.</p>
                    <p>Sane eorum peruerse uoluntati salubri cupientes occurrere remedio, decernimus, ut hi qui presunt Ecclesiis, quocunque titulo, nullun in ecclesia uel plebe sua occasione quarumcunque litterarum petere, uel colligere permittant eleemosinam, nisi literis eorum exacta diligencia perspectis eis apparuerit, quod sint uere, et quod earum authoritas adhuc duret quo experto nulla porcione penitus exquisita uel exacta predicta permittant, cuique si contra fuerint, triplum restituere teneantur, ad usus, quibus eleemosina fuerit deputata, remissione colligentium minime profuture, et tunc preter id, quod in litteris exhibitis continetur, nil populo proponere permittantur, nullum questorem religiosum seu Clericum secularem, seu hospitalarios, et alios quoscunque uel cuiuscunque condicionis et ordinis extiterint, tempore interdicti permittant in suis Ecclesiis diuina solemniter celebrare, nisi super hoc litteras nostras exhibeant speciales, et ne per impunitatis audaciam fiant qui nequam fuerant, nequiores, ut facti peruersitas transeat presumptoribus in exemplum, omnibus Prelatis, Rectoribus Ecclesiarum, et Uicariis sub anathemate et excommunicacionis pena districte precipimus, et mandamus, ut falsos questores, qui litteras nostras per omnia saluas non exhibuerint, detineant, et captiuent, ipsosque nobis transmittant taliter, quod potius sint uindicte speculum et offense.</p>
                </div>
                <div>
                    <head>Capitulum 18</head>
                    <p>NE QUIS SACERDOTUM DE CAUSIS MATRIMONIALIBUS COGNOSCAT.</p>
                    <p>DOmini doctrinam uehementer confundit, cui condicio sua displicet se imniscendo rei, que ad se non pertinet.</p>
                    <p>Statuimus ergo, ut nullus Abbas, Prepositus, Decanus, Capitula, Collegia, Conuentus, Uicarius, Sacerdos, uel alius quicunque Clericus, cuiuscunque condicionis et preeminentie fuerit, directe uel indirecte de causis matrimonialibus, uel eorum impedimentis, et omnibus articulis quomodocunque in causas matrimoniales contingentibus sine iussu nostro, uel nostrorum iudicum speciali cognoscere presumat, uel aliquid definere, cum maiores adeo censeantur, ut non nisi per discretos iudices, qui potestatem habeant, debeant terminari.</p>
                    <p>Si quis uero proprie salutis immemor deliquerit in premissis preter penas, que iudicibus male iudicantibus infliguntur per sex menses eo ipso ab officio sit suspensus, penam pecunariam exsoluat, quam pro qualitate delicti duximus moderandam.</p>
                </div>
                <div>
                    <head>Capitulum 19</head>
                    <p>DE LEPROSIS NON IUDICANDIS.</p>
                    <p>QUoniam eo inspirante, qui singulis diuidit, prout uult, in arte sua quisque sapiens est, expertisque credendum prudencia dogmatizat: id circo scandali uolentes tollere materiam, querulantium quoque frequenciam, presenti statuimus edicto, ut nullus deinceps quocunque modo uel forma quemquam leprosum decernere uel iudicare presummat, nec abominacionem separare sed orta fama contra aliquem quod lepre morbo sit percussus, nostre transmittatur audientie, uelut ad Sacerdotes leuitici generis medicorum examini subiiciendum, an rumori ueritas suffragetur, nisi casus sit adeo indubitatus, quod tergiuersacione nequeat occultari, puta, cum infirmus aperte confitetur se manum Domini tetigisse.</p>
                    <p>Si quis autem premissorum temerarius extiterit Uiolator, si Uniuersitas est, uel Collegium interdicti; singularis uero persona excommunicacionis sententie se nouerit subiacere.</p>
                    <p>Nota signa Leprosorum in uersibus: Ulcera, uox ruuca, corruptus anhelitus, atque Algor siue sitisdiffusio, signa leprosi.</p>
                </div>
                <div>
                    <head>Capitulum 20</head>
                    <p>DE OBSERUACIONE INTERDICTI.</p>
                    <p>QUoniam iuris apices non omnibus innotescunt, eciam circa ea, que frequentius emergunt, ne simplices propterea periculum incidant, et irregularitatibus se inuoluant, ad plenam Sacerdotum instruccionem, et salubrem informacionem, qualiter interdicti tempore se gerere debeant, et habere, presenti declaramus statuto, quod, ne frigescat charitas, ne pullulent hereses, tempore interdicti ab homine prolati uel a iure, tam sani, quam infirmi sunt ad penitenciam admittendi, nisi fuerint excommunicati, uel interdicti, uel quorum dolo et culpa, consilio et auxilio uel fauore latum extitit interdictum, quibus tamen uiaticum, baptisma paruulorum. et penitentie morientium conceduntur.</p>
                    <p>Nullus inungatur, nec tradatur Ecclesiastice sepulture preter Clericos, qui seruauerunt interdictum, nisi et ipsi nominati fuerint interdicti, excommunicati, uel suspensi; quod si non fuerint huiusmodi sententiis innodati in [10] cemeterio Ecclesie sine campanarum pulsacione cessantibus quibuscunque solemnitatibus cum silencio tumulentur.</p>
                    <p>Insuper et Sacerdotes sine scrupulo conscientie in hebdomate possunt uiros et mulieres apud Ecclesiam conuocare, et exponere uerbum Dei.</p>
                    <p>Mulieres non inthronizentur post partum, nuptie non benedicantur, nec aqua populus aspergatur, singulis diebus.</p>
                    <p>In Ecclesiis et Monasteriis misse celebrentur, et diuina dicantur officia, sicut prius submissa uoce, ianuis clausis omnino, excommunicatis et interdictis exclusis  ministris altaris duntaxat exceptis, et omnibus aliis, nisi super hoc priuilegium exhibeant speciale, campanis non pulsatis bini uel insimul tres horas canonicas dicere possunt, ita, quod uoc eorum extra Ecclesiam nullatenus audiatur.</p>
                    <p>In festiuitatibus Natalis Domini, Pasche, Pentecostes et Assumpcionis B. Uirginis a uespera uigilie usque ad uesperam secundam inclusiue festiuorum predictorum dierum campane celebrentur, excommunicatis prorsus exceptis, interdictis admissis, qui si causam interdicto dederint, ad altare nullatenus appropinquent, nec in illis festiuitatibus sepeliantur corpora defunctorum.</p>
                    <p>In Ecclesia humano semine uel sanguine polluta diuina nullatenus celebrentur, cum a iure sit interdicta nec in ipsius cemeterio contiguo quis tumuletur.</p>
                </div>
                <div>
                    <head>Capitulum 21</head>
                    <p>UT CLERICI AD IUDICIA SECULARIA NON TRAHANTUR.</p>
                    <p>RAcionis ordo confunditur, si cuiuis sua iuris diccio non seruetur, digne seruus domino suo stat, aut cadit, qua propter cunctis personis Ecclesiasticis, Collegiis et Uniuersitatibus, communitatibus, et singulariter uniuersis Laicis, quocunque nomine censeantur, presenti statuto precipimus, ne Clericos ordinis cuiuscunque aut personas Ecclesiasticas quocunque colore quesito trahere presumant ad examen cuiuscunque iudicis secularis, iudexque citacionis edictum uel sue cognicionis officium nullatenus interponat, et</p>
                    <p>secus presumpsit, tam Actor, quam Iudex sentenciam Excommunicacionis incurrat [11] ipso facto, ad nullum absolucionis beneficium admittendi, donec parti lese de iniuriis et expensis cauerint donec, uel satisfecerint competenter, estimacione coram nobis uel iudicibus nostris legitime facienda saluis constitucionibus aliis super hoc promulgatis.</p>
                </div>
                <div>
                    <head>Capitulum 22</head>
                    <p>UT CLERICI MANDATA IUDICUM FIDELITER EXEQUANTUR.</p>
                    <p>QUoniam parum est condere iura, nisi sint, qui ea fideliter exequantur, quibus et promulgatis Sancti Spiritus instinctu magis oportet, quam hominibus obedire, cum grauius sit eternam quam temporalem ledere maiestatem.</p>
                    <p>Quare plurimorum querelis pulsantibus aures nostras attentius excitati definimus, et ordinamus, ut omnes Clerici tam nostra, quam iudicum nostrorum iussa, precepta, mandata, sentencias et processus, cuiudcunque continentie fuerint, uel tenoris deuote recipiant, et fideliter exequantur.</p>
                    <p>Nuncios seu portatores litterarum earum ad uindictam seu mali illacionem nullatenus prodant, nec molestie quidquam irrogent, nec quemquam ad hoc qualitercunque excitent, uel inducant; et quicunque sigillum habuerit, in signum execucionis celebrate litteras ipsas muniat, et consignet.</p>
                    <p>Si quis autem hac salubri prouisione contempta, uel neglecta deliquerit in premissis seu quolibet premissarum, parti lese ad resarciendum damna, expensas, et interesse ad arbitrium nostrum uel iudicum nostrorum premissa taxacione, quantum in litem iurauerit, condemnetur, alias nihilominus puniendus, prout proteruitas exegerit contumacis.</p>
                    <p>Uolumus eciam, ut quilibet Decanus in sui status prerogatiuam proprium sigillum sibi comparet, ipsoque legitime perfruatur, sub pena deposicionis nullas litteras sigillando, nisi de quibus sibi plene constiterit, quod sint uere, ne tanquam falsarius puniatur.</p>
                </div>
                <div>
                    <head>Capitulum 23</head>
                    <p>UT PAUPERES UOLUNTARII, QUI UULGO WILLIGARMUT NUNCUPANTUR, PRO RELIGIOSIS NULLATENUS DEPUTENTUR.</p>
                    <p>DEcorem domus domini Sancte Matris Ecclesie temeritate diabolica sub religione conficta quidam turbare nituntur, approbatis uetita preferentes, per maliciam excecati spiritui gratie non uerentur contumeliam irrogare, nouis et exquisitis ad inuencionibus menditati nouos ordines quibus uictum [12] tribuit in certa mendicitas erigere molientes.</p>
                    <p>Nos igitur consulta prohibicione scandali mendicitas erigere molientes.</p>
                    <p>Nos igitur consulta prohibicione scandali materiam tollere cupientes statuimus, ut nullus aliquem mendicantium, quorum ordines nullam confirmacionem sedis Apostolice inuenerunt, religiosum reputet, nec aliquo gaudere priuilegio clericali, specialiter quidem, qui uestibus utuntur insuetis, copis uidelicet manicatis, qui pauperes uoluntarii, et uulgariter Wüllig-Armut nuncupantur.</p>
                    <p>Omnesque Ecclesiarum Rectores, et qui presunt populo, eosque moneant, et inducant, ut infra mensem publicacionis statuti presentis nostram diecesim penitus derelinquant, habituque reprobato derelicto moribus et uita se studeant fidelibus conformare, quod si non aquieuerint, ipsos perpetue damnacioni et excommunicacionis sententie denuntient subiacere, et ut abomnibus [13] sub excommunicacionis pena ipsis eleemosine largicio, recepcio, nec non queuis humanitatis suffragia denegentur, cum iustius sit si peccatum iuste correximus, quam si petita duxerimus concedendum, ut sic saltem pena docente subditi iuste, quod iustum fuerit, persequentur: ipsisque Sacerdotibus et Prelatis ipsos cpiendi, et detinendi damus plenam et liberam potestatem, nobis que transmittendos et assignandos, ut animaduersione debita puniantur.</p>
                    <p>Ne de publice gestis quisquam ualeat ignorare, et ignoranciam allegare, uolumus et presenti statuto mandamus: ut quilibet Decanus seriem et ordinem statutorum nostrorum scriptum habeat de libro ad  librum quauis excusacione remota, ipsaque quater in anno in generali conuocacione fratribus conuocatis solenniter prelegat, et publicet, seu publicari faciat in communi, si quis uero predictorum temerarius extiterit uiolator priuacionem beneficii et officii se nouerit in cursurum.</p>
                </div>
                <div>
                    <head>Explicit</head>
                    <p>Datum Auguste in die Sancti Luce Euangeliste.</p>
                    <p>Expliciunt constituciones.</p>
                </div>
                <div>
                    <head>Footnotes</head>
                    <p>[1] printed excucione</p>
                    <p>[2] in round brackets &quot;in Constit. Petri 60 denarios&quot;</p>
                    <p>[3] sic</p>
                    <p>[4] reads comitendum with an abbreuiacion mark aboue the m.</p>
                    <p>[5] printed ALLIS</p>
                    <p>[6] printed &quot;obsetuent&quot;</p>
                    <p>[7] (melius prodant)</p>
                    <p>[8] (precipimus)</p>
                    <p>[9] Printed &quot;pecantem&quot;</p>
                    <p>[10] printed &quot;iu&quot;</p>
                    <p>[11] printed iucurrat</p>
                    <p>[12] sic</p>
                    <p>[13] sic</p>
                </div>
            </div>
        </body>
    </text>
</root>
