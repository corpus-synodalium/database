<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Utrecht</title>
                <recordID>0014</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1293-04-21</origDate>
                <dateNotes/>
                <origPlace>Utrecht</origPlace>
                <diocese>Utrecht</diocese>
                <province>Cologne</province>
                <country>Netherlands</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 14</p>
                <p>Year: 1293</p>
                <p>Month: 4</p>
                <p>Day: 21</p>
                <p>Circa: None</p>
                <p>DatingNotes: None</p>
                <p>Place: Utrecht</p>
                <p>Diocese: Utrecht</p>
                <p>Province: Cologne</p>
                <p>CountryModern: Netherlands</p>
                <p>Latitude: 52.083</p>
                <p>Longitude: 5.1</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Jan van Zyrik</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Joosting, Bronnen, V, 60-68</p>
                <p>EditionOther: Hartzheim IV, 17-19</p>
                <p>SourceNotes: None</p>
                <p>TranscriptionNotes: None</p>
                <p>BaseText: Data Capture</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Iohannis de Zirich epistola secunda.</p>
                    <p>Iohannes, Dei et apostolice sedis gracia episcopus Traiectensis, uniuersis etc.</p>
                    <p>Cum ad honorem et laudem Dei omnipotentis et salutem animarum subditorum nostrorum et libertatem ecclesie et personarum ecclesiasticarum inediam uobis tenore presentis quedam statuta iure duximus publicanda et statuere et addere aliqua, que ad horum statum faciant et commodum subditorum, eadem uobis presencium tenore intimamus, et per uos uolumus subditis nostris intimari sollempniter et, sicut intimata fuerint, mandamus et precipimus inuiolabiliter obseruari.</p>
                </div>
                <div>
                    <head>Capitulum 1</head>
                    <p>In primis statuimus, ut mores clericorum et actus et maxime sacerdotum in melius reformentur continenter et caste uiuere studeant uniuersi, quatinus in conspectu Dei puro corde et mundo corpore ualeant celebrare.</p>
                </div>
                <div>
                    <head>Capitulum 2</head>
                    <p>Item a crapula et ebrietate omnes se abstineant diligenter.</p>
                    <p>Abusum quorundam clericorum penitus decernimus abolendum, qui in quibusdam partibus ad potus equales se obligant potatores, et ut ille iudicio talium plus laudatur; qui plures inebriat et calices fecundiores exhaurit.</p>
                </div>
                <div>
                    <head>Capitulum 3</head>
                    <p>Item clerici et maxime sacerdotes officia uel commercia secularia et maxime inhonesta deuitent nec studeant exercere, simonie vicium et species usurarum districtius fugientes.</p>
                </div>
                <div>
                    <head>Capitulum 4</head>
                    <p>Item, ne portent arma illicita, districtius inhibemus.</p>
                </div>
                <div>
                    <head>Capitulum 5</head>
                    <p>Item, ne sacerdotes ultra tres compatres ad puerum de sacro fonte leuandum admittant, districtius inhibemus.</p>
                </div>
                <div>
                    <head>Capitulum 6</head>
                    <p>Item statuimus, quod ter caput pueri in aqua ponant nisi fuerit debilis uel infirmus uel frigidum tempus.</p>
                    <p>Tunc aqua super caput pueri per manum sacerdotis ter fundatur, ne propter submersionem uel frigiditatem seu debilitatem puer extinguatur et moriatur.</p>
                </div>
                <div>
                    <head>Capitulum 7</head>
                    <p>Item frequentem usum tabernarum sacerdotibus inhibemus.</p>
                </div>
                <div>
                    <head>Capitulum 8</head>
                    <p>Item inhibemus, ne aliquis sacerdos missam celebret, nisi prius de horis canonicis matutinas et primam dixerit.</p>
                </div>
                <div>
                    <head>Capitulum 9</head>
                    <p>Item presbiter lapsus in mortali peccato non celebret missam, nisi antea fuerit confessus.</p>
                </div>
                <div>
                    <head>Capitulum 10</head>
                    <p>Item sacerdotes uestes decentes portent nimia breuitate uel longitudine non notandas.</p>
                </div>
                <div>
                    <head>Capitulum 11</head>
                    <p>Item ludos theatrales spectacula et laruarum ostensiones in ecclesiis et cimiteriis fieri prohibemus.</p>
                </div>
                <div>
                    <head>Capitulum 12</head>
                    <p>Item nullus presbiter in die duas missas audeat celebrare, nisi necessitas iure permissa permittat.</p>
                    <p>Et tunc in priori missa ablucionem post sanguinem non sumat.</p>
                </div>
                <div>
                    <head>Capitulum 13</head>
                    <p>Item presbiteri parrochiales sepius populum suum habeant commonitum, ut, si aliquis infirmetur, cicius pro sacerdote mittat, ut confiteatur et sacramenta ecclesie accipiat; que sine pecunie exaccione precipimus exhiberi.</p>
                </div>
                <div>
                    <head>Capitulum 14</head>
                    <p>Item inhibemus, ne quis crisma uel oleum sacrum ab aliquo episcopo accipiat quam a nobis.</p>
                </div>
                <div>
                    <head>Capitulum 15</head>
                    <p>Item presbiteri prohibeant subditis suis, ne pueri baptizandi diu teneantur.</p>
                </div>
                <div>
                    <head>Capitulum 16</head>
                    <p>Item ut nullus pater uel mater proprium infantem de sacro fonte presumat leuare, prohibemus.</p>
                </div>
                <div>
                    <head>Capitulum 17</head>
                    <p>Item prohibemus, ne sacerdotes et procuratores ecclesiarum calices et sacra uasa libros et ornamenta ecclesie apud cauwersinos uel alios pignori exponant, nisi euidens necessitas ipsius ecclesie hoc requirat.</p>
                    <p>Et tunc hoc fiat de consensu illorum quorum interest, alioquin impignorantes et recipientes sint ipso facto excommunicati.</p>
                </div>
                <div>
                    <head>Capitulum 18</head>
                    <p>Item prohibemus, ne aliquis contrahat matrimonium temporibus prohibitis et clamdestinum sub pena excommunicacionis, et ne aliquis intersit eisdem sub pena in iure expressa.</p>
                    <p>Exprimantur [1] et tempora.</p>
                </div>
                <div>
                    <head>Capitulum 19</head>
                    <p>Item statuimus, ut custodes de cetero portent tonsuram clericalem.</p>
                    <p>Item prohibemus, ne bigami recipiant custodias regendas, quia sunt preuilegio clericali penitus exuti, nisi adeo sint tenues et exiles, quod clerici ex eis non possint sustentari.</p>
                    <p>Et hoc nostro arbitrio uel nostri officialis relinquatur ordinandum.</p>
                </div>
                <div>
                    <head>Capitulum 20</head>
                    <p>Item prohibemus, ne aliqui, qui mortem sibi consciuerunt uel seipsos laqueo suspendendo aut qui suspensi decollati uel rotati aut alias propter suum scelus interfecti, in ecclesiis uel cimiteriis sepeliantur, nisi de nostra uel officialis nostri licencia speciali.</p>
                </div>
                <div>
                    <head>Capitulum 21</head>
                    <p>Item prohibemus per penam suspensionis et excommunicacionis late sentencie in hiis scriptis, ne aliquis decanus uel prouisor de causis matrimonialibus uel heresis se aliquatenus intromittat sed ad ciuitatem Traiectensem, ubi est copia iurisperitorum, transmittat.</p>
                </div>
                <div>
                    <head>Capitulum 22</head>
                    <p>Item prohibemus, ne laici se intromittant de decimis noualium, sed ad illos perueniant, ad quos de iure pertinere noscuntur.</p>
                </div>
                <div>
                    <head>Capitulum 23</head>
                    <p>Item statuimus, si clericus uel presbiter capiatur, parrochia illa sit ipso facto interdicta.</p>
                    <p>Et si deducitur extra illam parrochiam captiuus, parrochia illa in qua captiuus detinetur sit similiter interdicta, quousque a uinculis absoluatur et nobis ac captiuo fuerit plenarie satisfactum.</p>
                    <p>Si uero interficiatur uel mergatur, quod absit, ille decanatus, in quo tale delictum est perpetratum, maneat ipso facto totaliter interdictus, donec nobis et amicis occisi fuerit facta condigna emenda.</p>
                </div>
                <div>
                    <head>Capitulum 24</head>
                    <p>Item precipimus sub pena excommunicacionis, quod cauwersinos  et alios alienigenas fenus publice exercentes et publicos usurarios et hereticos et statuarios contra libertatem et iurisdiccionem ecclesiasticam et falsarios nostre monete uel sigillorum nostrorum uel nostri officii, nisi ad gremium matris ecclesie reuertantur et absoluantur, bis in anno auctoritate nostra denunciari publice excommunicatos, uidelicet prima dominica Aduentus Domini et dominica post Cineres uidelicet Inuocauit me.</p>
                    <p>Nec ab eisdem oblaciones recipiantur nec eisdem ecclesiastica sacramenta ministrentur et ad sepulturam ecclesiasticam minime admittantur.</p>
                </div>
                <div>
                    <head>Capitulum 25</head>
                    <p>Item inhibemus omnibus laicis sub pena excommunicacionis late sentencie in hiis scriptis, ne clericos cogant stare iuri coram eis uel arrestent bona eorum per iusticiam secularem nec se de reconciliacionibus ecclesiarum uel cimiteriorum aliquatenus intromittant.</p>
                </div>
                <div>
                    <head>Capitulum 26</head>
                    <p>Item, ne aliqui clerici uel laici ecclesias destructas per diluuium uel per incendium uel alias quocunque modo ad alia loca transferant sine nostra licencia speciali, penitus inhibemus.</p>
                    <p>Et si facta fuerit translacio, monemus illos sub pena excommunicacionis sentencie late in hiis scriptis, ut infra mensem a tempore noticie nobis et passo iniuriam satisfaciant de premissis.</p>
                </div>
                <div>
                    <head>Capitulum 27</head>
                    <p>Item precipimus oraciones fieri pro pace et statu ecclesie Traiectensis reformando, uidelicet septem psalmos sex feriis per singulos.</p>
                </div>
                <div>
                    <head>Capitulum 28</head>
                    <p>Item prohibemus sub pena excommunicacionis siue suspensionis, ne aliquis sacerdos aliquos excommunicatos sepeliat in ecclesiis uel cimiteriis uiolatis seu eciam interdictis.</p>
                </div>
                <div>
                    <head>Capitulum 29</head>
                    <p>Item precipimus, ut quilibet curatus siue inuestitus habeat uersus de casibus episcopalibus, de quibus soli episcopi et eorum superiores habent absoluere seu illi, qui ab eisdem habent potestatem.</p>
                    <p>Et primo casus legantur in latino et postea lingua materna populo exponantur isti uersus:</p>
                    <p>Casus episcopales:</p>
                    <p>Qui facit incestum, deflorans aut homicida,</p>
                    <p>Sacrilegus, patrum percussor uel sodomita,</p>
                    <p>Transgressor uoti, periurus sortilegusque,</p>
                    <p>Et mentita fides, faciens incendia, prolis</p>
                    <p>Oppressor, blasphemus, hereticus, omnis adulter,</p>
                    <p>Pontificem super hiis semper deuictus adibit.</p>
                </div>
                <div>
                    <head>Capitulum 30</head>
                    <p>Item precipimus, quod curati habeant decretalem Quia periculosum, que est in rubrica De sentencia excommunicacionis et est dictum pape Innocencii IIIIti.</p>
                    <p>Et legatur populo et exponatur lingua materna, ut sciat populus, quo modo uitari debeant excommunicati ab episcopo.</p>
                </div>
                <div>
                    <head>Capitulum 31</head>
                    <p>Item habeant decretalem De penis, que incipit Licet, que loquitur de auariciis archidiaconorum, et illam similiter exponant laicis lingua materna.</p>
                </div>
                <div>
                    <head>Capitulum 32</head>
                    <p>Item precipimus, ne aliquis de antiquo erismate baptizet nec de aliquo quam de illo nouo, quod de nostra largicione uel nostra concessione acceperit nisi preoccupante morte.</p>
                    <p>Et qui contrarium fecerint, nouerint, se dampnacionis sentenciam pertulisse manifestam.</p>
                    <p>Hec statuta precipimus inuiolabiliter obseruari et in qualibet ecclesia parrochiali haberi; et sub pena excommunicacionis late sentencie in hiis scriptis uolumus predicta statuta noua et antiqua per sacerdotes quater in anno diebus feriatis et festiuis publicari et exponi populo diligenter, uidelicet in festo Pentecostes in festo Michelis et in festo Circumcisionis et in prima dominica post Cineres uidelicet Inuocauit.</p>
                </div>
                <div>
                    <head>Explicit</head>
                    <p>Actum et datum anno Domini Mo.CCo.XCo tercio, proxima feria tercia post beati Tiburcii et sociorum eius.</p>
                    <p>Et hec statuta sunt postmodum per Wilhelmum Traiectensem episcopum rata habita [2] et confirmata.</p>
                </div>
                <div>
                    <head>Footnotes</head>
                    <p>[1] Originalli Exprima(n)tur.</p>
                    <p>[2] Edicion has ratahabita, probabli an error.</p>
                </div>
            </div>
        </body>
    </text>
</root>
