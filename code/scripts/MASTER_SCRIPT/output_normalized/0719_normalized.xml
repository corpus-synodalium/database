<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Aosta</title>
                <recordID>0719</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1307</origDate>
                <dateNotes/>
                <origPlace>Aosta</origPlace>
                <diocese>Aosta</diocese>
                <province>Tarentaise</province>
                <country>Italy</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 719</p>
                <p>Year: 1307</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Aosta</p>
                <p>Diocese: Aosta</p>
                <p>Province: Tarentaise</p>
                <p>CountryModern: Italy</p>
                <p>Latitude: 45.733333</p>
                <p>Longitude: 7.316667</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Éméric de Quart</p>
                <p>IssuingAuthorityAlt: None</p>
                <p>RegnalStart: 1301</p>
                <p>RegnalEnd: 1313</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Duc, Documents relatifs, 86-90</p>
                <p>EditionOther: None</p>
                <p>SourceNotes: None</p>
                <p>TranscriptionNotes: ILL scan is poor; will need to be retyped from scratch</p>
                <p>BaseText: ['Library Scan', 'Hard Copy Scan']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Constitucio facta ab episcopo augustensi.</p>
                    <p>Anno domino Mo. CCCo. VIIo. super festis que obseruantur in diocesi augustensi. similiter de ieiunio.</p>
                    <p>Quia solempnitates sanctorum haberi debent ab omnibus fidelibus Christi in magna reuerencia in quibus cessare debent ab opero manuali.</p>
                    <p>Ideo illas pro tota diocesi augustensi precipimus inuiolabiliter obseruari.</p>
                    <p>Et ut nemo pretextu ignorancie super hoc ualeat excusari.</p>
                    <p>Statuimus et precipimus sub pena excommunicacionis. ut quilibet sacerdos parochus qui curam et regimen habuerit animarum habeat penes se in scriptis omnia festa que debent et consueuerunt in diocesi feriari. et populo suo discrete precipiant ut in ipsis festiuitatibus omnes cessare debeant ab opere seruili. cessante magna necessitate, utpote si res esset tempore peritura. et ad ecclesiam ad audienda diuina officia deuote et laudabiliter conuenire.</p>
                    <p>Feriandi per annum.</p>
                    <p>Isti sunt dies.</p>
                    <p>Dies natalis domini Sancti stephani.</p>
                    <p>Sancti ioannis euangeliste.</p>
                    <p>Sanctorum innocentium.</p>
                    <p>Sancti thome cantuariensis archiepiscopi et martyris.</p>
                    <p>Sancti iocundi.</p>
                    <p>Sancti siluestri.</p>
                    <p>Circumcisionis domini.</p>
                    <p>Epiphanie.</p>
                    <p>Dies resurreccionis domini cum duobus diebus sequentibus.</p>
                    <p>Dies ascensionis domini.</p>
                    <p>Dies pentecostes cum duobus diebus sequentibus.</p>
                    <p>Conuersionis sancti pauli.</p>
                    <p>Sancti ursi.</p>
                    <p>Quatuor festiuitates beate uirginis marie.</p>
                    <p>Sancti blasii martyris.</p>
                    <p>Cathedra sancti petri.</p>
                    <p>Duodecim apostolorum.</p>
                    <p>Uidelicet Petri.</p>
                    <p>Pauli.</p>
                    <p>Andree.</p>
                    <p>Iacobi.</p>
                    <p>Philippi.</p>
                    <p>Bartholomei.</p>
                    <p>Iacobi.</p>
                    <p>Simonis et Iude.</p>
                    <p>Mathie.</p>
                    <p>Thome et Mathei.</p>
                    <p>IIIIor. euangelistarum.</p>
                    <p>Marci.</p>
                    <p>Luce.</p>
                    <p>Iohannis.</p>
                    <p>Mathei.</p>
                    <p>Utrumque festum sancte crucis uidelicet inuencio et exaltacio.</p>
                    <p>Item festum cuiuslibet ecclesie in sua parochia. et festum dedicacionis ipsius ecclesie.</p>
                    <p>Item sancti iohannis baptiste.</p>
                    <p>Sancte marie magdalene.</p>
                    <p>Ad uincula sancti petri.</p>
                    <p>Sancti laurentii martyris.</p>
                    <p>Decollacio sancti iohannis baptiste.</p>
                    <p>Sancti grati.</p>
                    <p>Sancti mauricii.</p>
                    <p>Sancti michelis.</p>
                    <p>Omnium sanctorum.</p>
                    <p>Sancti martini.</p>
                    <p>Sancti clementis.</p>
                    <p>Sancte katarine.</p>
                    <p>Sancti nicholai.</p>
                    <p>Sancti uincentii martyris.</p>
                    <p>Sancti georgii.</p>
                    <p>Sancti marcelli martyris.</p>
                    <p>Et omnis dies dominicus.</p>
                    <p>Et statuimus et precipimus sub pena excommunicacionis quod quilibet sacerdos parochus doceat et instruat populum suum in quibus diebus ieiunare debent, et a carnibus abstinere.</p>
                    <p>Et si forte tempore ieiunii ieiunare non possent: omnino saltem a carnibus abstineant.</p>
                    <p>Et si aliquis contra uenerit carnes comedendo diebus prohibitis, excepta graui infirmitate absolucionem ipsius penes nos specialiter reseruamus.</p>
                    <p>Ieiunandi per annum. et a carnibus abstinendi.</p>
                    <p>Isti sunt dies.</p>
                    <p>Uidelicet. tota XL. (quadragesima).</p>
                    <p>Ieiunia IIIIor temporum.</p>
                    <p>Uigilie XII. apostolorum preter uigiliam philippi et iacobi. que est in tempore paschali.</p>
                    <p>in uigilia beati iohannis euangeliste.</p>
                    <p>tribus diebus rogacionum abstinendum est a carnibus.</p>
                    <p>Uigilia ascensionis est ieiunandum.</p>
                    <p>Uigilia pentecostes.</p>
                    <p>Uigilia beati iohannis baptiste.</p>
                    <p>Uigilia assumpcionis beate marie.</p>
                    <p>Uigilia beati laurentii.</p>
                    <p>Uigilia omnium sanctorum.</p>
                    <p>Et uigilia natiuatis domini.</p>
                    <p>Hec est forma secundum quam iurare debent hii quibus ecclesie seu ecclesiastica beneficia cum cura conferuntur.</p>
                    <p>Ego talis iuro ad sancta die euangelia quod ab hac hora in autea fidelis ero et obediens ecclesie beate marie auguste domino meo A. eius ecclesie dei gracia episcopo. eiusque successoribus uniuersis canonice intrantibus: non ero in consilio nec in facto. in quo ecclesia uel episcopus eiusdem ecclesie detrimentum seu incommodum in corpore uel in facultatibus paciatur.</p>
                    <p>Et si forte contrarium in consilio uel in facto fieret impediam pro posse meo. quod si forte impedire non possem: ad episcopi noticiam deportabo. consilium quod mihi aut per se aut per litteras suas. aut per nuncium manifestabit. nulli pandam. mandatis eiusdem episcopi mei et successorum suorum canonice factis in omnibus efficaciter obediam. et eius sentencias humiliter obseruabo. possessiones et alia bona immobilia ecclesie. nisi in casibus iure permissis nullatenus alienabo. nec eciam mobilia que seruando poterunt reseruari. et si que forte alienata et distracta inuenero pro posse meo ad ius et proprietatem ecclesie reseruabo. ecclesie mihi commisse et parochianorum curam et regimen diligenter et fideliter exercebo. cuius ecclesie honori et oneri in nullius manibus nisi in manibus domini episcopi resignabo.</p>
                    <p>Ita deus me adiuuet et hec sancta die euangelia.</p>
                    <p>In sancta synodo sic agendum est. primo dicatur euangelium Designauit dominus ihc. postea cantetur Ueni Sancte spiritus. postea dicatur oracio.</p>
                </div>
                <div>
                    <head>Capitulum 1</head>
                    <p>Adsumus. domine sancte spiritus, adsumus peccati quidem immanitate detenti. sed in nomine tuo specialiter aggregati. Ueni ad nos et esto nobiscum. et dignare illabi cordibus nostris. doce nos quid agamus. quo gradiamur. et ostende quid facere debeamus. ut. te auxiliante tibi in omnibus placere ualeamus.</p>
                    <p>Esto salus et suggestor. et effector iudiciorum nostrorum. qui solus cum deo patre et eius filio nomen possides gloriosum.</p>
                    <p>Non nos paciaris perturbatores esse iustitie qui summam diligis equitatem. et in sinistrum nos ignorancia non trahat. non fauor inflectat. non accepcio muneris uel persone corrumpat. sed iunge nos tibi et efficiatur solius gratie tue dono. ut simus in te unum. et in nullo deuiemus a uero; quatenus in nomine tuo collecti. sic cuncti teneamus cum moderacione pietatis insticiam. ut hic a te in nullo dissenciat sentencia nostra. et in futuro pro bene gestis consequamur premia sempiterna.</p>
                    <p>Qui cum deo parte et filio uiuis et regnas deus. per omnia secula seculorum.</p>
                    <p>Amen.</p>
                </div>
                <div>
                    <head>Capitulum 2</head>
                    <p>Item alia oracio.</p>
                    <p>Omnipotens sempiterne deus qui misericordia tua nos incolumes in hoc loco specialiter aggregasti; mentes nostras quesumus paraclitus qui a te procedit illuminet. et inducat in omnem sicut tuus promisit filius ueritatem cunctosque in tua fide et caritate corroboret. ut in exercitu a corporali concilio proficiamus ad eterne felicitatis augmentum. per eundem. . . . eiusdem.</p>
                </div>
                <div>
                    <head>Capitulum 3</head>
                    <p>Alia oracio in fine synodi.</p>
                    <p>Exaudi quesumus domine supplicum preces et confitentium tibi parce peccatis. ut si quid offensionis in hac concilii celebritate contraximus. te miserante indulgenciam senciamus. ut in eo quod absoluturi sumus. aggregatum concilium. a cunctis primum absoluamur nostrorum nexibus delictorum. per quod a cunctis nos excessibus Domine quesumus propiciatus absolue. et quia imperfectum nostrum oculi tui uident. perfeccioni deputa misericors deus quod perfecto equitatis fine concludere peroptamus. per.</p>
                </div>
                <div>
                    <head>Capitulum 4</head>
                    <p>Benediccio synodalis.</p>
                    <p>Christus dei filius qui est initium et finis complementum uobis tribuat sue caritatis.</p>
                    <p>Amen.</p>
                    <p>Et qui nos ad explecionem huius fecit peruenire synodi. absolutos uos efficiat ab omni contagione delicti.</p>
                    <p>Amen.</p>
                    <p>Et ab omni reatu liberiores effecti. absoluti eciam per synodum spiritus sancti felici reditu uestrarum sedium cubilia repetatis illesi. Amen.</p>
                    <p>Quod ipse prestare dignetur. cuius regnum et imperium. si.</p>
                    <p>Hec sunt ecclesie constitute infra diocesim augustensem. prima.</p>
                    <p>Tullia. columpne iouis.</p>
                    <p>Pratum sancti dederii. capituli.</p>
                    <p>Curia maior. capituli.</p>
                    <p>Moriacium. episcopi.</p>
                    <p>Sala. capituli.</p>
                    <p>Delbia. sancti ursi.</p>
                    <p>Auiso. episcopi.</p>
                    <p>Aruerium. sancti egidii.</p>
                    <p>Ciuois. episcopi.</p>
                    <p>Intro. episcopi.</p>
                    <p>Uois. episcopi.</p>
                    <p>Conia. sancti ursi.</p>
                    <p>Sancta maria de castro argenteo. sancti ursi.</p>
                    <p>Sanctus leodegarius. sancti egidii.</p>
                    <p>Sanctus martinus de mauilla. episcopi.</p>
                    <p>Iouenzan. sancti iohannis geben.</p>
                    <p>Villa in graczano. capituli.</p>
                    <p>Sanctus stephanus de graczano. sancti ursi.</p>
                    <p>Cheuros. sancti ursi.</p>
                    <p>Sancta columba. episcopi.</p>
                    <p>Sanctus georgius. montis iouis.</p>
                    <p>Sancta katarina de Brisonia. presentacio domini de quart. institucio domini episcopi.</p>
                    <p>Sanctus petrus de castro argenteo. episcopi.</p>
                    <p>Sancta helena. sancti uictoris geben.</p>
                    <p>Sanctus mauricius. sancte helene.</p>
                    <p>Casaletum. sancte helene.</p>
                    <p>Corlianum. episcopi.</p>
                    <p>Sanctus stephanus. capituli.</p>
                    <p>Giugno. episcopi.</p>
                    <p>Sanctus remigius. montis iouis.</p>
                    <p>Sanctus eugendus. montis iouis.</p>
                    <p>Sancta maria de stipulis. montis iouis.</p>
                    <p>Sanctus stephanus de alen. capituli.</p>
                    <p>Sanctus petrus de douia. episcopi.</p>
                    <p>Uallis penigna. episcopi.</p>
                    <p>Roisanum. episcopi.</p>
                    <p>Sanctus christophorus. capituli.</p>
                    <p>Sanctus eusebius de quart. sancti iohannis geben.</p>
                    <p>Sanctus hillarius de nuns. abbatis henai.</p>
                    <p>Sanctus marcellus. sancti egidii.</p>
                    <p>Sanctus mauricius de fenis. sancti egidii.</p>
                    <p>Pontois. episcopi.</p>
                    <p>Demo siue freie. sancti egidii.</p>
                    <p>Chambaua. sancti egidii.</p>
                    <p>Sanctus dionisius. sancti egidii.</p>
                    <p>Uarai. sancti ursi.</p>
                    <p>Tornion. sancti egidii.</p>
                    <p>Anteis. sancti egidii.</p>
                    <p>Sanctus petrus castellionis. capituli.</p>
                    <p>Sanctus uincentius. prioris de nuns.</p>
                    <p>Sanctus germanus. episcopi.</p>
                    <p>Publei. episcopi.</p>
                    <p>Sanctus martinus de eaz. episcopi.</p>
                    <p>Bruson. episcopi.</p>
                    <p>Sanctus uictor de uilla. sancti egidii.</p>
                    <p>Sanctus egidius. prepositus confirmatur per episcopum.</p>
                    <p>Sanctus martinus de arna. sancti egidii.</p>
                    <p>Essiogni. episcopi.</p>
                    <p>Champporchier. episcopi.</p>
                    <p>Hona. episcopi.</p>
                    <p>Donaz. montis iouis.</p>
                    <p>Ualesia. sancti ursi.</p>
                    <p>Ussima. sancti egidii.</p>
                </div>
                <div>
                    <head>Capitulum 5</head>
                    <p>Sequuntur beneficia sine cura que spectant ad collacionem siue ordinacionem domini episcopi.</p>
                    <p>Apud salam hospitale de sala.</p>
                    <p>Item in capella de castellario. habet episcopus institucionem et domini castri presentacionem.</p>
                    <p>Item in augustensi ecclesia habet prebendam quam fundauit guillelmus nocheres.</p>
                    <p>Item hospitale de collumpnis.</p>
                    <p>Item hospitale de clusa.</p>
                    <p>Item hospitale de fontintes quod fundauit nicholaus richardi.</p>
                    <p>Item maladeria.</p>
                    <p>Uicaria de Moracio quam fundauit dominus iohannes curatus eiusdem ecclesie. episcopi.</p>
                    <p>Item in ecclesia sancti ursi prebendam sancti geruasii quam fundauit guillelmus nocheres. unde prebendarius ipsius prebende debet presentari per capitulum sancti ursi domino episcopo.</p>
                </div>
                <div>
                    <head>Capitulum 6</head>
                    <p>De negligencia sacerdotum in altari.</p>
                    <p>Si per negligenciam aliquid stillauerit de sanguine intra. lingua lambetur. tabula radetur. si non fuerit tabula ut non conculcetur locus. et conradetur. et igne consumetur. et cinis intra altere abscondatur et sacerdos XL. diebus peniteat.</p>
                    <p>Si super altare stillauerit calix. sorbeat minister stillam et III. diebus peniteat.</p>
                    <p>Si super lintheum altaris, et ad alium stilla peruenerit. in diebus IIII. peniteat.</p>
                    <p>Si usque ad III. (lintheum) VIII. diebus peniteat.</p>
                    <p>Si usque ad IIII. XX. diebus peniteat et lintheamina que teligerint stilla tribus uicibus minister abluat. calice subter posito. et aqua ablucionis sumatur et iuxta altare recondatur.</p>
                    <p>[(7) Superius scripta de uerbo ad uerbum transcripta sunt ex antiquo Pontificali Ecclesie Cathedralis Augustensis, manu scripto in forma libri centum et octoginta cum uno foliis in carta pergamena, quod nobis, de mandato Illustrissimi ac Reuerendissimi DD. Iosephi Augusti Episcopi Augustensis, tamquam iudicis in causa beatificacionis sancte memorie, quondam Augustensis Episcopi, Emerici de Quarto, exhibitum fuit et post accuratum examen eidem restitutum est.</p>
                    <p>Ad calcem fere illius leguntur suprascripta, et cum eodem collata perfecte concordant.</p>
                    <p>Omissis que leguntur in parte anteriori primi folii, nempe: &quot;Pontificale Beati Emerici de Quarto ad Ecclesiam Augustanam pertines,&quot; que longissimo post confectum opus tempore scripta dignoscuntur, huiusce Pontificalis antiquitatem quinque seculorum et ultra simul et genuitatem peremptorie probant tradicio constans, forma et abbreuiature in litteris, sicut et tabula paschalis, ineunte libro posita, que ab anno millesimo tercentesimo decimo ad annum MoCCCCoLo (1450) producitur inclusiue indicans annum, litteram dominicalem, numerum aureum et diem solemnem Pasche. In quorum fidem Auguste Pretorie, die decima octaua Ianuarii, anno millesimo octingentesimo septuagesimo nono.</p>
                    <p>Anselmus Nicolaus Marguerettaz Canonicus peritus deputatus.</p>
                    <p>Eduardus Berard Canonicus theologus peritus deputatus.</p>
                    <p>Anno domini Mo. CCCo. VIIIo. indiccione VI. VIIIo die mensis februarii.</p>
                    <p>Apud augustam in domo Episcopali coram testibus uocatis specialiter et rogatis uidelicet uenerabilibus uiris domino henrico preposito augustensi. domino wuillermo de Rida canonico augustensi. domino iacobo de douia. domino petro prebendario domini prepositi augustensis. iohanno ostano. magistro petro de Connia. et pluribus aliis.</p>
                    <p>Per hoc presens publicum instrumentum cunctis appareat euidenter tam presentibus quam futuris quod Reuerendus in Christo pater dominus Eimericus diuina permissione Episcopus augustensis considerans et attendens multa grata obsequia sibi et predecessoribus suis impensa a nobili uiro petro domino Castellionis et progenitoribus suis et ob hoc recognoscens se ad meritum naturaliter obligatum ad instanciam et requisicionem iacometi de grazano filii quondam perroneti de graxano presentis et requirentis, receptis prius ab ipso iacoemto refutacione et quietaciono feudi infrascripti. donauit in nobile feudum prefatus dominus Episcopus nomine suo et ecclesie sue augustensis et successorum suorum qui pro tempore fuerint et iure ac titulo nobilis feudi tradidit et concessit. donacione pura perfecta perpetua et inreuocabili. que dicitur inter uiuos eidem petro domino Castellionis tamquam bene merito presenti et recipienti nomine suo et heredum ac successorum suorum uiriusque sexus et cui uel quibus ab ipso petro uel dictis heredibus suis successiue acciderit. totum illud feudum et omnes res feudales quod et quas dominus iacometus de grazano et albergans per alium tenebant et tenere debebant et antiquo tenuerint in feudum a dicto domino Episcopo et ecclesia augustensi. a loco qui dicitur petra pecola (1) inferius usque ad montem ioueti. in monte et in plano ab utraque parte durie usque ad summitatem montium in quibuscunque rebus consistat dictum feudum. siue in pratis uineis terris domibus arboribus fructiferis et non fructiferis feudis usagiis seruiciis talliis censibus redditibus et aliis seruitutibus quibuscunque pro sex denariis de seruicio annuali. et pro duodecim denariis de placito quando acciderit uel de iure euenerit. cum fidelitate et sine plus capere. et omni alio usagio intercluso. una cum omni dominio iuridiccione et acquisicione proprietate et inuestitura spectantibus et pertinentibus quoquo modo ipsi domino Episcopo pro predictis et racione predictorum omnium et singulorum ante donacionem premissam.</p>
                    <p>Inducens dictus dominus Episcopus nomine quo supra dictum petrum de Castellione presentem et recipientem ut supra in possessionem corporalem et quasi omnium predictorum ex causa et occasione donacionis premisse inuestiuit eundem per pollicem ut moris est de predictis et singulis predictorum.</p>
                    <p>Constituens ipsum et faciens recipientem ut supra in omnibus predictis et singulis uerum dominum tamquam feudatarium et inreuocabilem possessorem. Preterea dictus dominus Episcopus nomine quo supra promisit et pacto conuenit expresso dicto petro domino Castellionis presenti et nomine suo et quo supra recipienti et sollempniter stipulanti dictum feudum et quicquid est de dicto feudo saluo iure feudataciorum eius et suis heredibus masculinis et femeninis et cui uel quibus de iure acciderit uel euenerit ut premissum est perpetuo manutenere defendere et guarentire pro usagio supradicto sine fidelitate et sine plus capere et omni alio usagio intercluso. promisit insuper prefatus dominus Episcopus non contrafacere dicere uel opponere per se uel per alium aliqua causa uel ingenio nec alicui contraire uolenti in aliquo consentire.</p>
                </div>
                <div>
                    <head>Explicit</head>
                    <p>Renunciando ex certa sciencia per pactum interpositum specialiter in hoc facto accioni et excepcioni doli metus et in factum condicioni sine causa et ex iniusta causa beneficio restitucionis in integrum beneficio et auxilio Capituli de Restitucione in integrum quod incipit Requisiuit. omnique fraudi simulacioni decepcioni beneficio iuris dicentis donacionem que excedit summam quingentorum aureorum absque insinuacione minime ualituram et beneficio et auxilio iuris canonici et ciuilis quo cauetur donacionem perfectam posso ex causa uel causis ingratitudinis reuocari et generaliter omni auxilio quocunque modo excogitando per quod impugnari irritari adnullari uel infringi posset aliquod eorum que in superioribus continentur. Et inde duo instrumenta ad instar unius instrumenti iussa fuerunt. Et ego martinus de armanoua notarius publicus auctoritate imperiali hiis omnibus rogatus interfui et iussu dicti domini Episcopi istam cartam fideliter scripsi et signo meo consuelo signatam tradidi.</p>
                    <p>]</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
