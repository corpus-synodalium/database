<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Narbonne</title>
                <recordID>1293</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1240</origDate>
                <dateNotes/>
                <origPlace>Narbonne</origPlace>
                <diocese>Narbonne</diocese>
                <province>Narbonne</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Liber Synodalis</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1293</p>
                <p>Year: 1240</p>
                <p>Month: None</p>
                <p>Day: None</p>
                <p>Circa: Yes</p>
                <p>DatingNotes: None</p>
                <p>Place: Narbonne</p>
                <p>Diocese: Narbonne</p>
                <p>Province: Narbonne</p>
                <p>CountryModern: France</p>
                <p>Latitude: 43.1836</p>
                <p>Longitude: 3.0042</p>
                <p>PlaceNotes: None</p>
                <p>Classification: Liber Synodalis</p>
                <p>IssuingAuthority: Pierre Ameil</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: Yes</p>
                <p>Source: None</p>
                <p>SourceOther: None</p>
                <p>Edition: Avril, Statuts 6, 375-382</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: Yes</p>
                <p>Transcription: Reviewed </p>
                <p>GeneralNotes: missing incipit</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>[1] nisi penituerit et ablata restituerint uel super restituendis securitatem prebuerint.</p>
                </div>
                <div>
                    <head>Capitulum 2</head>
                    <p>Nullum ignotum seu extraneum permittat in ecclesia sua celebrare absque litteris commendaticiis, nisi forte esset peregrinus aut uiator qui uellet priuatim pro deuocione celebrare, et donec se presentauerit domino archiepiscopo uel archidiaconis.</p>
                </div>
                <div>
                    <head>Capitulum 3</head>
                    <p>Item, baptismus cum reuerencia et deuocione celebretur sub hac forma uerborum: Ego te baptizo in nomine Patris et Filii et Spiritus Sancti.</p>
                    <p>Si uero aliquid istorum uerborum obmitteretur, puer non est baptizatus et sub eadem forma doceatur laicis in necessitatibus pueros baptizare et quod caueant diligenter ne aliquid obmittatur.</p>
                    <p>Potest eciam in necessitate, si alius presens non fuerit, pater uel mater puerum baptizare et nichilominus reddere debitum uir et uxor.</p>
                </div>
                <div>
                    <head>Capitulum 4</head>
                    <p>Item, cum audierit sacerdos puerum a laico baptizatum esse in necessitate, diligenter inquirat, que et qualiter uerba protulit et si inuenerit aliquid obmissum quid sit de substancia baptismi, puerum baptizet quoniam puer non est baptizatus; et si inuenerit puerum baptizatum suppleat uncciones et alia que supplenda fuerunt.</p>
                </div>
                <div>
                    <head>Capitulum 5</head>
                    <p>Item, si paruulus proiectus inueniatur sine euidenti signo quod baptismum non receperit et dubitetur an fuerit baptizatus, baptizetur hiis uerbis: Non te rebaptizo, sed si nondum baptizatus es, ego te baptizo in nomine Patris, et Filii et Spiritus Sancti.</p>
                </div>
                <div>
                    <head>Capitulum 6</head>
                    <p>Item, precipimus quod quelibet ecclesia parochialis fontes lapideos habeat ad baptizandum.</p>
                    <p>Caueant autem sacerdotes et ministri et parochiales ecclesiarum ne capidas ad usus seculares conuertant, nec uasa lignea in quibus infantes fuerunt baptizari.</p>
                </div>
                <div>
                    <head>Capitulum 7</head>
                    <p>Item, plures ad suscipiendum infantem de sacro fonte non accedant.</p>
                    <p>Scire eciam debetis quod filii et filie ante uel post compaternitatem geniti, matrimonialiter possunt coniugi, excepto illa dumtaxat persona per quam ad compaternitatem peruenitur.</p>
                </div>
                <div>
                    <head>Capitulum 8</head>
                    <p>Item, nullus debet suscipere sacramentum confirmacionis nisi baptizatus, nec tenere alium in baptismo uel confirmacione, nisi ipse sit baptizatus et confirmatus.</p>
                </div>
                <div>
                    <head>Capitulum 9</head>
                    <p>Item, si confirmandus adultus fuerit debet prius confiteri et postea confirmari, multo fortius qui sunt in sacris ordinibus promouendi.</p>
                </div>
                <div>
                    <head>Capitulum 10</head>
                    <p>Item, sepe dicatur laicis ne diu expectent aduentum domini archiepiscopi ad confirmandum, sed ducant pueros ad locum proximum cum audierunt archiepiscopum uenire.</p>
                </div>
                <div>
                    <head>Capitulum 11</head>
                    <p>Nullus debet uitam suam finire sine confirmacione.</p>
                </div>
                <div>
                    <head>Capitulum 12</head>
                    <p>Item, mandamus quod populus moneatur ad recipiendum unccionem extremam a XIIIIcim annis et supra ad hoc faciendum quilibet parochialis sacerdos habeat ampullam cum oleo infirmorum preter alias ampullas ad chrismam et oleum catechumenorum et non tamem semel sed quotiescumque necesse fuerit; doceatur populus recipere huiusmodi unccionem et sanitate recepta quilibet poterit reddire ad opus coniugale.</p>
                    <p>Et qui, officium ad huiusmodi unccionem non habent, procurent quod statim habeant et adiscant.</p>
                </div>
                <div>
                    <head>Capitulum 13</head>
                    <p>Item, inhibemus iuxta canonicas sancciones, ne sacerdotes secundo nubentibus nupcialem benediccionem impendant.</p>
                </div>
                <div>
                    <head>Capitulum 14</head>
                    <p>Item, iubemus ne clandestina coniugia celebrantur, nec talibus sacerdos interesse presumat.</p>
                </div>
                <div>
                    <head>Capitulum 15</head>
                    <p>Item, prohibeatur laicis frequenter ne contrahant matrimonia, nisi coram pluribus et suo sacerdote.</p>
                </div>
                <div>
                    <head>Capitulum 16</head>
                    <p>Item, cum matrimonia fuerint contrahenda in ecclesiis per presbyteros ante desponsacionem et per uerba de presenti, publice proponatur et competens terminus prefiniens [2] illud tempus qui uoluerit impedimentum opponat.</p>
                </div>
                <div>
                    <head>Capitulum 17</head>
                    <p>Item, prohibemus ne sponsalicia de presenti fiant in Quadragesima, hec in aliis diebus quibus fieri prohibentur.</p>
                </div>
                <div>
                    <head>Capitulum 18</head>
                    <p>Statutum est, quod omnes illi qui suspicione heresis notantur, nisi propriam innocenciam congrua purgacione manifestauerunt, excommunicentur et singulis dominicis denuncientur excommunicati.</p>
                    <p>De credentibus uero et receptoribus defensoribus hereticorum decretum est ut excommunicacioni subiaceant et est statutum quod si postquam excommunicati fuerunt satisfacere contempserunt, infra annum ex tunc ipso iure sunt infames, nec ad publica officia admittantur.</p>
                </div>
                <div>
                    <head>Capitulum 19</head>
                    <p>Si quis autem tales euitare contempserit excommunicacionis sentencia feriatur; clerici autem non exhibeant huiusmodi pestilentibus ecclesiastica sacramenta nec eos presumant tradere sepulture nec helemosinas aut oblaciones eorum accipiant, alioquin suo priuentur officio ad quod nunquam restituantur absque indulgencia domini pape speciali.</p>
                </div>
                <div>
                    <head>Capitulum 20</head>
                    <p>Omnes uero exhortemur in Domino, discrete precipientes quatenus hereticos credentes et eorum fautores taliter euitetis ne possitis de heresi fama reprehendi et inquisicione huiusmodi, nichilominus totis uiribus fideliter adunetis.</p>
                </div>
                <div>
                    <head>Capitulum 21</head>
                    <p>Nullus faciat baiulum uel procuratorem uel administratorem rerum suarum aliquem de heresi infamatum uel quem credat suspectum de heresi nec eciam iudeum, cum hoc sit prohibitum in iure et in concilio publicatum.</p>
                </div>
                <div>
                    <head>Capitulum 22</head>
                    <p>Item, prohibeatur in ecclesiis in diebus festiuis ne sorciarii sortilegia sua faciant; et si aliqui uel alique hos transgredi inuenti fuerunt eis intratus ecclesie denegetur.</p>
                    <p>Quicumque clericus uel laicus deprehensus uel detentus fuerit facere, consulere, docere sortes, auguria uel quascumque alias determinaciones in psalterio uel in alio libro, siue in grauis, uel in aliis quibuscumque rebus extraneis, ab ecclesia habeantur.</p>
                </div>
                <div>
                    <head>Capitulum 23</head>
                    <p>Item, precipimus quod chrisma et eucharistia sub fideli custodia clauibus adhibitis serrentur, ne sorciari de istis possint nepharia exercere.</p>
                    <p>Prouideat autem unusquisque annuatim ut in Pascha nouum chrisma habeat; non est enim baptisma de ueteri chrismate facienda, qui secus fecerit iuxta maioris arbitrum puniatur.</p>
                </div>
                <div>
                    <head>Capitulum 24</head>
                    <p>Nullus aliquo det suo chrismate.</p>
                    <p>Tales autem clerici ad recipiendum chrisma mittantur quibus non debeat merito denegari; caueant similiter quod ad abbatibus non recipiant chrisma nec alter ab altero recipiat nisi tantum ad Ecclesia Narbone.</p>
                </div>
                <div>
                    <head>Capitulum 25</head>
                    <p>Item, moneatur populus diebus dominicis ut quilibet saltem semel in anno proprio sua confiteatur peccata sacerdoti uel alii de licencia sui sacerdotis, alioquin uiuens ab ingressu ecclesie in omnibus ecclesiasticis sacramentis careatur et moriens christiana careat sepultura.</p>
                </div>
                <div>
                    <head>Capitulum 26</head>
                    <p>Item, precipimus quod medici corporis cum uocati fuerunt ad infirmos eos inducant ut prius conuocauerit medicos animarum.</p>
                </div>
                <div>
                    <head>Capitulum 27</head>
                    <p>Item, nullus inquirat nomina personarum cum quibus peccauerit confitens.</p>
                </div>
                <div>
                    <head>Capitulum 28</head>
                    <p>Item, nullus ira uel odio uel amore audeat reuelare confessionem sibi factam signo uel uerbo iuxta Lateranensem concilium, si deposicionem [3] uoluerit euitare.</p>
                </div>
                <div>
                    <head>Capitulum 29</head>
                    <p>Item, nullus se offerat ad celebrandas missas quas ipse iniunxerit confitenti.</p>
                </div>
                <div>
                    <head>Capitulum 30</head>
                    <p>Item, sacerdotes maiora peccata maioribus uidelicet domino archiepiscopo reseruent in confessionem scilicet homicidia, sortilegia, peccata contra naturam, incestus et stupra uirginum, oppressiones puerorum, iniecciones manuum in parentes, uota fracta, crimina publica, periuria notoria, in occultis bene dispensant, exceptis homicidio et simonia in ordinem et sacrilegio.</p>
                    <p>Sunt autem tria in quibus nullus habet potestatem nisi dominus Papa uel eius uicarius, sed inieccio manuum in clericos uel quoscumque religiosos, incendia maxime ecclesiarum, simonia, nichilominus tamen talium res remittenda sunt ad dominum archiepiscopum uel eius penitenciarium.</p>
                    <p>In hiis et aliis qui, in tempore necessitatis et periculi urgentis, instancia, presidium penitentie et munus reconciliacionis implorant, claudere dum non est gremium Ecclesie nec reconciliacio deneganda, que eciam potest fieri in hoc casu a simplici sacerdote; quod si ita aliqua egritudine agrauati sunt et qui paulo ante petebant penitenciam seu reconciliacionem uel aliqua ecclesiastica sacramenta ut per se significare non ualeant, testimonia eis fidelium circumstantium prodesse debebunt, simul tamen et penitentie et reconciliacionis beneficium consequentur.</p>
                </div>
                <div>
                    <head>Capitulum 31</head>
                    <p>Omnes moneantur instituta ieiunia obseruare ut est ieiunium XLa et IHIor temporum et uigiliarum et absque omni peccato; ex debito enim tenentur facere talia ieiunia.</p>
                </div>
                <div>
                    <head>Capitulum 32</head>
                    <p>Moneant autem subditos in sabbatis a carnibus abstinere; presbyteris autem et beneficiatis precipimus ut in sabbatis carnibus non uescentur, nec in quartis feriis nisi in necessitate corporis, uel nisi diem fuerit festum.</p>
                </div>
                <div>
                    <head>Capitulum 33</head>
                    <p>Item, inhibimus ne simplices sacerdotes passim et indiscrete ad excommunicandum prorumpant se de maioribus casibus prius petent licenciam prout exigit ordo iuris.</p>
                </div>
                <div>
                    <head>Capitulum 34</head>
                    <p>Cautos uos esse uolumus ut si sciueritis aliqua crimina grauia et turpia in uestris parochiis, que emendare nesciueritis uel non poteritis, uestris maioribus refferatis.</p>
                </div>
                <div>
                    <head>Capitulum 35</head>
                    <p>Prohibemus ne aliquis alium excommunicet nisi prius a monicione legitime facta.</p>
                    <p>Caueat autem unusquisque quod sub pena ordinis et beneficii ne suspensus uel interdictus celebrare presumat uel in ecclesia interdicta.</p>
                </div>
                <div>
                    <head>Capitulum 36</head>
                    <p>Item, prohibitum est ne regulares aliqui excommunicatos uel nominatim interdictos admittant aliquatenus ad diuina, nec ecclesias seu decimas sine consensus episcoporum de manu recipere presumant laicali.</p>
                </div>
                <div>
                    <head>Capitulum 37</head>
                    <p>Excommunicamus omnes monachos qui in nostra diocesi absque duobus uel tribus monachis soli morantur in ecclesiis uel in uillis.</p>
                </div>
                <div>
                    <head>Capitulum 38</head>
                    <p>Item, prohibemus ne in ecclesiis questores proponere permittantur nisi ea que in suis litteris continentur et non recipiantur sine litteris domini Pape uel nostris.</p>
                </div>
                <div>
                    <head>Capitulum 39</head>
                    <p>Item, prohibemus ne Hospitalarii uel alii priuilegiati permittantur in locis interdictis aliquos sepeliri nisi illos qui supersumerunt habitum illius ordinis, eciam si se dixerint de illa confratria esse.</p>
                </div>
                <div>
                    <head>Capitulum 40</head>
                    <p>Item, generaliter prohibitum est ne super rebus spiritualibus compromittatur in laicum quia non decet ut in talibus laicus arbitretur.</p>
                </div>
                <div>
                    <head>Capitulum 41</head>
                    <p>Item, statutum est in Lateranensi concilio, nulla consuetudine obstante, quod ab episcopis uel patronis ecclesiarum, porcio presbyteris seu uicariis in illis seruientibus sufficiens assignetur.</p>
                </div>
                <div>
                    <head>Capitulum 42</head>
                    <p>Item, precipimus quod clerici qui ordinandi sunt ueniant quinta feria uel sexta ad scrutinium, alioquin non ordinarentur.</p>
                </div>
                <div>
                    <head>Capitulum 43</head>
                    <p>Omnes qui habent ecclesias ad singula tempora ordinum ueniant quousque sint presbyteri, se presentent eciam non moniti uel uocati.</p>
                </div>
                <div>
                    <head>Capitulum 44</head>
                    <p>Nullus in publicum peliceum limatum deferre presumat.</p>
                </div>
                <div>
                    <head>Capitulum 45</head>
                    <p>Nullus habens beneficium ecclesiasticum, capam manicatam deferre presumat.</p>
                </div>
                <div>
                    <head>Capitulum 46</head>
                    <p>Nullus libros uel ornamenta ecclesie obligare presumat, maxime iudeo.</p>
                </div>
                <div>
                    <head>Capitulum 47</head>
                    <p>Nullus sacerdos uel clericus habens curam sit aduocatus in causis cuiuslibet, nisi pro ecclesiis et miserabilibus personis.</p>
                </div>
                <div>
                    <head>Capitulum 48</head>
                    <p>Item, inhibemus eciam ne quisquam alicuius familiaritatis aliquem assistat uel foueat, et nisi consciencia sibi dicet quod ille habeat iustam causam.</p>
                </div>
                <div>
                    <head>Capitulum 49</head>
                    <p>Item, precipimus dies dominicos obseruari et quilibet parochianos suos ad hos obseruandos compellere procuret sub pena pecuniaria constituta XII denariorum.</p>
                </div>
                <div>
                    <head>Capitulum 50</head>
                    <p>Capellanus uero loci, absque necessariis et euidenti causa, in die dominica absens fuerit de parochia sua, in maiori summa pecunie puniatur.</p>
                </div>
                <div>
                    <head>Capitulum 51</head>
                    <p>Item, prohibemus ne quis in infirmitate positus in XLma uel in ieiuniis IIIIor temporum et in uigiliis sanctorum presumat carnes comedere ad subgestionem alicuius, nisi prius domini archiepiscopi uel penitenciarii sui licencia postulata.</p>
                </div>
                <div>
                    <head>Capitulum 52</head>
                    <p>Nullus clericus tenens fornicariam intret chorum.</p>
                </div>
                <div>
                    <head>Capitulum 53</head>
                    <p>Ad horas beate Marie Uirginis semper dicatur uersus Memento, salutis auctor, uersus Maria, mater gratie etc.</p>
                </div>
                <div>
                    <head>Capitulum 54</head>
                    <p>Sciant tam diaconi quam subdiaconi preter horas Domine Nostre ad horas canonicas se teneri.</p>
                </div>
                <div>
                    <head>Capitulum 55</head>
                    <p>Sacerdotes, audita morte parochianorum suorum, statim absoluant eum cum psalmo De profundis etc. et cum collecta Adesto, Domine uel alia.</p>
                </div>
                <div>
                    <head>Capitulum 56</head>
                    <p>Qui manifeste fuerit in periurio deprehensus, publicetur in ecclesia periurus et, si amonitus satisfacere noluerit, solempniter excommunicetur et denuncietur detestabilis et infamis, nec ad testimonium uel ad alios actus legitimos admittatur.</p>
                </div>
                <div>
                    <head>Capitulum 57</head>
                    <p>Qui pro beneficio spirituali dat uel promittit aliquod munus, per se uel per alium, ante uel post, simoniam comittet et non potest sic adeptum beneficium retinere.</p>
                </div>
                <div>
                    <head>Capitulum 58</head>
                    <p>Si quis homicidium, facto, precepto uel consilio, commiserit, deiciatur a clero.</p>
                </div>
                <div>
                    <head>Capitulum 59</head>
                    <p>Si quisque clericus uiro uel mulieri aliquid fecerit ut ex eis soboles non nascatur, uel ad portandum, uel ad comedendum, dederit ut generare non possint uel concipere uel secus pereat, ab officio beneficio suspendatur, alias grauissime puniendus.</p>
                </div>
                <div>
                    <head>Capitulum 60</head>
                    <p>Relicta ad pias causas quod parochiani uestri communia presbytero et tribus uel duabus aliis personis idoneis in extrema uoluntate fecerint, firme decreuimus permanere et per sacerdotes et parochiales exsecucioni mandari sub intimacione anathematarum, prohibentes ne quis presumpcione aliqua huiusmodi recindere testamenta presumat.</p>
                </div>
                <div>
                    <head>Capitulum 61</head>
                    <p>Innouantes et approbantes authenticam ab antiquis temporibus consuetudinem in diocesi Narbone, quod eciam clerici tam beneficiati quam alii libere licite possint condere testamenta, uolumus et mandamus ut rectores ecclesiarum decedentes ita racionabiliter et distincte sua faciant testamenta quod eorum ecclesie non grauentur indebite uel eorum contra ordinaciones factas iuste mouere non debeant questionem.</p>
                </div>
                <div>
                    <head>Capitulum 62</head>
                    <p>Si quis clericus cartam falsauerit aut testimonium falsum dixerit, beneficium amittat uel, si beneficium non habet, ab officio suspendatur.</p>
                </div>
                <div>
                    <head>Capitulum 63</head>
                    <p>Clericus qui manifeste cum armis ecclesiam impugnauerit, amissis beneficiis si qua habet, carcerali custodia perpetuo mancipetur.</p>
                </div>
                <div>
                    <head>Capitulum 64</head>
                    <p>Qui excommunicari celebrant uel in locis interdictis scienter, ab officiis uel beneficiis suis sunt priuandi.</p>
                </div>
                <div>
                    <head>Capitulum 65</head>
                    <p>Cimeteria in quibus corpora defunctorum sepeliuntur tempore interdicti, reconcilianda erunt aspersione aque solempniter benedicte sicut in reconciliacione ecclesiarum fieri consueuit.</p>
                </div>
                <div>
                    <head>Capitulum 66</head>
                    <p>Qui uero tales sepeliunt uel sepeliendi intersunt, ad sedem apostolicam mittantur uel alia pena grauissima puniantur.</p>
                </div>
                <div>
                    <head>Capitulum 67</head>
                    <p>De matrimoniis tempora interdicti contractis statuimus ut, quando locus fuerit absolutus, adhibeatur publica denunciacio et solempnitas consueta, iniuncta nichilominus talibus penitencia pro concepta.</p>
                </div>
                <div>
                    <head>Capitulum 68</head>
                    <p>Qui quidem regulares, cum eorum uaccant ecclesie, in eis uicarios pro sua instituunt uoluntate, et institutos ita pensionibus grauant, uel ita tenuem prouisionem assignant, quam sibi in necessariis sufficiunt prouidere, nec domino archiepiscopo uel Ecclesie Narbone in quibus debent respondere, nec hospitalitatem sicut conuenit tenere.</p>
                </div>
                <div>
                    <head>Capitulum 69</head>
                    <p>Denunciamus eis quod, si infra tempus in Lateranensi concilio constitutum, personas idoneas ad uacantes ecclesias nobis non presentauerunt, ex tunc rectores ponemus in eisdem qui preesse nouerint et prodesse.</p>
                </div>
                <div>
                    <head>Capitulum 70</head>
                    <p>Ceterum quod capellanias non auertent uel applicent monasteriorum suorum officinis uel administracionibus districtius inhibemus, et si secus factum est uel factum fuerit irritum decreuimus et inane.</p>
                </div>
                <div>
                    <head>Footnotes</head>
                    <p>[1] &lt;...&gt;</p>
                    <p>[2] Originalli &lt;prefiniens&gt;.</p>
                    <p>[3] Originalli &lt;deposicionem&gt;.</p>
                </div>
            </div>
        </body>
    </text>
</root>
