<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Nantes</title>
                <recordID>1107</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1406-06-03</origDate>
                <dateNotes/>
                <origPlace>Nantes</origPlace>
                <diocese>Nantes</diocese>
                <province>Tours</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1107</p>
                <p>Year: 1406</p>
                <p>Month: 6</p>
                <p>Day: 3</p>
                <p>Circa: None</p>
                <p>DatingNotes: None</p>
                <p>Place: Nantes</p>
                <p>Diocese: Nantes</p>
                <p>Province: Tours</p>
                <p>CountryModern: France</p>
                <p>Latitude: 47.21806</p>
                <p>Longitude: -1.55278</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Henri le Barbu</p>
                <p>IssuingAuthorityAlt: None</p>
                <p>RegnalStart: 1404</p>
                <p>RegnalEnd: 1419</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Martene, Thes, IV, col 994-95</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>HENRICUS Dei et sancte sedis apostolice gracia Nannetensis episcopus, uniuersis et singulis presentibus et futuris, abbatibus, prioribus, curatis, ceterisque uiris ecclesiasticis, in nostra ciuitate et diocesi Nannetensi salutem in Domino sempiternam.</p>
                </div>
                <div>
                    <head>Capitulum 1</head>
                    <p>Omnia et singula statuta predecessorum nostrorum per nos alias non reuocata, una cum statutis in nostris synodis precedentibus factis insuper et additis approbamus, ratificamus, ac de nouo, si opus est, nostra auctoritate ordinaria confirmamus; et insuper quia de nouo ad nostram peruenit noticiam quam plurimos in nostra ciuitate et diocesi predictis matrimonia illicita et a iure prohibita ob notitie cognacionum spiritualium defectum contraxisse, ac in ipsis cum animarum suarum periculis, quod dolenter referimus, remansisse:</p>
                    <p>Nos prout nostro incumbit officio, talibus pro futuris temporibus obuiare cupientes, tenore presentium statuimus et ordinamus, ut omnes et singuli curati nostrarum predictarum ciuitatis et diocesis de cetero nomina et cognomina compatrum et commatrum infantes de sacro fonte, ut moris est, in suis ecclesiis parochialibus leuantium, ipsorumque infantium in suis registris redigere ac inscribere teneantur, ac ad hec registra antiqua conuenire, in quibus huiusmodi cognacionum spiritualium noticia aperiri ualeat perpetua, et haberi. [1]</p>
                    <p>Si quos uero dictorum curatorum in his defectuosos aut remissos repererimus, et per huiusmodi defectum aliquis talis casus illiciti matrimonii, quod Deus auertat, euenire contigerit; ipsos tamquam de delicto puniemus, ac puniendos esse decernimus, et alios prout suadebit occasio.</p>
                    <p>Uolumus eciam et ordinamus, ut huiusmodi registra nobis uel nostris commissariis singulis annis, dum parochiales ecclesias predictarum ciuitatis et diocesis uisitabimus, dicti curati ostendere teneantur.</p>
                </div>
                <div>
                    <head>Capitulum 2</head>
                    <p>Item, statuimus et ordinamus, quod omnes casus summo pontifici et nobis reseruatos dicti nostri curati habeant in scriptis, ut de eis non se intromittant, nec aliquas personas absoluant, nisi habita eiusdem summi pontificis et nostra licencia speciali.</p>
                </div>
                <div>
                    <head>Capitulum 3</head>
                    <p>Omnes uero et singulas gracias per nos aut predecessores nostros predictos quibusuis personis, cuiuscumque status aut condicionis existant, hactenus factas et concessas, quibus concessimus quod non obstante nostra huiusmodi reuocacione, gratie eis concesse ulterius durarent, ac in suo robore remanerent, reuocamus et annullamus: monentes omnes et singulos curatos nostros sub penis in aliis nostris predecessorumque nostrorum statutis et processibus contentis, ut in suis parochialibus ecclesiis residenciam faciant personalem, nisi per nos ex causis racionabilibus cum eisdem fuerit graciose dispensatum: exceptis tamen ueris scholaribus studentibus in generalibus studiis residentibus: quos nolumus per huiusmodi statutum nostrum, dummodo licenciam nostram petierint, a suis studiis reuocari.</p>
                    <p>In quorum omnium et singulorum premissorum testimonium sigillum curie nostre duximus presentibus apponendum.</p>
                </div>
                <div>
                    <head>Explicit</head>
                    <p>Datum in nostra synodo per nos die Iouis post festum Pentecostes Domini celebrata anno Domini millesimo quadringentesimo sexto.</p>
                </div>
                <div>
                    <head>Footnotes</head>
                    <p>[1] no full stop uisible in either copi but capital taken as start of new sentence</p>
                </div>
            </div>
        </body>
    </text>
</root>
