<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Tortosa</title>
                <recordID>0864</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1311-11-18</origDate>
                <dateNotes/>
                <origPlace>Tortosa</origPlace>
                <diocese>Tortosa</diocese>
                <province>Tarragona</province>
                <country>Spain</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 864</p>
                <p>Year: 1311</p>
                <p>Month: 11</p>
                <p>Day: 18</p>
                <p>Circa: None</p>
                <p>DatingNotes: 11-18 November</p>
                <p>Place: Tortosa</p>
                <p>Diocese: Tortosa</p>
                <p>Province: Tarragona</p>
                <p>CountryModern: Spain</p>
                <p>Latitude: 40.812778</p>
                <p>Longitude: 0.523333</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Francesc de Paulhac</p>
                <p>IssuingAuthorityAlt: Francisco de Paholach</p>
                <p>RegnalStart: 1310</p>
                <p>RegnalEnd: 1316</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Synodicon Hispanum, XII, 627-30</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['Library Scan', 'Hard Copy Scan']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Inscripcio [1].</p>
                    <p>Prima synodus celebrata a domino Francisco de Paholaco, episcopo Dertusensi.</p>
                    <p>Anno Domini millesimo trecentesimo undecimo, die iouis, que fuit tercio idus nouembris, reuerendus pater et dominus dominus Franciscus, diuina miseracione Dertusensis episcopus, primam synodum celebrauit in sede Dertusensi, et ordinauit constituciones sequentes.</p>
                </div>
                <div>
                    <head>Capitulum 1</head>
                    <p>Confirmacio omnium constitucionum per predecessores domini Francisci editarum.</p>
                    <p>Nos Franciscus, miseracione diuina Dertusensis episcopus, in ciuitate personaliter constitutus, presentibus et assistentibus nobis uenerabilibus Bernardo de Iardino, priore, et toto capitulo ecclesie memorate, ad honorem sancte et indiuidue Trinitatis, Patris et Filii et Spiritus Sancti, sanctam synodum celebrantes, de assensu predictorum prioris et capituli, laudamus ac concedimus et approbamus et per omnia confirmamus omnes constituciones factas per predecessores nostros ad utilitatem, libertatem et defesionem ecclesiarum, clericorum et religiosorum, monasteriorum et rerum omnium predictarum, ac eciam omnes alias, ad correccionem et reformacionem subditorum nostrorum per predecessores nostros editas, confirmamus.</p>
                </div>
                <div>
                    <head>Capitulum 2</head>
                    <p>De institucione festiuitatum hic contentarum.</p>
                    <p>Item, ad diuini nominis honorem et gloriam, et exaltacionem catholice fidei et salutem, statuimus et ordinamus, de consilio et assensu uenerabilis Bernardi de Iardino, prioris, et capituli Dertusensis, festum passionis Imaginis Christi, idus nouembris; et festum sancti Blasii, episcopi et martyris, tercio nonas februarii; et festum sancti Iuliani, martyris, septimo idus ianuarii; et festum beati Antonii, abbatis et confessoris, decimosexto kalendas februarii, in sede et ecclesiis ciuitatis et diocesis Dertusensis annis singulis perpetuis et futuris temporibus a clericis sub officio nouem leccionum deuocione debita celebrari.</p>
                </div>
                <div>
                    <head>Capitulum 3</head>
                    <p>Quod carnes non fiant per carnifices in diebus ieiuniorum, nisi in casibus hic contentis.</p>
                    <p>Item, ad extirpandam et refrenandam quorumdam audaciam peruersorum ciuitatis et diocesis Dertusensis, qui mandatum Ecclesie elata ceruice frangere non formidant, statuimus et ordinamus quod aliquis carnifex uel quiuis alius, nisi pro necessitate infirmorum et parturientium mulierum tantum [2], audeat de cetero in dicta ciuitate uel diocesi uendere publice carnes in diebus ueneris, nec in uigiliis apostolorum uel aliorum sanctorum quorum uigilias sancta mater Ecclesia precipit ieiunare, in uigiliis Natalis, Resurreccionis et Pentecostes dumtaxat exceptis, ob reuerenciam festiuitatis seu festiuitatum earumdem eciam et honorem.</p>
                    <p>Si quis autem presentis constitucionis temerarius uiolator exstiterit, excommunicacionis sentenciam se nouerit incursurum.</p>
                </div>
                <div>
                    <head>Capitulum 4</head>
                    <p>Dominus Franciscus fecit constitucionem sequentem anno Domini millesimo trecentesimo undecimo, decimoquarto kalendas decembris.</p>
                    <p>Quod rectores possint facere testamentum.</p>
                    <p>Item, quamuis dominus Petrus, bone memorie predecessor noster, celebrando synodum in sede Dertusensi, in fauorem rectorum statuisset et ordinasset quamdam constitucionem, que incipit Item, statuimus et ordinamus quod rectores ecclesiarum parochialium nostre diocesis, qui nunc sunt uel pro tempore fuerint, ere alieno deducto, etc. [3], nos, uolentes uberiorem facere graciam, de consilio et assensu uenerabilis Bernadi de Iardino, prioris, et totius capituli Dertusensis, statuimus et ordinamus quod omnes rectores nostre diocesis, qui nunc sunt uel pro tempore fuerint, deducto ere alieno et exceptis uasis uinariis et aliis apparamentis et utensilibus necessariis domibus seu abbatiis ecclesiarum suarum, secundum qualitatem eorum [4], possint condere testamentum seu aliam ultimam uoluntatem de bonis mobilibus seu se mouentibus per ecclesiam adquisitis, et eciam immobilibus per easdem ecclesias adquisitis, legando ecclesie Dertusensi uel ecclesie proprie uel ad capellanias uel ad anniuersaria infra nostram diocesim, uel pro remuneracione seruitorum uel famile sue, uel aliis piis locis, uel amore Dei, uel quibuscumque locis et personis capacibus.</p>
                    <p>Retinemus tamen nobis et successoribus nostris in signum uniuersalis dominii tricesimam partem bonorum que fuerint adquisita pretextu ecclesiarum per successores rectorum qui nunc uiuunt, decimam retentam in dicto statuto, per predecessorem nostrum facto, ex certa sciencia reuocantes et, ut dictum est, ad istam tricesimam ex speciali gracia reducentes.</p>
                </div>
                <div>
                    <head>Capitulum 5</head>
                    <p>Quod clerici non coquant uictualia in furnis Iudeorum uel Sarracenorum.</p>
                    <p>Item, statuimus et ordinamus, de consilio et assensu uenerabilis Bernardi de Iardino, prioris, et totius capituli Dertusensis, quod nullus clericus ciuitatis et termini Dertusensis, cuiuscumque condicionis, dignitatis et status exsistat, seu aliquis nomine eorumdem uel ad eorum seruitium, audeat decoquere uel facere decoqui panem, carnes seu alia uictualia, uel que sub aliquo genere uictualium comprehendi possunt, in furno uel in furnis Iudeorum uel Sarracenorum diebus festiuis uel aliis, uel eciam diebus festiuis in furnis christianorum.</p>
                    <p>Et quicumque predictorum contrarium fecerit, soluat pro pena decem solidos regalium Ualentie, erario nostro applicandos.</p>
                </div>
                <div>
                    <head>Footnotes</head>
                    <p>[1] In brackets</p>
                    <p>[2] From nisi in parentheses</p>
                    <p>[3] From Item, statuimus in quotacion marks. From ere alieno in parentheses.</p>
                    <p>[4] From deducto ere in parentheses</p>
                </div>
            </div>
        </body>
    </text>
</root>
