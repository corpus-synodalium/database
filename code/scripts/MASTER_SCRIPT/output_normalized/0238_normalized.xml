<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Treguier</title>
                <recordID>0238</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1380</origDate>
                <dateNotes/>
                <origPlace>Tréguier</origPlace>
                <diocese>Tréguier</diocese>
                <province>Tours</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 238</p>
                <p>Year: 1380</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Tréguier</p>
                <p>Diocese: Tréguier</p>
                <p>Province: Tours</p>
                <p>CountryModern: France</p>
                <p>Latitude: 48.785833</p>
                <p>Longitude: -3.231111</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Martene, Thes IV, 1126-29</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>NOS THEOBALDUS Dei et sancte sedis apostolice gracia episcopus Trecorensis uniuersis et singulis abbatibus, prioribus, ecclesiarum rectoribus, capellanis nobis subditis, presentibus et futuris, presentes litteras uisuris et audituris, salutem in eo qui est omnium uera salus.</p>
                    <p>Cum secundum Apostolum quilibet fidelis catholicus in ea uocacione remanere debet in qua uocatus existit, et iuxta sancciones canonicas, seu canones singula officia singulis sint contenta personis, et unum officium vix ualeat digne aliquis adimplere, omnesque ecclesiarum curati in suis beneficiis personaliter residere teneantur, et per se ipsos diuina officia in eis exercere, curasque eis commissas per se ipsos regere et docere: quod si aliter actum fuerit, et qui receperit quod contra canones sacros acceperat, amittat: et qui dederit, largiendi potestate priuetur.</p>
                    <p>Cum igitur uerba et iuris statuta sint accipienda cum effectu, nonnullique curati nostre diocesis modum auaritie sue non ponentes, ecclesias proprias, curasque omnes sibi commissas, de quibus in districto examine reddituri sunt coram Deo racionem, propria temeritate et sine causa dimittunt, ad seruiendum aliis ecclesiis cupiditatis obtentu, sepissime se ingerunt, de grege sibi commisso non curantes; et cum, ut prefertur, unum officium vix implere ualeant, stipendia sibi uindicent plurimorum; et ob hoc nos uolentes huic morbo congruam adhibere medelam, cum deliberacione prouida, maturoque super hoc habito consilio, pro salute animarum tam curatorum, quam ipsorum subditorum statuimus, et statutum esse ostendimus, precipimusque, et iniungimus eciam sub penis iuris, quod nullus curatus nostre diocesis accipiat aliam ecclesiam ad firmam, seu ad deseruiendum, curamque ipsius aliene ecclesie regende causa relinquat, aut capellanum se constituat in aliena ecclesia sine causa manifesta et racionabili et nostra licencia speciali super hoc petita et obtenta: quam causam, si que sit, nobis seu deputatis a nobis exponere et probare teneatur, sed quilibet curatus nostrarum ciuitatis et diocesis in sua parochiali ecclesia resideat, et per se ipsum deseruiat in eadem, prout iura uolunt, et plurima statuta predecessorum nostrorum ostendunt, nisi secum fuerit per nos legitime dispensatum.</p>
                </div>
                <div>
                    <head>Capitulum 2</head>
                    <p>Insuper eciam cum nullus curatus capellanum aliquem ad suam curam regendam recipere debeat neque possit sine licencia sui diocesani, et nonnulli capellani nostre diocesis, seu aliunde temporibus retroactis se ingesserunt, et adhuc se ingerunt ad seruiendum curis absque eo quod appareat de presentacione et recepcione ipsorum, prout in uisitacionibus nostris in multis reperimus, ob hoc multi subditi nostri decipi possent, cum nullus falcem suam ponere debeat in messem alienam: statuimus, precipimus et iniungimus quod omnes capellani qui de cetero ad curam alicuius ecclesie diocesis nostre regendam recepti fuerint, de presentacione et recepcione litteras habeant, et a nobis recipiant sigillo nostro sigillatas, ut de cura sibi commissa in uisitacionibus, et alias edocere ualeant in futurum, eciam sub pena suspensionis et centum solidorum; alioquin ipsos capellanos non intendimus recipere ad curas, immo pro non receptis et non habentibus potestatem ipsos habemus, et haberi uolumus; penasque predictas contra eos esse commissas, nisi litteras, ut prefertur, obtineant de premissis.</p>
                    <p>Et si qui temporibus retroactis ad curam alicuius ecclesie diocesis nostre presentati fuerint, ipsos, nisi litteras super hoc a nobis obtinuerint, pro non receptis habebimus, et eciam habemus per presentes.</p>
                </div>
                <div>
                    <head>Capitulum 3</head>
                    <p>Item, cum omnes sacerdotes in honesto et decenti habitu ad altare debeant accedere pro diuinis celebrandis; statuimus, ut omnes capellani ciuitatis et diocesis nostrarum cum missas celebrauerint caligas deferant honestas, sub pena decem solidorum.</p>
                </div>
                <div>
                    <head>Capitulum 4</head>
                    <p>Sane cum in qualibet diocesi per singulos annos in coena Domini chrisma confici debeat, fontesque baptismales bis in anno debeant benedici, uidelicet in uigilia Pasche et Pentecostes Domini, nouumque chrisma in illo anno confectum in ipsis fontibus debeat apponi, uetusque chrisma in piscina cremari, habito prius chrismate nouo: statuimus, quod omnes rectores et capellani curam habentes animarum per se ipsos, seu per alios uiros ecclesiasticos idoneos quolibet anno de chrismate nouo habeant de ecclesia nostra Trecorensi, et illo chrismate nouo, et non de ueteri, nisi in necessitate, utantur tam in fontibus supra scriptis, quam in prius baptizandis: et ita debere fieri a sanctis apostolis, et a successoribus eorum accepimus, uobisque tenenda mandamus: ut si quis de alio chrismate quam de nouo, quod propria episcopi largicione uel concessione acceperit, baptizare presumserit, nisi preoccupante morte, pro sue temeritatis ausu in se sue damnacionis sentenciam protulisse manifestetur, prout hec in sacris canonibus recitantur.</p>
                </div>
                <div>
                    <head>Capitulum 5</head>
                    <p>Item, cum omnis utriusque sexus manus temere uiolentas in presbyteros et clericos iniicientes, et eorum bona preter et contra eorum uoluntatem capientes, et ad hoc consilium, auxilium et fauorem dantes, iurisdiccionemque ecclesiasticam perturbantes, et impedientes, ac Minihium B. TUDGUALI discurrentes, sint maioris excommunicacionis uinculo innodati; ea propter omnes et singulos illos et illas, qui et que premissa perpetrauerint, excommunicatos esse declaramus in his scriptis: mandantes uobis et uestrum cuilibet in solidum, quatenus ipsos in ecclesiis uestris, dum diuina celebrabitis officia denuncietis publice ad hoc excommunicatos, et a dictis denunciacionibus non cessetis, donec ad condignam uenerint emendam, et de premissis meruerint canonice absolui.</p>
                </div>
                <div>
                    <head>Capitulum 6</head>
                    <p>Item, nos episcopus supradictus approbantes statuta synodalia alias per predecessores nostros edita, nisi quatenus fuerint ex aliqua iusta causa reuocata, eadem confirmamus et ratificamus, precipimusque et mandamus, quatenus diligenter obseruentur, et quodlibet eorum publicetur, et a uiris ecclesiasticis teneantur secundum seriem et tenorem eorumdem, et sub penis in eisdem contentis.</p>
                </div>
                <div>
                    <head>Capitulum 7</head>
                    <p>Item, statuimus statutumque esse ostendimus, quod nullus curatus diocesis nostre beneficium suum ad firmam alicui laico concedat, neque eciam aliquis laicus aliquod beneficium diocesis nostre ad firmam recipiat sub excommunicacionis et sexaginta librarum pena, nisi de licencia nostra speciali super hoc eis concessa: et si secus actum fuerit; curatos dicta sua beneficia ad firmam laico, ut prefertur, concedentes, ac eciam ipsos laicos ea recipientes dictas penas incurrere declaramus; decernentes eo ipso dictam firmam irritam esse et inanem.</p>
                </div>
                <div>
                    <head>Capitulum 8</head>
                    <p>Item, omnes et singulas gracias per nos alias temporaliter concessas tenore presentium reuocamus; monentes omnes et singulos curatos ciuitatis et diocesis nostrarum, ut infra quindecim dies copiam habeant presentium statutorum.</p>
                </div>
                <div>
                    <head>Explicit</head>
                    <p>Datum sub sigillo nostro maiori in plena nostra synodo, in ecclesia nostra Trecorensi, die Mercurii post festum B. Luce euangeliste, anno Domini M. CCC. LXXX.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
