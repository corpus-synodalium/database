<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Cambrai</title>
                <recordID>0055</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1277-10-01</origDate>
                <dateNotes/>
                <origPlace>Cambrai</origPlace>
                <diocese>Cambrai</diocese>
                <province>Reims</province>
                <country>Belgium</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 55</p>
                <p>Year: 1277</p>
                <p>Month: 10</p>
                <p>Day: 1</p>
                <p>Circa: None</p>
                <p>DatingNotes: Month/Day uncertain</p>
                <p>Place: Cambrai</p>
                <p>Diocese: Cambrai</p>
                <p>Province: Reims</p>
                <p>CountryModern: Belgium</p>
                <p>Latitude: 50.175579</p>
                <p>Longitude: 3.2345</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Enguerrand II de Cr√©qui</p>
                <p>IssuingAuthorityAlt: None</p>
                <p>RegnalStart: 1274</p>
                <p>RegnalEnd: 1286</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Avril, Statuts, IV, 100-103</p>
                <p>EditionOther: Boeren, Anciens statuts, III, 398-402</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: Yes</p>
                <p>Transcription: Reviewed </p>
                <p>GeneralNotes: Additiones</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Addiciones facte in synodo, anno Domini MoCCoLXXo septimo.</p>
                </div>
                <div>
                    <head>Capitulum 1</head>
                    <p>Statuto synodali de matrimonio in quo continetur: Cum matrimonia fuerint celebranda, ante [1] tribus diebus festiuis a se distantibus fiant banni publice in ecclesia etc., dicto mandato addimus sic [2] ipsum declaramus quod persone contrahere uolentes per nomina et cognomina seu aliis certis indiciis nominentur ut illi qui audient bannorum proclamacionem, noticiam habeant earumdem.</p>
                </div>
                <div>
                    <head>Capitulum 2</head>
                    <p>Item in articulo in quo continetur quod parochiani omnia peccata sua saltern semel in anno confiteantur proprio sacerdoti etc., statuendo addimus quod parochiano qui hoc non fecerit, presbyter in Paschate sacram eucharistiam minime administret.</p>
                </div>
                <div>
                    <head>Capitulum 3</head>
                    <p>Item statuto in quo excommunicantur omnes administratores bonorum ecclesiasticorum qui personas suas et bona ecclesiarum suarum supponent iurisdiccioni iudicis secularis, etc., extendimus ad clericos simplices et alios qui intrabunt burgesiam uel alias quoquomodo iurisdiccioni seculari se supponent, et iusticiari se procurabunt per iusticiam secularem et earn inuocabunt ad personas suas, et bona que de iure seu de consuetudine habebunt et iudicari, tractari et iusticiari per iudicem ecclesiasticum, statuentes ut presbyteri si sciuerint tales clericos uel aliquem in parochia sua, denuntient ipsos in facie ecclesie sue excommunicatos, et moneant primo in generali, et postmodum nominatim, parochianos suos ne ipsi communicent quoquomodo cum clericis sic excommunicatis seu cum clerico excommunicato sic; quod si contrarium fecerint, ipsis excommunicent, et nomina dictorum clericorum et excommunicatorum ob communionem predictam nobis uel officiali nostro rescribant infra mensem post excommunicacionem predictam, et hoc iniungimus sub pena excommunicacionis presbyteris antedictis, intimantes nichilominus dictis clericis quod aliter contra eos grauius procedemus prout de iure fuerit procedendum.</p>
                </div>
                <div>
                    <head>Capitulum 4</head>
                    <p>In statuto in quo continetur quod cessetur a diuinis in loco in quo clerici detinentur, addimus: et eciam in loco in quo capiuntur.</p>
                </div>
                <div>
                    <head>Capitulum 5</head>
                    <p>In statuto in quo continetur quod cessetur a diuinis in loco in quo bona ecclesie seu clerici detinentur seu capiuntur, addimus: ubi bona detinentur seu capiuntur que possidebat ecclesia seu clericus, dum tamen uerisimiliter presumatur quod illa bona sint bona ecclesie que illa possidet, seu clerici tempore capcionis seu detencionis predictarum.</p>
                </div>
                <div>
                    <head>Capitulum 6</head>
                    <p>Quot modis dicitur presbyter.</p>
                    <p>Item sciendum quod proprius sacerdos dicitur tripliciter, uno modo communissime, alio modo communiter, tercio modo proprie.</p>
                    <p>Communissime dicitur proprius sacerdos quicumque potest penitentes absoluere, siue per propriam auctoritatem siue per commissionem uel demandacionem, utpote sunt illi qui habent priuilegium predicandi et confessiones audiendi.</p>
                    <p>Communiter uero dicitur proprius sacerdos omnis qui propria auctoritate uel officio tanquam prelatus ordinarius potest absoluere.</p>
                    <p>Proprie autem dicitur proprius sacerdos qui administrat sacramenta et cui commissa est spiritualis cura, et est sacerdos parochialis.</p>
                </div>
                <div>
                    <head>Capitulum 7</head>
                    <p>Intellige ergo quod cuilibet istorum licitum est confiteri, sed parochiali confessus non tenetur iterum confiteri.</p>
                    <p>Similiter confessus superiori qui curam habet, dico quod non teneatur confiteri proprio sacerdoti nisi superior remittat, sed sufficit quod sacerdoti suo innotescat, et hoc dico quod sic fiat ex causa.</p>
                </div>
                <div>
                    <head>Capitulum 8</head>
                    <p>Sed de tercio sacerdote qui absoluit per demandacionem siue commissionem non habens anime curam, distinguendum.</p>
                    <p>Aut enim commissio est ei ac licencia donata a sacerdote, et tunc sacerdos ius suum commisit alii, et tunc qui confitetur alii ex sacerdotis licencia eciam exigenti, illo anno non tenetur confiteri nisi recidiuet, quia ius suum et potestatem pro illo tempore alii dedit.</p>
                    <p>Aut est auctoritate commissa a superiori ordinario, et tunc in plena aut in casu.</p>
                    <p>Si in plena sit, iudicandum est sicut de ordinario, sicut patet de iis qui sunt penitenciarii domini pape et episcoporum.</p>
                    <p>Aut est commissa in casu, sicut is cui predicandi datum est priuilegium: credo enim quod talibus data est potestas audiendi confessiones, non in preiudicium sacerdotum bonorum, sed potius in fauorem fidelium, et propter ignoranciam et maliciam quorumdam sacerdotum.</p>
                    <p>Et credo hoc priuilegium in extremis temporibus emanasse, quia iam uerificatum est illud: erit sicut populus sic sacerdos, et pro magna parte sunt uenales et conductitii, et multi parochianos suos plus ad malum quam ad bonum trahunt.</p>
                    <p>Unde dico quod secundum intencionem priuilegii sacerdotes parochiales iure suo non priuantur, immo faciendum semper quod a suis parochianis debita eis reuerencia exhibeatur, nec contra illud priuilegium facit.</p>
                </div>
                <div>
                    <head>Capitulum 9</head>
                    <p>Immo credendum est quod omnes parochiani quandocumque et quotiescumque talibus confiteantur, tenentur propriis sacerdotibus confiteri si sunt boni et idonei, et ipsi exigunt nec alibi contenti sunt, et hoc saltem semel in anno de his peccatis, que tunc habent.</p>
                    <p>Si autem habet causam legitimam propter quam racionabiliter refugit ipsum, uel quia sollicitat ad malum, uel quia timet reuelacionem confessionis, uel quia simplex est uel idiota, dico quod confessus iterum non teneatur confiteri, eciamsi exigat sacerdos, quia in fauorem clauium hoc priuilegium datum est.</p>
                    <p>Alioquin si non habet excusacionem, et ipso exigenti nolit confiteri, vix crederem talem personam esse uere penitentem.</p>
                    <p>Ideo omnibus sanum est consilium ut remittant ad proprios sacerdotes, ut si non est contentus illa confessione, iterum audiat.</p>
                </div>
                <div>
                    <head>Capitulum 10</head>
                    <p>De reseruatis domino episcopo.</p>
                    <p>Hec sunt que reseruauit sibi dominus episcopus: omnes excommunicaciones tam a se quam a canone latas.</p>
                    <p>Item peccata contra naturam in uiris ultra decennium, excepta manuali pollucione.</p>
                    <p>Item homicidia.</p>
                    <p>Incendia.</p>
                    <p>Simoniam.</p>
                    <p>Heresim.</p>
                    <p>Apostasiam.</p>
                    <p>Sacrilegium ultra uiginti solidos.</p>
                    <p>Incestum cum patre uel matre, filia, sorore, nepte, consobrina.</p>
                    <p>Iniecciones manuum uiolentes in parentes, et ex deliberacione prouenientes.</p>
                    <p>Sortilegia in sacramentis.</p>
                    <p>Oppressiones puerorum uoluntarias et procuratas.</p>
                    <p>Periura solemnia.</p>
                    <p>Fidei fracciones solemnes.</p>
                    <p>Uotorum solemnium transgressiones.</p>
                    <p>Maleficia impediencia coitum.</p>
                    <p>Procuraciones sterilitatum, uel abortiuorum, propinaciones ueneni.</p>
                    <p>Casum illorum qui falsificant litteras uel abutuntur eisdem.</p>
                </div>
                <div>
                    <head>Capitulum 11</head>
                    <p>Hec sunt cert is personis concessa.</p>
                    <p>Hec relinquit dominus episcopus certis personis: omnia peccata contra naturam a mulieribus perpetrata a uiris autem infra quintum decimum annum, et peccatum pollucionis manuum in omni etate.</p>
                    <p>Sacrilegium usque ad XX solidos.</p>
                    <p>Peccatum incestus, exceptis patre et matre, filia, sorore, matertera, nepte, consobrina.</p>
                    <p>Iniecciones manuum in parentes ubi non est grauis lesio uel enormis.</p>
                    <p>Iniecciones manuum paruulorum in clericos usque ad duodecimum annum.</p>
                    <p>Omnia peccata in quibus curati habent potestatem.</p>
                    <p>Oppressiones paruulorum non uoluntarias, sed casuales.</p>
                    <p>Item pariuria priuata et leuia.</p>
                    <p>Item omnia adulteria.</p>
                </div>
                <div>
                    <head>Capitulum 12</head>
                    <p>Hec sunt curatis concessa: inordinatus concubitus cum mulieribus.</p>
                    <p>Polluciones manuum.</p>
                    <p>Peccata contra naturam in puerili etate usque ad XII annum.</p>
                    <p>Adulteria ex una parte proueniencia.</p>
                    <p>Damnificaciones et furta dummodo fiat restitucio, quam cito facultas se obtulerit.</p>
                    <p>Sacrilegium usque ad V solidos, dummodo fiat restitucio.</p>
                    <p>Leuis inieccio manuum in parentes.</p>
                    <p>Sortilegia in rebus minimis, communibus in quibus non est horror nec turpitudo.</p>
                    <p>Periuria priuata, pro minimo, in quibus nullus leditur uel damnificatur.</p>
                    <p>Aborsus non procuratus, sed casualis.</p>
                </div>
                <div>
                    <head>Footnotes</head>
                    <p>[1] remoued &lt;&gt; around ante, footnote coram C.</p>
                    <p>[2] footnote se C. I</p>
                </div>
            </div>
        </body>
    </text>
</root>
