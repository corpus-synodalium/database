<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Rouen</title>
                <recordID>0239</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1299</origDate>
                <dateNotes/>
                <origPlace>Rouen</origPlace>
                <diocese>Rouen</diocese>
                <province>Rouen</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 239</p>
                <p>Year: 1299</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Rouen</p>
                <p>Diocese: Rouen</p>
                <p>Province: Rouen</p>
                <p>CountryModern: France</p>
                <p>Latitude: 49.443889</p>
                <p>Longitude: 1.103333</p>
                <p>PlaceNotes: held in the church of Notre-Dame du Pre</p>
                <p>Classification: Provincial</p>
                <p>IssuingAuthority: Guillaume de Flavacourt</p>
                <p>IssuingAuthorityAlt: None</p>
                <p>RegnalStart: 1278</p>
                <p>RegnalEnd: 1306</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Bessin, Concilia, I, 162-64</p>
                <p>EditionOther: None</p>
                <p>SourceNotes: https://books.google.com/books?id=0SGIk69vxS0C</p>
                <p>TranscriptionNotes: None</p>
                <p>BaseText: ['GoogleBooks', 'WebDownload']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>Quoniam, sicut ipsa facti euidencia quotidiana, docente cognouimus, sacerdotes quidam curati, atque beneficiati clerici, cucufati, sotularibus consutis laqueis calciati, ensibus accincti, seu gladiis quorum usus eis interdicitur, super uestem, ad modum militum, [1] impudenter accedunt in locis publicis; uestimenta nimia breuitate notanda, minusque congruentem tonsuram publice deferentes, focarias seu concubinas, aut alias mulieres, quarum conuersacio cum eisdem clericis est suspecta, in suis habent domibus, atque nonnunquam in alienis confouent et frequentant.</p>
                    <p>Ac nonnulli iustitie secularis officium, audiendo causas, examinando processus ut iudices [2], in curia seculari exercent, et quidam feneratitiis aliisque contractibus illicitis [3] contra [4] se immiscent.</p>
                    <p>Uitam suam alias in luxuriis, ebrietatibus, commessacionibus deducentes, supplicium querunt sibi perpetuum; seminantes in carne, corrupcionem messuri, perenniter; ministerium suum uituperant, proximos scandalisant, atque subiectos, et alios populos, quibus bene uiuendi lumen et speculum sine ruga [5] debent per opera sancta pretendere, in seipsis, apostatare faciunt et errare in inuio, ac ex suis reprobis actibus et exemplis illos in puteum interitus secum trahunt.</p>
                    <p>Quin obliti penitus Dei sui, atque homines sine lege, officii sui immemores, qui sunt in sanctificacione electi, precepta spernunt canonica atque diuina, preuaricatores effecti, proh pudor! sue legis.  Nos tantis obuiare periculis, et quos timor diuinus a malo non reuocat, eciam naturalis racio non redarguit, et mundana uerecundia non refrenat, suis dicentes in cordibus. [6]</p>
                    <p>Ubi est deus ? penarum frenis temporalium quas formidant, perstringere cupientes: Statuimus, antiquorum Patrum salubria Statuta recensentes, [7] ut si clericus Beneficiatus quilibet, post generalem admonicionem de abstinendo penitus a premissis et quolibet eorumdem, et de uiuendo pie, decenter atque iuste secundum canonicas sancciones, aliquem de predictis excessibus presumerit attentare: amissionis pena omnium fructuum beneficii sui, seu beneficiorum, si plura forsitan obtineat, per annum unum absque misericordia percellatur.</p>
                    <p>Contra ipsum ad priuacionem beneficii ipsius seu beneficiorum, si per annum pertinax in eadem malicia perseueret, nihilominus porcedatur.</p>
                </div>
                <div>
                    <head>Capitulum 2</head>
                    <p>Statuimus ut Bailliui, prepositi, maiores, atque alii iudices seculares, quocumque nomine conseantur, assisias atque placita diebus Dominicis atque Festis Uirginis gloriose, Sanctorum Ioannis Baptiste, Michelis Archangelis, Sanctorumque Apostolorum et Euangelistarum, ac aliis qui cum clero et populo in ecclesiis celebrantur, in quibus, solum diuinis est laudibus, non terrenis negotiis insistendum, tenere atque exercere desistant, penitusque quiescant, generaliter moneantur.</p>
                    <p>Qui si parere contemserit, temere forsan contrarium attentando; incurrant excommunicacionis sentenciam ipso facto.</p>
                </div>
                <div>
                    <head>Capitulum 3</head>
                    <p>Pena feriri simili ipso facto auctoritate predicti concilii statuentes, clericos, qui super factis personalibus, atque specialiter de clamore de Haro, ubi de facto persone queritur, se supponunt iustitie seculari seu ipsi iustitie, sub pretextu factorum huiusmodi exhibent emendas, post monicionem de contrario generalem.</p>
                </div>
                <div>
                    <head>Capitulum 4</head>
                    <p>Porro quorumdam iudicum secularium inconsulta conamina, quibus matris sue uidelicet Ecclesie, libertates atque iura multifaria moliuntur infringere, memorati auctoritate concilii reprimere cupientes.</p>
                    <p>Statuimus inhibendo [8] ne quoscumque clericorum eorum, aliasue personas, occasione factorum a clericis commissorum, super delictis atque factis personalibus quibuscumque commissi, atque specialiter in clamore de Haro, necnon de crimine usurario a Clerico perpetrato [9] coram se, uiuente eodem clerico uel defuncto, respondere compellant, seu cognicionem factorum huiusmodi in se sumant.</p>
                    <p>Quod si generaliter, moniti, contra fecerint: auctoritate predicta excommunicacioni subiaceant ipso facto.</p>
                </div>
                <div>
                    <head>Capitulum 5</head>
                    <p>Adhuc nostrum pulsat animum, ut aduersus uaria secularis Iustitie officia tenentium insensatam maliciam occurramus: qui quod sibi sacre Scripture preconium comminatur, ignorant; qui pro temporalibus molestiis quas, cum presunt, pauperibus ingerunt, atque qui armis bellicis non utuntur, per quos ministri Ecclesie designantur; eterno incendio cremabuntur: quodque si pax augeatur, et disciplina Ecclesie per infideles principes, eorumque ministros quoslibet, soluatur, ille tamen exiget ab eis racionem, qui suam illorum tradidit Ecclesiam potestati.</p>
                    <p>Contra matrem Ecclesiam manum suam erectis cornibus aggrauantes, ipsius iurisdiccionem et libertatem suis fallaciis usurpare nituntur, ac iudices ecclesiasticos in casibus, in quibus de iure uel antiqua et approbata consuetudine ad eosdem causarum cognicio noscitur pertinere, quominus de ipsis cognoscere ualeant, impediunt atque perturbant: eisdem cedulas inhibitorias dirigentes, que breuia nuncupantur, in casibus in quibus de sui natura breuia nulla cadunt: propter que nouelle constitucionis Domini Bonifacii Pape VIII auctoritate, in excommunicacionis sentenciam incidunt ipso facto.  Deliberacione habita super hoc diligenti, statuimus ordinantes, ut nulla hec breuia per ecclesiasticos iudices admittantur, nec eis in aliquo pareant.</p>
                    <p>Quod si in hac sumpta occasione, Bailliui, prepositi, uicecomites, aliiue iudices seculares, in personarum uel bonorum capcionem procedant, directe uel indirecte partem ad desistendum uel iudicem compellendo: monicione legitima precedente, excommunicacioni subiaceant ipso facto; a qua per Prelatos, non nisi parte et iudice congrue satisfactis, ac sibi pena super tanto excessu indicta legitima, que timorem ceteris incuciat, attentandi similia quomodolibet absoluantur: nolentes ut per Officialem aut Penitenciarios Prelatorum, nisi eis ex speciali commissione liceat, huiusmodi sententie relaxentur.</p>
                    <p>Sentenciamque excommunicacionis latam ab uno iudice ecclesastico, premissorum occasione ac similium, alii in suarum iurisdiccionum districtibus exequantur.</p>
                </div>
                <div>
                    <head>Capitulum 6</head>
                    <p>Ceterum animarum saluti consulere, ac earum periculo obuiare uolentes, statuimus quod Prelati, fratribus Predicatoribus, aut Minoribus, aliisue religiosia quibuslibet, potestatem absoluendi subditos a peccatis suis de cetero non commitant in casibus, qui de iure uel consuetudine reseruantur eisdem, nisi certis personis et notis dumtaxat, quarum Prelati industriam duxerint eligendam in certis casibus, qui in concessione uel commissione eis facta specialiter inserantur: quodque ipsa commissio ad casus, in quibus tenetur catholicus quilibet confiteri semel in anno peccata sua proprio sacerdoti, nullatenus extendatur, nisi ipsius sacerdotis habita super hoc uoluntate.</p>
                </div>
                <div>
                    <head>Capitulum 7</head>
                    <p>Uobis itaque uniuersis Christi fidelibus in ciuitate et Diocesi Lexouiensi [10] constitutis, atque uestrum cuilibet, in uirtute sancte obedientie firmiter iniungimus atque mandamus, quatenus supradicta salubria et ordinaciones, secundum tenorem premissum, quantum in uobis consistit, fideliter obseruetis, et eis humiliter pareatis.</p>
                    <p>Statuta sunt hec et unanimiter ordinata die, loco, et Concilio memoratis.</p>
                    <p>Anno Domini MCCXIX.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
