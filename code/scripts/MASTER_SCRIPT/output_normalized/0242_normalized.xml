<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Rouen</title>
                <recordID>0242</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1335-09</origDate>
                <dateNotes/>
                <origPlace>Rouen</origPlace>
                <diocese>Rouen</diocese>
                <province>Rouen</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 242</p>
                <p>Year: 1335</p>
                <p>Month: 9</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Rouen</p>
                <p>Diocese: Rouen</p>
                <p>Province: Rouen</p>
                <p>CountryModern: France</p>
                <p>Latitude: 49.443889</p>
                <p>Longitude: 1.103333</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: Pierre Roger</p>
                <p>IssuingAuthorityAlt: None</p>
                <p>RegnalStart: 1330</p>
                <p>RegnalEnd: 1339</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Bessin, Concilia, I, 175-80</p>
                <p>EditionOther: None</p>
                <p>SourceNotes: https://books.google.com/books?id=0SGIk69vxS0C</p>
                <p>TranscriptionNotes: None</p>
                <p>BaseText: ['GoogleBooks', 'WebDownload']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Prefacio.</p>
                    <p>Ascensurus Patrem Pastor eternus Dei filius, gregem proprii sanguinis effusione comparatum, per sanctos Apostolos, quorum in locum succedunt et uice funguntur Pontifices, uoluit et decreuit proteccione continue custodiri: ut christianus populus iisdem rectoribus gubernetur et obseruetur a noxiis, et ad salutaria dirigatur.</p>
                    <p>Et quamuis sancti Patres multa statuerint salubria, que pro reformacione morum in populo et in clero, suis in temporibus uidebantur pose sufficere: dierum tamen crescente malicia, nulla uiris sanctis ad humane nature uarietates et eius machinaciones inopinabiles, sufficit ad elucidandum ambiguitatem uel attingit.</p>
                    <p>Hac itaque consideracione, nos Petrus miseracione diuina Rotomagensis Archiepiscopus, ac eadem gracia Ioannes Abrincensis, et G. Sagiensis personaliter; necnon G. Baiocensis, Guido Lexouiensis, Gaufridus Ebroicensis, et Guillelmus Constantiensis Episcopi, per procuratores idonee constitutos, in prouinciali Concilo, in Prioratu B. Marie de Prato iuxta Rotomagum conuocati et insimul congregati; uocatis eciam ad dictum Concilium tam ecclesiarum cathedralium capitulis, quam abbatibus, conuentualibusque et prioribus ordinum quorumcumque, necnon secularium aliquorum collegaciorum prouincie Rotomagensis capitulis per se et per procuratores idoneos presentibus in Concilio memorato: ipso toto approbante concilio, pro reformandis moribus presertim in Clero; et pro releuandis, in quantum est nobis possibile, ab oppressionibus ecclesiis, salua semper in omnibus fedis Apostolice autoritate, infra scripta duximus statuenda.</p>
                </div>
                <div>
                    <head>Capitulum 1</head>
                    <p> Primo, quia plerumque cathedralium ecclesiarum, et collegiatarum, secularium et regularium ecclesiarum persone que in puritate conscientie et animi deuocione sacrificium laudis Altissimo, cuius, utpote peculiaris populus, sunt mancipati obsequiis, iugiter offere deberent [1] sacra Missarum solemnia, aliasque horas Canonicas, transcurrendo et sincopando, uariaque et ociosa, interdum inhonesta intermiscendo colloquia, et multipliciter alias indeuote psallere non uerentur; tarde quoque ad ecclesias conueniunt et ad chorum; et inde absque causa racionabili, sed currendo potius post suas uoluntates illicitas, non expletis diuinis officiis, discedendo.</p>
                    <p>Ideo statuit presens concilium, quod constitucio super his edita in generali concilio Uiennensi, que sic incipit: Graui nimirum, etc. in uiolabiliter obseruetur [2]; et singula contenta in ea frequenter in synodis, capitulis, Kalendis, seu conuocacionibus, doceantur; et insuper in cathedralium et collegiatarum tam secularium, quam regularium ecclesiarum capitulis recitentur, et intelligibiliter exponantur; et transgressores ipsius per Ordinarios, et alios superiores, sic rigide, mediante iusticia, puniantur, quod, etsi non amoris uirtute, saltem pene formidine, inducantur ad impendendum cordis et labiorum suorum Altissimo gratum fructum.</p>
                </div>
                <div>
                    <head>Capitulum 2</head>
                    <p>Rursus quia persone ecclesiastice, presertim curam animarum habentes, que sicut aliis presunt; sic pre illis exemplari uita prefulgere deberent operibus uirtuosis, in multis huiusce prouincie partibus, quod dolenter referimus, in statu, gestu, et habitu, sic dissolute et inhoneste incedunt, quod non solum in clericali, sed potius in seculari, uidentur milicia mancipari plerique; que procul dubio maiestatem diuinam non mediocriter offendunt; qui sic uitam inhonestam ducunt, et ultra modum dissolutam, quo immaculata Dei sancta mater Ecclesia contemptibilis redditur, qui tales illo pernicioso exemplo multos post se pertrahunt in ruinam. Ideo statuit presens Concilium, quod constitucio super iis, in prouinciali Concilio, in eodem Prioratu de Prato, necnon et omnes alie constituciones in dicto Prouinciali Concilio [3] edite, que incipiunt, Non debet reprehensibile iudicari, quas omnes et singulas presens Concilium approbauit et eciam innouauit, in synodis, capitulis, conuocacionibus decanatuum frequenter recitentur, et intelligibiliter exponantur; et transgressores ipsarum per locorum diocesanos et alios superiores sic rigide mediante iusticia puniantur, quod cedat ceteris in exemplum: et si se reddant incorrigibiles in premissis, a corpore cleri tamquam membra inutilia abscindantur, prout ordo poposcit racionis, loco eorum uiris idonesi et Deum timentibus subrogatis.</p>
                </div>
                <div>
                    <head>Capitulum 3</head>
                    <p>Quia eciam in presenti Concilio relatum est, quod in plerisque huiusmodi prouincie partibus constitucio generalis Concilii Uiennensis, que incipit, Ne in agro Dominico [4], etc. contemnitur; Monachi eciam dissolute et in honeste per patriam peruagantur; publice arma portantes, cum habitu nimium breuiato, nodato, stricto, et alias quam plurimum indecenter ornato.</p>
                    <p>Ideo statuit presens Concilium quod dicta constitucio generalis Concilii, et omnia contenta in ea, cum diligencia obseruentur; et transgressores omnes per illos ad quos pertinebit rigide puniantur, et abbas ac priores iis que ad eorum pertinebunt officium, illos quos reperient incorrigibiles in premissis, diocesanis aut eorum uicariis habeant denotare, ut per eorum prouidenciam malo occurratur.</p>
                </div>
                <div>
                    <head>Capitulum 4</head>
                    <p>Presenti quoque Concilio relatum est quod ii qui instituuntur in Capellanis perpetuis fundatis per testatores et alios Christi fideles, plerumque in illis non deseruiunt, nec faciunt deseruire; atque perceptis, et frequenter in malis usibus, consumtis fructibus et prouentibus earumdem, libros et ornamenta distrahunt; et consumunt; et illas et earum domos pro derelictis dimittunt: ex quibus inter cetera illa sequuntur inconueniencia, quo et earum fundatores suo fraudantur desiderio, et alii Christi fideles a fundacione consimili retrahantur.</p>
                    <p>Et ideo statuit presens Concilium, quod locorum ordinarii, et alii ad quos pertinebit, ad corrigendum hec et similia diligenter intendant, et ad impendendum debitum obsequium per subtraccionem beneficiorum huiusmodi, et aliis iuris remediis, ipsos compellere non postponant. [5]</p>
                </div>
                <div>
                    <head>Capitulum 5</head>
                    <p>Ceterum quia plerumque ecclesiarum patroni ad ecclesias et alia loca ecclesiastica presentant pro pecunia, uel pro alio illicito commodo uel emolumento, odibile Deo crimen simonie committendo.</p>
                    <p>Ideo presens Concilium, constitucionem synodalem in quibusdam partibus prouincie presentis, super his editam ad total pronuiciam extendendo, statuit quod hoc de cetero prohibeatur fieri: et qui de cetero contrarium fecerit, tam dans, quam promittens, aut recipiens, sub quouis colore quesito, post monicionem eciam generalem, excommunicacionis incurrant sentenciam ipso facto, a qua non poterunt absolui preterquam in mortis articulo, nisi per diocesanos seu illos quibus specialiter id duxerint committendum, et insuper plenaria restitucione facta de eo omni quod hac occasione datum fuerit aut receptum, quod per manus diocesanorum in pios usus decreuit presens Concilium conuertendum.</p>
                </div>
                <div>
                    <head>Capitulum 6</head>
                    <p>Ex frequentibus quoque personarum ecclesiasticarum querelis significatum est presenti Concilio, quod plerique qui Domini in uanum recipere non uerentur, uiris sepe ecclesiasticis multas inferunt molestias; ipsos contra sacrorum canonum precepta impediendo, ac minis et coloribus quesitis multipliciter perturbando, quominus decimas quas percipere consueuerunt, possint per se uel per alios colligere, et ubi uoluerint cum quadrigis seu animalibus, aut aliis deportare.</p>
                    <p>Ideo presents Concilium talia de cetero fieri prohibuit: statuendo, ut talia facientes et fieri facientes, nisi requisiti desistant, et omne impedimentum sine difficultate amoueant; post monicionem eciam generalem, excommunicacionis incurrant sentenciam ipso facto, a qua non absoluantur, nisi prout superius de aliis est expressum.</p>
                    <p>Et idem eciam statuit de decimis noualium que ad ipsos pertinent, seu imposterum pertinebunt.</p>
                </div>
                <div>
                    <head>Capitulum 7</head>
                    <p>Item quod Ecclesiarum prelati, capitula, et ecclesiarum rectores in promocione instantis sancti ultramarini passagii, quod Dominus Rex Francorum assumsit [6], se reddant plerique modo negligentes, non celebrando Missas pro prosecucione sancti eiusdem passagii, per sedem Apostolicam septimanis singulis ad celebrandum deputatas, neque populum ad orandum et subueniendum, prout per Apostolicas literas iniunctum est, exhortando.</p>
                    <p>Ideo precipit districte presens Concilium, quod in premissis diligenter de cetero curam adhibeant, si Dei et ipsius sedis apostolice effugere uoluerint ulcionem; exponendo penas et indulgencias concessas ipso sancto passagio, et super hoc sepius predicando per se uel per alios, et ad subueniendum salutaribus monitis exhortando.</p>
                    <p>Legata quoque, donata, et alia emolumenta, que ex ordinacione apostolica debent dicto sancto passagio applicar, sollicite, fideliter et curiose exigere non postponant; et alia omnia dictum passagium iuxta litterarum apostolicarum super hoc directarum continenciam et tenorem exequantur.</p>
                </div>
                <div>
                    <head>Capitulum 8</head>
                    <p>Constitucionem super reparacione cancellorum et librorum alias in prouinciali Concilio editam, que incipit: Statuimus quod abbates, et priores, et alie persone ecclesiastice que percipiunt maiores decimas in ecclesiis Parochialibus; compellantur ad restaurandam fabricam, libros et ornamenta pro rata quam percipiunt in eisdem, iuxta tamen consuetudinem et usum hactenus obseruatum; declarando:</p>
                    <p>Statuit presens Concilium, quod quotiens alicuius cancelli imminebit reparacio facienda, si sit pecunia uel thesaurus penes thesaurarios ecclesie uel quoscumque alios, ante omnia in reparacione huiusmodi expendantur.</p>
                    <p>Si autem non sis thesaurus, et super hoc sit aliqua consuetudo introducta, seruetur, dummodo sit debite et legitime introducta.</p>
                    <p>Si uero non sist pecunia uel thesaurus, nec consuetudo legitime introducta: ii qui recipiunt grossas decimas, pro partibus quas recipiunt, ad reparacionem huiusmodi teneantur.</p>
                    <p>Et quia cause huiusmodi celeritatem desiderant: procedatur summarie et de plano, ac sine strepitu, et iudicii figura.</p>
                    <p>Nihilominus statuentes quod quando cito de cetero imminebit reparacio facienda, ad manus diocesanorum ponantur, arrestentur et teneantur: et quicumque de cetero post huiusmodi arrestum scienter dictas decimas capere, seu de loco ad locum transferre presumserint, seu capi et arrestari mandauerint au procurauerint; nisi infra quindecim dierum spatium bono huiusmodi fuerint restituta, uel satisfaccio pro eis impensa: post monicionem generalem, excommunicacionis sentenciam incurrant ipso facto; a qua non poterunt absolui, nisi prout de aliis expressum est superius, restitucioneque prius facta de ablatis.</p>
                </div>
                <div>
                    <head>Capitulum 9</head>
                    <p>Porto quia aliqui plerumque in parochialibus ecclesiis instituuntur per alios quam per diocesanos, su autoritatem ipsorum: statuit idem Concilium quod quotiens aliquem sic de cetero continget institui; idem institutus infra quadraginta dies a tempore corporaliter adepte possessionis coram diocesano seu eius uicario comparere personaliter tenebitur, fidem facturus debite de titulo si quem habet in beneficio sic adepto, ac prestiturus diocesano de et super obediencia, fidelitate, et residencia, et aliis consuetis, debitum et solitum iuramentum; et ad hoc per locorum decanos statim, elapsis dictis quadraginta diebus, per capcionem et detencionem fructuum et prouentuum ecclesie compellantur.</p>
                </div>
                <div>
                    <head>Capitulum 10</head>
                    <p>Quia uero in multis articulis uariisque de causis excommunicacionis sententie tam sacrorum canonum, quam prouincialium et synodalium constitucionum autoritate prolate sunt, quas plerumque laici et ignari incurrunt, ob hoc quia constituciones huiusmodi minime publicantur, non sine multis periculis animarum.</p>
                    <p>Statuit presens Concilium quod quilibet diocesanus in sua synodo casus de quibus ipsis uidebitur, per quos quis generalium, prouincialium, uel synodalium constitucionum autoritate potest excommunicacionis sentenciam incurrere, quouis modo diligenter exponat, et inter constituciones synodales inferi faciat et conscribi, et parochialibus presbyteris iniungat ut recepta earumdem copia, hanc diligenter et intelligibiliter lingua materna exponant in suis ecclesiis prima Dominica cuiuslibet mensis, ne populus subditus causa crasse ignorantie et supine in suarum animarum periculum prolabatur.</p>
                </div>
                <div>
                    <head>Capitulum 11</head>
                    <p>Quia eciam plerique religiosi excommunicatos a canone, preterquam in casibus a iure permissis: aliqui eciam seculares, sicut fide digna tenet assercio, a peccatis que sibi in foro penitentie aperiuntur frequenter absoluunt, eciam in casibus fedi apostolice et diocesanis specialiter reseruatis; in hoc grauiter delinquendo, et confitentes huiusmodi decipiendo, qui se, cum tamen non sint, reputant a dictis omnibus absolutos.</p>
                    <p>Necnon religiosi aliqui excommunicatos a canone preterquam in casibus a iure permissis, uel per priuilegia eisdem concessa [7] uel a sententiis que per statuta prouincialia aut synodalia promulgantur; aut a pena et culpa absoluunt excommunicacionis; autoritate constitucionis generalis Concilii Uiennensis incurrendo sentenciam ipso facto, seque et decipiendo populum catholicum, non sine grauibus periculis animarum.</p>
                    <p>Ideo statuit presens Concilium quod singuli diocesani in suis synodis, et decani in suis Capitulis seu Kalendis exponant casus dicte sedi Apostolice et diocesanis specialiter reseruatos; populum instruendo quod de premissis absolui non possunt, nisi per diocesanos aut eorum penitenciarios, uel illos quibus hoc specialiter dicti diocesani duxerint concedendum.</p>
                    <p>Et si aliqui religiosi uel seculares afferant sibi potestatem in dictis casibus per diocesanum fuisse concessam, de ipsa antequam ea utantur in aliqua parochia, teneantur curato illius parochie per literas potestatem huiusmodi continentes facere promptam fidem; quas literas precipimus gratis eis exhiberi.</p>
                </div>
                <div>
                    <head>Capitulum 12</head>
                    <p>Eosdem tamen parochialium ecclesiarum rectores, aliasque personas ecclesiasticas prouincie memorate in Domino exhortamur, ut Fratres Predicatores, Minores, et aliorum mendicantium ordinum, cum ad eorum loca et Monasteria accesserint, ipsis se exhibeant fauorabiles et benignos.</p>
                </div>
                <div>
                    <head>Capitulum 13</head>
                    <p>Precipit quoque idem Concilium, quod omnes diocesani copiam huiusmodi constitucionum et aliorum prouincialium Conciliorum recipiant, et in suis synodis frequenter publicare procurent, et ea in suis ciuitatibus et diocesibus faciant firmiter obseruari.</p>
                </div>
                <div>
                    <head>Explicit</head>
                    <p>Actum in Prouinciali Concilio, loco predicto, die Lune post Nauitatem beate Marie Uirginis, cum continuacione dierum aliorum.</p>
                    <p>Anno Domini 1335.</p>
                </div>
                <div>
                    <head>Footnotes</head>
                    <p>[1] (que in puritate...offere deberent) in parentheses in ed.</p>
                    <p>[2] Note: (a) Graui nimirum. Refertur in corpore iuris. Clement. lib. 3. tit. 14. I.</p>
                    <p>[3] Note: (b) In Prouinciali Concilio. Scilicet an. 1299. cap. I. Exciderunt laudate ille constituciones, neque ex Prouinciali illo Concilio aliud nobis superest preter ea que ex Statutis Synodalibus Lexouiensis ecclesie excerpta dedimus ad annum 1279.</p>
                    <p>[4] Note: (c) Ne in agro dominico. Clementin. de statu Monachorum lib 3. tit. 10</p>
                    <p>[5] Note: (d) V. Concil. Prouinc. an. 1279. c. 2</p>
                    <p>[6] Note: (e) Rex Francorum assumpsit. Scilicet Philippus VI. In Palestinam. Uerum cum Massiliam usque progressus fuisset, inde regressus est, ut Eduuardo Anglorum Regi bellum aduersus ipsum paranti obstiteret.</p>
                    <p>[7] (preterquam in casibus...eisdem concessa) in parentheses in ed.</p>
                </div>
            </div>
        </body>
    </text>
</root>
