<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Valencia</title>
                <recordID>0879</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1263</origDate>
                <dateNotes/>
                <origPlace>Valencia</origPlace>
                <diocese>Valencia</diocese>
                <province>Tarragona</province>
                <country>Spain</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 879</p>
                <p>Year: 1263</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Valencia</p>
                <p>Diocese: Valencia</p>
                <p>Province: Tarragona</p>
                <p>CountryModern: Spain</p>
                <p>Latitude: 39.470239</p>
                <p>Longitude: -0.376805</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Andr√©s de Albalat</p>
                <p>IssuingAuthorityAlt: None</p>
                <p>RegnalStart: 1248</p>
                <p>RegnalEnd: 1276</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Synodicon Hispanum, XII, 716-18</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['Library Scan', 'Hard Copy Scan']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>De pluralitate capellaniarum.</p>
                    <p>Anno Domini millesimo ducentesimo sexagesimo tercio, nos frater Andreas, diuina miseracione Ualentinus episcopus, sicut iuris est et consuetudinis approbate sanctam synodum celebrantes, quia intelleximus quod aliqui clerici ciuitatis et diocesis nostre, temporalia spiritualibus preponentes, in graue scandalum plurimorum et in suarum periculum animarum ac diminucionem diuini officii, plures capellanias recipiunt et ad earum seruitium se astringunt, cum tamen ad unius seruitium uix sufficientes exsistant, zelantes ac prouidere uolentes quod diuina officia honeste ac modo debito celebrentur, prouida deliberacione statuimus quod aliquis clericus habens in ciuitate uel diocesi capellaniam perpetuam uel eciam temporalem, nullatenus se obligare presumat simul et semel ad alterius capellanie seruitium faciendum.</p>
                    <p>Quod si fecerit et presentis constitucionis se constituerit transgressorem, si perpetuo habens capellaniam, temporalem recipiat aliam uel perpetuam, capellania, quam primo obtinebat, temporali uel perpetua, auctoritate presentis constitucionis ipso facto nouerit se priuatum.</p>
                    <p>Si uero temporalem habeat et contra tenorem presentis constitucionis aliam recipiat similiter temporalem, ipso facto sit utraque priuatus.</p>
                    <p>Reliqui uero clerici sacerdotes, qui ad aliud quodcumque, non tamen sacerdotale, officium faciendum ex debito sunt astricti, capellanias in eadem ecclesia, in qua predictum exercent officium uel eciam in aliis ecclesiis capellanias temporales sine nostra uel officialis nostri licencia aliquatenus recipere non attemptent, si canonicam cupiunt fugere ulcionem.</p>
                </div>
                <div>
                    <head>Capitulum 2</head>
                    <p>Quod clerici non sint faciles ad iurandum.</p>
                    <p>Nos frater Andreas, etc., statuto et solito tempore sanctam synodum celebrantes, quia pro certo inuenimus quod multi clerici ciuitatis et diocesis Ualentine, ordinis honestate et maturitate depositis, ita se faciles exhibent ad iurandum, quod cum quoscumque contractus obligacionis cum quibuscumque personis ineunt, sub religione iuramenti frequenter se obligant statutis temporibus soluturos, et postmodum, sue salutis immemores, aliquando ex indigencia, aliquando ex fonte auaritie, positis terminis ipsa debita soluere non procurant, et sic, labem periurii incurrentes, iuxta statuta canonica beneficiis reddunt ecclesiasticis se indignos, propter quod aliquando graue scandalum est exortum.</p>
                    <p>Uolentes huiusmodi uitium et prauum usum de nostra ciuitate et diocesi extirpare, et eisdem clericis tollere materiam delinquendi, prouida deliberacione statuimus, ne usque ad annum continuum et completum a die presenti ipsorum clericorum aliqui in quocumque contractu iurare presumant sine nostra licencia speciali.</p>
                    <p>Quicumque autem hoc attemptare presumpserit, si in nostra ciuitate uel diocesi ecclesiasticum obtinet beneficium, ipso facto ab eodem beneficio nouerit se priuatum.</p>
                    <p>Si uero beneficium nullum habet et in sacris ordinibus est constitutus, sentenciam excommunicacionis, quam in transgressores presentis constitucionis ex nunc ferimus, ipso facto se nouerit incursurum.</p>
                </div>
                <div>
                    <head>Capitulum 3</head>
                    <p>Ne clerici emant possessiones suis spuriis de bonis ecclesiarum.</p>
                    <p>Item, quia inuenimus quod plures clerici nostre ciuitatis et diocesis de bonis ecclesie, cui presunt, emunt possessiones et bona immobilia ad opus filiorum suorum, quos debent prorsus a se abicere, si ordinis honestatem attenderent [1], cum tamen deberent potius emere et acquirere ad opus ecclesiarum, a quibus bona suscipiunt, cum nullus tam proximus heres exsistat quam ecclesie, quarum Domino sociantur.</p>
                    <p>Uolentes huic morbo salubri remedio obuiare, prouida deliberacione statuimus ne aliquis clericorum ciuitatis et diocesis deinceps huiusmodi spuriis aliqua immobilia de bonis ecclesie, uel que ipsius intuitu ad eos peruenerant, emere audeat, cum aliquid talibus emi uel donari non debeat, qui essent potius distrahendi, quibus nedum de bonis ecclesiasticis, set eciam de aliis bonis paternis, omne beneficium denegatur tam a iure canonico quam ciuili.</p>
                    <p>Quicumque autem presentis constitucionis ausu temerario se constituerit transgressorem, ipso facto beneficio, quod in ciuitate uel diocesi obtinet, sit priuatus, cuiuscumque dignitatis uel condicionis exsistat.</p>
                    <p>Si uero beneficium ecclesiasticum nullum habet et sit in sacris ordinibus constitutus, ipso facto sentenciam excommunicacionis incurrat.</p>
                </div>
                <div>
                    <head>Footnotes</head>
                    <p>[1] From quos debent in parentheses</p>
                </div>
            </div>
        </body>
    </text>
</root>
