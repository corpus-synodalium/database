<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Trier</title>
                <recordID>2217</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1338-04-08</origDate>
                <dateNotes/>
                <origPlace>Trier</origPlace>
                <diocese>Trier</diocese>
                <province>Trier</province>
                <country>Germany</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 2217</p>
                <p>Year: 1338</p>
                <p>Month: 4</p>
                <p>Day: 8</p>
                <p>Circa: None</p>
                <p>DatingNotes: None</p>
                <p>Place: Trier</p>
                <p>Diocese: Trier</p>
                <p>Province: Trier</p>
                <p>CountryModern: Germany</p>
                <p>Latitude: 49.7596</p>
                <p>Longitude: 6.6439</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: Baldwin of Luxembourg</p>
                <p>IssuingAuthorityAlt: None</p>
                <p>RegnalStart: 1307</p>
                <p>RegnalEnd: 1354</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Blattau, Statuta synodalia, I, 164-66</p>
                <p>EditionOther: None</p>
                <p>SourceNotes: https://books.google.com/books?id=dow-AAAAcAAJ</p>
                <p>TranscriptionNotes: None</p>
                <p>BaseText: ['GoogleBooks', 'WebDownload']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: statute concerning monastic reform</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Balduinus Dei gracia sancte Treuirensis Ecclesie Archiepiscopus etc. Uniuersis Abbatibus, Prioribus ac aliis personis monasteriorum ordinis seu religionis sancti Benedicti per suas ciuitatem et diocesim consistentium in Christo sibi dilectis salutem et sinceram in Domino charitatem.</p>
                </div>
                <div>
                    <head>Capitulum 1</head>
                    <p>Inter ceteras sollicitudines nostris humeris incumbentes illud potissimum insidet cordi nostro, ut sacra religio, quam et plantare plantatamque fouere ex iniuncto nobis officio utique tenemur, in diuini cultus obsequio ac morum honestatis candore prefulgeat, nec non regulari disciplina ac aliis spiritualibus ac deuotis actibus rutilet, nec decrescat, sed ipsa religio in his et aliis ad conseruacionem et statum eiusdem pertinentibus debitum et salubre recipiat incrementum.</p>
                </div>
                <div>
                    <head>Capitulum 2</head>
                    <p>Sane, licet pro felici et salubri dicti nostri ordinis seu religionis statu ipsiusque attinentiis tam almorum patrum quam canonicarum sanccionum diuersa et quam plurima, non sine magna maturitate digesta, manauerint instituta; nonnulli tamen ex uobis, quod dolenter referimus, in obseruacione regularis discipline ac statutorum huiusmodi se exhibuerunt, ut intelleximus, hactenus quam plurimum negligentes.</p>
                    <p>Aliqui enim contra substanciam monachatus proprium seu peculium sine superioris sui licencia habere, tenere et de ipso pro suo libito disponere non formidant.</p>
                    <p>Aliqui eciam, laxatis honestatis habenis, in caligis diuersorum colorum mixtis, et calceis bassis ad modum laicorum, nec non in habitu dicte religioni minime conuenienti incedere presumunt, et qui tamen deberent in suis claustris iuxta regularia statuta diuinis inuigilare obsequiis, huiusmodi claustra abhorrentes, per uicos et plateas, et ad loca alia inhonesta et suspecta discurrere non uerentur.</p>
                    <p>Aliqui eciam, abiecta monachali modestia, cum ipsos extra monasterium eorum itinerare contingit, ornamentis superfluis, nec non pileis altis et strictis diuersorum colorum uti presumunt ad instar omnino secularium personarum, aliaque plura et uaria inhonesta ipsis ac eorum statui et predicto ipsorum ordini et religioni non modicum derogancia, contra obseruanciam regularis discipline dicti ordinis ac sanctorum canonum statuta, committere non pauescunt in diuine maiestatis, cui se totaliter dedicarunt, offensam, religionis opprobrium et scandalum plurimorum.</p>
                </div>
                <div>
                    <head>Capitulum 3</head>
                    <p>Nos igitur considerantes, si ista sub quadam dissimulacione transire permitteremus, quod ex hoc maior in posterum prestaretur securitas delinquendi, cupientesque his, in quantum possibile fuerit, occurrere remediis opportunis, uobis omnibus et singulis firmiter et districte ac in uirtute sancte obedientie precipimus et mandamus ac uolumus, ut a premissis et quibuslibet aliis illicitis, nec non uobis tam per regularia quam canonica instituta inhibitis, penitus abstineatis.</p>
                    <p>Quodque sacras constituciones pro conseruacione ac reformacione dicte uestre religionis ac uestri status editas, et specialiter ea, que per felicis recordacionis Dominum Innocentium Papam tertium in constitucione, que incipit: Cum ad monasterium, posita extra de statu regularium., et per pie recordacionis Dominum Clementem Papam quintum in constitucione posita eodem titulo in Clement. que incipit: Ne in agro dominico, et per sanctissimum in Christo Patrem ac Dominum, Dominum Benedictum, nunc sacrosancte Romane Ecclesie summum Pontificem, in suis constitucionibus de nouo editis, salubriter sunt statuta, studeatis cum integritate firmiter obseruare; et ne aliquis uestrum dictorum statutorum et contentorum in eis ignoranciam pretendere ualeat, uel excusacionem aliquam allegare: Uolumus et mandamus uobis Abbatibus et Prioribus ac aliis predicti uestri ordinis, ad quos correccio personarum dicti uestri ordinis mediata uel immediata pertinet uel pertinere potuerit, uniuersis, ut quibuslibet quatuor temporibus quolibet anno huiusmodi statuta faciatis in domibus uestris capitularibus, omnibus et singulis uestris commonachis ibidem presentibus ac auscultantibus, impuberibus duntaxat exceptis publice legi et solemniter publicari.</p>
                    <p>Quodque uos insuper Abbates, Priores et alii, ad quos correccio personarum alicuius monasterii dicti uestri ordinis pertinere dignoscitur, ad eadem monasteria uos locis et temporibus congruis et opportunis personaliter transferentes, uigilem curam et diligentem sollicitudinem ipsorum monasteriorum et personarum eorumdem gerere studeatis, corrigentes et reformantes in premissis et aliis omnibus, que reformacionis et correccionis officio uideritis indigere.</p>
                    <p>Quodque personas uniuersas dicti uestri ordinis uobis subditas, ab illicitis et uetitis cohibentes, ad obseruacionem predictorum statutorum et regularis discipline, prout ad quemlibet uestrum pertinuerit, coerceatis, ac penis et remediis competentibus compellatis; cum non solum offensa propria, sed eciam aliena de Prelatorum manibus requiratur.</p>
                    <p>Alioquin si in his quoquomodo negligentes fueritis uel remissi, tam contra uos quam personas uobis subditas excedentes per penas spirituales et temporales, prout nobis uisum fuerit expedire, procedemus.</p>
                </div>
                <div>
                    <head>Explicit</head>
                    <p>Datum Treuiris, anno Domini millesimo trigentesimo tricesimo octauo, die octaua mensis Aprilis.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
