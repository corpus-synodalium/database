<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Angers</title>
                <recordID>0128</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1294</origDate>
                <dateNotes/>
                <origPlace>Angers</origPlace>
                <diocese>Angers</diocese>
                <province>Tours</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Other</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 128</p>
                <p>Year: 1294</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes:  following council of Saumur in October 1294</p>
                <p>Place: Angers</p>
                <p>Diocese: Angers</p>
                <p>Province: Tours</p>
                <p>CountryModern: France</p>
                <p>Latitude: 47.473612</p>
                <p>Longitude: -0.554167</p>
                <p>PlaceNotes: None</p>
                <p>Classification: Other</p>
                <p>IssuingAuthority: Guillaume le Maire</p>
                <p>IssuingAuthorityAlt: Guillermus Major</p>
                <p>RegnalStart: 1291</p>
                <p>RegnalEnd: 1317</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Avril, Statuts, III, 174-181</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: Yes</p>
                <p>Transcription: Reviewed </p>
                <p>GeneralNotes: 1294 Angers Synodal letter addressed to archdeacons by Guillaume le Maire, bishop of Angers, following council of Saumur in October 1294</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>De publicanis et pedagiorum exactoribus.</p>
                    <p>Guillermus, permissione diuina Andegauensis episcopus, omnibus hec uisuris, salutem in Domino sempiternam.</p>
                    <p>Quante audacie quanteque temeritatis sint publicanorum id est exactorum pedagiorum et uectigalium facciones, nemo est qui nesciat, quorum effrenata et sitibunda cupiditas, pacis emula, mater litium, materia iurgiorum, corrumpit iura, exterminat priuilegia, immutat consuetudines, nouitates inducit.</p>
                    <p>Cum igitur Sedes apostolica excommunicacionis sentenciam contra omnes noua constituentes pedagia olim duxerit promulgandam, ipsam annis singulis in certis festiuitatibus sollempniter innouando, et nonnulli iniquitatis filii, proprie cupiditatis vicium tolerare nitentes, non noua, ut asserebant, constituentes pedagia, antiqua ad clericos pedagia et ipsorum res, quas non racione mercature per terras uel aquam defferri faciebant, prorogabant et eciam extendebant, in elusionem memorate sentencie et preiudicium ecclesiastice libertatis; quorum fraudibus et exquisitis maliciis uolens obuiare, Bituricense concilium, iam elapsis multorum annorum curriculis, in Andegauensibus ciuitate et diocesi per predecessorem nostrum hactenus sollempniter publicatum, cupiensque tam presumpte calliditatis astuciam pena debita castigare, statuit, ut, nisi infra duos menses a tempore sollempnis publicacionis dicti concilii facte in ciuitatibus et diocesibus, in quibus ipsa consistunt pedagia, numerandos, ab ipsis illicitis pedagiorum exaccionibus in totum desisterent, excommunicacionis sentencie ex tunc ipso facto auctoritate dicti concilii subiacerent; et nos quam plurimorum relatu accepimus, quod nonnulli domini temporales ciuitatis et diocesis Andegauensium et eorum allocati, qui et publicani dicuntur, eorum pedagia, uectigalia, monagia et costumas colligentes, a clericis et personis ecclesiasticis secularibus et religiosis, pro rebus suis propriis, quas per illorum districtum non causa negociacionis defferunt seu defferri faciunt uel transmittunt, et insuper de rebus, quas in mercatibus et nundinis uel alibi dicte persone ecclesiastice ad proprium usum comparant, contra iuris auctoritatem et antiquam consuetudinem, pedagia, uectigalia, monagia et costumas exibunt et extorquent in preiudicium et eneruacionem ecclesiastice libertatis, sic dicti concilii sentenciam dampnabiliter incurrendo; et quod nonnulli uiri ecclesiastici, timidi ut lepores, fatui ut mutones, per insipienciam et uecordiam suam neruum ecclesiastice discipline rumpentes, premissa pocius eligunt persoluere quam contendendo suo priuilegio se tueri, sic toti ordini clericali ac ecclesiastice libertati, prestando talia, derogando.</p>
                    <p>Et nos, ad quos sollicitudine pastoralis officii spectat priuilegia ecclesiarum nostre diocesis et ecclesiasticam libertatem deffendere et tueri, licet dictis personis ecclesiasticis super premissis propter suam imprudenciam et negligenciam, ut est dictum, minime conquerentibus, non possimus talia absque consciencie remorsu et scrupulo tollerare, uolentesque in hac parte nostram animam liberare, uobis precipiendo mandamus, quatinus ad certum diem et locum uel dies et loca, rectoribus ecclesiarum ceterisque personis ecclesiasticis archidiaconatus uestri per uos uel per alios, quibus iniungendum duxeritis, conuocatis, eisdem premissa in persona propria insinuare, exponere et intimare curetis, eisdem personis districte sub pena suspensionis et excommunicacionis inhibentes, ne pro rebus suis, quas non negociacionis uel mercature causa, quod eis non licet, per aquam uel terram defferri faciunt aut transmittunt, aut pro rebus quas in mercatibus et nundinis uel alibi ad proprium usum comparant, contra priuilegium clericale uel toti clero indultum, uectigalia, pedagia, monagia aut costumas persoluere aut prestare presumant, quod si sibi in res uel personas a publicanis et premissorum exactoribus, racione premissorum, aliqua uiolencia inferatur, nobis aut officiali nostro conquerendo insinuare procurent; eisdem nichilominus personis ecclesiasticis iniungentes, quatinus dictos publicanos et exactores predicta uectigalia, pedagia, monagia et costumas a predictis personis ecclesiasticis illicite, ut predicitur, exigentes, in ecclesiis suis publice excommunicatos denuncient auctoritate concilii memorati; et si quos dictam sentenciam incurrere aut incurrisse nouerint, ad noticiam nostram uel officialis nostri defferant indilate.</p>
                    <p>Sane quare nonnulle de predictis personis ecclesiasticis, maxime beneficiate, fumo fornacis magne cupiditatis et auaricie, que est omnium malorum radix et origo, ut uerrissime testatur Apostolus, obscurate, puluere terrenorum, fumo uoluptatum, stercoribus irundinum excecate, non Deo sed Mammone, non Creatori, qui est benedictus in secula, sed creature pocius seruientes, Deum propter nummum, quo nichil est miserius, contempnentes, laicis predicti fomentum erroris plerumque ministrare noscuntur, dum contra iuris diuini et humani prohibiciones et precepta, Deum obliti, sue salutis et eciam subditorum, quibus per suum malum exemplum iniciunt laqueum, immemores, negociaciones publice exercentes, turpia lucra sectantes, et, quod dolentes referimus, plerumque contractus fenebres ineuntes, nunc per aquas, nunc per terras, nunc per mercatus et nundinas, lucris temporalibus inhiantes, obmissis diuinis ministeriis, tanquam mercatores laici discurrentes, emendo villius, ut reuendant carius, res sic causa negociacionis et mercimonii comparatas per aquas et terras defferunt et transmittunt, a quibus predicta uectigalia, pedagia, monagia et costume merito exiguntur.</p>
                    <p>Quare cum legem offendant, non sunt legis auctoritate tuendi; et iustum est, ut qui suos excedunt terminos, a non suis terminis excedantur.</p>
                    <p>Et dicit decretalis Alexandri tercii: Dignum est, quod, qui similem cum aliis uitam suscipiunt, similem suscipiant in legibus disciplinam.</p>
                    <p>Et inde occasione sumpta, ad alios clericos, licite contrahentes et res suas in casu permisso et licito transferentes, trahitur per abusum.</p>
                    <p>Quare uobis, ut supra, precipiendo mandamus, quatinus dictis personis ecclesiasticis, sub eadem pena suspensionis et excommunicacionis, districte inhibeatis, ne negociaciones, mercimonia, emendo vilius et reuendendo carius, et super omnia, ne contractus fenebres, quod eciam laicis est dampnabile et prohibitum utriusque pagina Testamenti, inhire de cetero aut exercere presumant.</p>
                    <p>Per hec enim et similia totus ordo ecclesiasticus deturpatur, populus laicalis scandalizatur et dampnatur, dum illi qui debent esse lux mundi, oculi Ecclesie, speculum laicorum, duces populi christiani, arietes gregis dominici, tenebrescentes et, ut premittitur, amore temporalium excecati, una cum grege suo, cui ducatum prestare debent, in precipicium baratri dilabuntur, eisdem certissime intimantes, quod, nisi a premissis prohibitis et illicitis destiterint, si quem super premissis conuincere culpabilem potuerimus, in ipsum intendimus canonicam infringere ulcionem.</p>
                    <p>Absit enim a nobis quod, talia in Dei Ecclesia tolerando, cum ipsis simus participes supplicii gehennalis.</p>
                    <p>Presentis cedule decanis in uestro archidiaconatu constituti copiam faciatis, ut per ipsos fiat aliis rectoribus et prelatis.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
