<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Paris</title>
                <recordID>0357</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1347</origDate>
                <dateNotes/>
                <origPlace>Paris</origPlace>
                <diocese>Paris</diocese>
                <province>Sens</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 357</p>
                <p>Year: 1347</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: Mansi gives 1346; Leinweber gives 1347</p>
                <p>Place: Paris</p>
                <p>Diocese: Paris</p>
                <p>Province: Sens</p>
                <p>CountryModern: France</p>
                <p>Latitude: 48.24754</p>
                <p>Longitude: 3.287659</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Mansi 26, col 15-24</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>IN nomine Domini, Amen.</p>
                    <p>Uniuersis presentes litteras inspecturis, Guillelmus miseracione Diuina archiepiscopus Senonensis, salutem in eo qui est omnium uera salus.</p>
                    <p>Pastoralis cura sollicitudinis nos inuigilare, et intendere, ac uacare subiectorum nostrorum commodis et remediis, ac tranquillitati, quieti, prosperitati, et paci; eorumdemque subditorum periculis et incommodis obuiare, animarum ipsorum saluti prouidere, scandalaque remouere, et derformatorum reformacioni prospicere sollicitat et compellit.</p>
                    <p>Hoc est quod profecto desideranter exquirimus, et ad id mentis nostre sedulo destinamus affectum.</p>
                    <p>Eapropter repertis per nos alias, tam uisitando nostras diocesim et prouinciam, quam aliter, multis casibus et negotiis, totas diocesim et prouinciam nostras ac statum ipsarum tangentibus seu concernentibus; auditis eciam et intellectis tunc et alias, necnon in concilio, de quo infra fit mencio, pluribus oppressionibus, malitiis, grauaminibus, et iniuriis, que quotidie nobis ac nostris subditis inferentur, in quibus et aliis excessibus iusticia leditur, prorogatur iniquitas, et uniuersi cleri decoloratur honestas, tam per usus litterarum falsarum, et abusus eciam litterarum, quam per uocaciones, seu citaciones, capciones, et detenciones clericorum, et personarum ecclesiasticarum, ac suorum bonorum mobilium, necnon secularium illicitas et indebitas exacciones seu extorsiones, et totius iurisdiccionis ecclesiastice perturbaciones, ac immunitatis seu libertatis ecclesiastice infracciones seu uiolaciones, et per inhonestos gestus, habitus, et mores prauos, ac regimina mala ipsorum clericorum, et ipsarum personarum ecclesiasticarum, ac eciam religiosarum, et circa Diuinorum celebraciones, ac per alios multos modos.</p>
                    <p>Quibus licet alias salubriter sit in parte prouisum, tam per sacras canonicas, quam prouinciales eciam et publicatas in prouincialibus conciliis sancciones: quia tamen null sanccio, quantumcumque perpenso digesta consilio, ad humane nature uarietatem et machinaciones eius inopinabiles sufficit; et presertim quod uestre adeo, aliquid certum clarumque statuitur, quin ex causis emergentibus quibus iura et statuta iam facta mederi non possunt, in dubium reuocetur; quia eciam ab adolescencia uiri procliuis ad malum sensualitas humana declinat, per quod morum subuersio in clero et populo frequenter obrepit: necessaria est superioris auctoritas, ut per cultoris prouidi sarculum extirpet vicia, uirtutes inserat, excessus corrigat, scandalis seu periculis et incommodis obuiet, subditis prouideat, moresque reformet.</p>
                    <p>Hinc est, quod nos Guillelmus predictus, cupientes adhibere super his, prout ad nos pertinet, remedium opportunum, anno Domini millesimo trecentesimo quadragesimo sexto, die Mercurii post Dominicam qua cantatur Letare Ierusalem, uidelicet quarta decima die mensis Martii, continuata de die in diem, a die Ueneris precedenti, in nostro sacro prouinciali concilio [1] una cum uenerabilibus fratribus suffraganeis nostris, B. Parisiensi, P. Antissiodorensi, I. Meldensi, I. Trecensi, et B. Niuernensi, episcopis; ac uicariis, et procuratoribus uenerabilium fratrum suffraganeorum nostrorum Carnotensis et Aurelianensis episcoporum; ceterisque personis ecclesiasticis nostrarum diocesis et prouincie, que potuerunt commode interesse [2] ad ordinandum, statuendum, et reformandum ea que essent ordinanda, statuenda, et reformanda, celebrato Parisiis congregati: eodem approbante concilio statuimus et ordinamus, sacras constituciones canonicas, et eciam prouinciales circa premissa editas, et alias in concilio prouinciali publicatas, esse inuiolabiliter obseruandas, sub penis in eisdem contentis.</p>
                    <p>Et insuper quod contrarium facientes, seu eas non seruantes, per suos superiores ordinarios, iudices ecclesiasticos, pena arbitraria puniantur.</p>
                    <p>Uerum, quia ex dictis prouincialibus constitucionibus, et aliis iamdudum in prouincialibus conciliis publicatis, nullus aut rarus fructus, seu profectus prouenit, qui forte ad multorum noticiam non uenerunt, seu propter hominum labilem memoriam, uel propter conciliorum raritatem seu eciam paucitatem, aut propter temporis longinquitatem seu diuturnitatem: omnes constituciones predictas prouinciales, et ceteras in aliis prouincialibus conciliis publicatas, eodem approbante concilio innouamus, et uolumus eas, que eciam per uitium scriptorum erant male scripte, et reliquas que sequuntur, in hoc legi concilio et eciam publicari.</p>
                    <p>Statuentes, quod in conciliis prouincialibus, que fient de cetero, legantur ac eciam publicentur: quodque nostri omnes suffraganei, abbates, priores conuentuales, et eciam procuratores capitulorum, ipsas omnes recipiant, et habeant citius quam poterunt; ac in suis synodis, curiis, conuentibus et capitulis, legi et publicari faciant et procurent.</p>
                    <p>Ceterum, quia que generaliter omnino dicuntur, nisi aliqua specialiter exprimantur, neglecta uidentur: quasdam de dictis prouincialibus constitucionibus, quarum alique fuerunt facte per bone memorie domnum predecessorem et patrem nostrum dominum Guillelmum, quibusdam uerbis additis et detractis, hic duximus specialiter sub hac forma exprimendas, et eciam inserendas.</p>
                </div>
                <div>
                    <head>Capitulum 1</head>
                    <p>CLericis, et personis ecclesiasticis, laicos infestos oppido tradit antiquitas: quod et presentium experimenta temporum manifeste declarant, dum suis finibus non contenti, nituntur in uetitum, ad illicita frena relaxant, nec prudenter attendunt, quod sit eis in clericos et personas ecclesiasticas interdicta potestas.</p>
                    <p>Nihilo minus ipsos et ipsas de die in diem capit, seu capi facit iusticia secularis, et captos seu captas in prisionem seu carcerem detrudit, seu detrudi; detinet, seu detineri; et quod grauius est torquet, seu torqueri; ultimo supplicio tradit, seu eciam tradi facit, in preiudicium iurisdiccionis ecclesiastice et libertatis eiusdem.</p>
                    <p>Nos igitur talibus iniquis actibus obuiare uolentes, sacro approbante concilio, statuimus ac eciam ordinamus, ut si contigat clericum seu personam ecclesiasticam in uillis, seu castris, aut locis diocesis et prouincie Senonensis capi per iudicem secularem, seu detineri, uel ultimo tradi supplicio, iudex requisitus, seu monitus de reddendo eumdem clericum, seu illam personam [5] ipsius, suo iudici ecclesiastico non reddiderit, seu restituerit, uel reddere aut restituere noluerit, seu recusauerit, aut plus debito distulerit, in sua malicia perseuerans: cessetur a Diuinis, celebracioque Diuinorum, ac Diuine laudis, organa [6] dictis uillis, castris, seu locis, quamdiu detinebitur, nedum in illa ecclesia infra cuius fines detinetur, sed eciam in aliis ecclesiis in dictis uillis, castris, seu locis, si plures ecclesie sint ibidem, necnon in parochia, in qua huiusmodi clericum, seu personam [7] aut transferri contigerit, et eciam in parochia seu parochiis, in qua seu quibus, capiens seu detinens, aut ultimo supplicio tradens capi, detineri, aut ultimo supplicio tradi faciens uel procurans, morabitur, seu habebit domicilium, aut [8] aliis quibuscumque, quamdiu in ecclesia presens erit, quousque huiusmodi clerici seu persone ecclesiastice fuerit facta restitucio debita, sufficiens, integra, et perfecta.</p>
                    <p>Quod et ad religiosorum ecclesias et monasteria in dictis uillis, castris, seu locis consistentes seu consistencia, et ad alias ecclesias eisdem contiguas extendi uolumus: ne, si in quibusdam et non aliis cessaretur, cessacionis et suspensionis huiusmodi interdicto ualeat uilipendi.</p>
                    <p>Et predictas cessaciones et suspensiones auctoritate presentis concilii, ab omnibus tam exemptis quam non exemptis, cum de iure ad hoc eciam teneantur, uolumus obseruari.</p>
                    <p>Et nihilo minus precipimus et mandamus, ut curati, tales capientes, detinentes, transferentes, seu ultimo supplicio tradentes, capi, detineri, transferri seu tradi ultimo supplicio facientes, seu eciam procurantes, excommunicatos a canone denuncient publice singulis diebus Dominicis et festiuis in ecclesiis eorumdem.</p>
                </div>
                <div>
                    <head>Capitulum 2</head>
                    <p>Preterea cum sit certum, eos qui abiectis uestibus proprio conuenientibus ordini, alias assumere et in publico portare, racionabili causa cessante, presumunt, se indignos reddere prerogatiua illius ordinis professorum: statutum prouinciale per dictum dominum Guillelmum factum, prohibens clericis beneficiatis et presbyteris uti publice caligis rubeis, uiridibus, scatatis, [9] et comam nutrire, barbamue prolixam seu tonsuram inhonestam, aut a parte exteriori almucias de cendeto seu de uelueto deferre, imponens penam priuacionis medietatis distribucionum, quantum ad beneficiatos, post monicionem canonicam [10] sistentibus, et aliis arbitrariam, eodem approbante concilio extendimus ad clericos beneficiatos, et religiosos, in ecclesiis seu locis suorum beneficiorum, uel monasteriorum, et ad presbyteros utentes, palam per uias incedendo, uestibus fronssatis, nimium fissis [11] capuciis, aut capellis super capita, uel tassis; et corrigiis inhonestis, seu annulis in manibus aut sotularibus ad boucletas argenteas, siue longis manicis uel cornetis.</p>
                    <p>Item ut uniformitas in almuciis beneficiatorum, de quibus supra, [12] prouisione concilii duximus statuendum, quod canonici cathedralium et collegiatarum ecclesiarum utantur almuciis nigris, forratis minutis uariis, et alii beneficiati in dictis ecclesiis, eciam nigris, non tamen forratis minutis uariis, sed a [13] priuacionis medietatis distribucionum, quantum ad canonicos; et quoad alios, penam arbitrariam, lapso festo beate Marie Magdalene proximo, imponentes.</p>
                </div>
                <div>
                    <head>Capitulum 3</head>
                    <p>Item cum per dictum dominum Guillelmum in prouinciali concilio statutum fuerit, quod si excommunicatus, et aggrauatus auctoritate ordinaria, per annum sic steterit, et monitus ut infra tres menses continuos post dictum annum faciat absolui, hoc non fecerit, extunc contra ipsum, ut suspectum de heresi, procedatur.</p>
                    <p>Et in quadam constitucione canonica, publicata, in quodam concilio et alias, caueatur quod si suspectus de heresi, uocatus ut de fide respondeat, excommunicacionem in eum latam, pro eo quod parere subterfugit aut contumaciter se absentat, per annum sustinuerit, uelut hereticus condemnetur.</p>
                </div>
                <div>
                    <head>Capitulum 4</head>
                    <p>Et insuper quod ordinarii possint capere seu capi facere hereticos, seu de heresi suspectos: et eciam iudices seculares seu domini temporales ex parte ordinariorum super hoc requisiti, eos capere seu capi facere teneantur secundum legitimas et canonicas sancciones.</p>
                    <p>Eodem approbante concilio statuimus, quod si dicti iudices, seu domini, ex parte ordinariorum super hoc requisiti, eosdem hereticos seu de heresi suspectos, infra tempus ab ordinariis prefigendum, capere seu capi facere cum potuerint, et captos reddere, distulerint, seu recusauerint aut neglexerint, excommunicati sint auctoritate sacri prouincialis concilii: absolucione, premissa satisfaccione, ordinariis reseruata.</p>
                </div>
                <div>
                    <head>Capitulum 5</head>
                    <p>Item cum ea que ad certum usum destinata sunt, ad illum debeant non ad alium conuerti; et in statutis prouincialibus contineatur, quod ea que legantur uel debentur ad emendos redditus, illi ad quos pertinet recipiant a debitoribus, et deponant in utilitatem ecclesiarum conuertenda nec in usus sacerdotum proprios reuertantur: nos eodem approbante concilio statutum huiusmodi declaramus, sic, quod huiusmodi debita uel legata in quadam arca in ecclesia deponantur, cuius arce unam clauem habeant decanus Christianitatis, archipresbyter, uel sacerdos, et aliam matricularii seu prouisores; quodque citius quam poterit fieri, in redditibus, uel alias secundum diocesanorum arbitrium, conuertantur.</p>
                </div>
                <div>
                    <head>Capitulum 6</head>
                    <p>Item cum in statutis prouincialibus caueatur specialiter et expresse, quod illi qui ad prouinciale concilium uenire tenentur, si propter impedimentum canonicum remaneant, se excusent per idoneum nuncium litteratorie destinatum, qui possit facere fidem per iuramentum de impedimento canonico, super quo eciam debet habere mandatum, quodque littere aliquorum in concilio nullatenus admittantur, nisi scribant cum obediencia debita: nos statutum huiusmodi innouando, ipsum taliter declaramus, quod in procuratoria sic scribatur, Reuerendo in Christo patri ac domino, domino, etc. recommendacionem et obedienciam debitam, cum omni reuerencia et honore.</p>
                </div>
                <div>
                    <head>Capitulum 7</head>
                    <p>Item cum per litteras citatorias de, Rogamus, multi quandoque uexentur indebite et iniuste: nos sacro approbante concilio statuimus, quod littere huiusmodi non transeant, nisi contineatur in eis, quod pars impetrans, uel procurator suus, fidem per iuramentum, uel alias, fecerit de contractu, et signetum officialis, seu eius locum tenentis, cum sigillo curie, in eis sit appensum.</p>
                </div>
                <div>
                    <head>Capitulum 8</head>
                    <p>Item eodem approbante concilio precipimus, et eciam ordinamus, quod prioratus, et ecclesie parochiales, in quibus non sunt sufficientes redditus, uniantur iuxta canonicas sancciones: quodque per diocesanos, presentatis per quascumque personas ecclesiasticas presentandi ad aliquas ecclesias ius habentes, de prouentibus ecclesiarum huiusmodi porciones debite assignentur, prout et secundum quod in sacris constitucionibus canonicis super hec editis continetur.</p>
                </div>
                <div>
                    <head>Capitulum 9</head>
                    <p>Et insuper, quod antique constituciones et noue canonice, tam in antiquis decretalibus, quam in Clementinis, in titulo de religiosis domibus situate, mencionem de xenodochiis, leprosariis, et eleemosinariis facientes, inuiolabiliter ac integre obseruentur.</p>
                </div>
                <div>
                    <head>Capitulum 10</head>
                    <p>Item sacro approbante concilio inhibemus abbatibus, prioribus, curatis, et beneficiatis aliis, ne permittant monasteria sua uel ecclesias, seu domos, ruere, aut hereditagia inculta remanere; et si non possint in totum reficere uel colere, statuimus, et eciam ordinamus, quod saltem quolibet anno ponant in refecciones et culturas huiusmodi aliquam quotam partem, diocesani arbitrio limitandam: que per deputandos a diocesano in refecciones et culturas huiusmodi conuertatur; nisi ad reparaciones uel refecciones predictas alias teneantur.</p>
                </div>
                <div>
                    <head>Capitulum 11</head>
                    <p>Prohibentes eciam prelatis regularibus ne prioratus, ecclesias, administraciones, aut beneficia ad eorum disposicionem spectancia, que non sunt de mensa sua, sed speciales priores, administratores, seu rectores consueuerunt habere, applicent mensis suis, uel pensiones ueteres augeant, aut nouas eis imponant: ipsisque precipimus, quod facta in contrarium ad statum pristinum reducantur; et nisi moniti per diocesanos hoc fecerint, per eos arbitrarie puniantur; et nihilo minus attentata secus, in statu debito reponantur.</p>
                </div>
                <div>
                    <head>Capitulum 12</head>
                    <p>Item eodem approbante concilio precipimus, et eciam ordinamus, quod constitucio Clementina in titulo de iudiciis posita, qua cauetur, quod in causis matrimonialibus, usurarum et decimarum, ac quibusdam causis aliis ibi expressis, et eas quoquomodo tangentibus, summarie, simpliciter, et de plano, ac sine strepitu et figura iudicii, procedatur, uniformiter ab omnibus obseruetur: presertim quando curati, uel uiri ecclesiastici habent super hec litigare: quodque ad rectam et integram prestacionem decimarum sine deduccione aliqua talibus faciendam, illi qui tenentur ad eas, monicione premissa, per censuram ecclesiasticam compellantur.</p>
                    <p>Et ut libentius hoc faciant, constitucionem primam sitam in titulo de decimis libro sexto, hic duximus publicandam et eciam inserendam, que fratribus predicatoribus et Minoribus dirigitur per hunc modum.</p>
                    <p>[14] Discrecioni uestre mandamus, districtius inhibentes, ne talia, que audientes a decimarum uel aliarum rerum ecclesiis debitarum solucione retrahant, uel alias animos corrumpant audientium, in sermonibus uestris, uel alibi de cetero proponere presumatis: quinimmo uerbo et opere informetis eosdem, ut ad solucionem predictorum proprie uoluntatis animo sint intenti. [15]</p>
                </div>
                <div>
                    <head>Capitulum 13</head>
                    <p>Item auctoritate dicti concilii precipimus, quod obseruetur inuiolabiliter ordinacio facta per sancte memorie Ioannem papam uicesimum secundum, de dicendo ter Aue Maria tempore seu hora ignitegii; in qua ordinacione conceditur certa indulgencia dicentibus ter Aue Maria dictis tempore et hora.</p>
                    <p>Et cum hoc ipso facto approbante concilio, omnibus tunc orantibus pro statu prospero ecclesie et regni, ac pro pace, dominis Rege et Regina, liberisque ipsorum, ac dicentibus tunc Pater noster et Aue Maria, concedimus indulgencias que sequuntur: uidelicet singulis diebus auctoritate nostra triginta dies; et cuiuslibet suffraganei, uiginti dies in prouincia Senonensi.</p>
                    <p>In quorum omnium et singulorum premissorum testimonium, sigillum nostrum, una cum dictorum suffraganeorum nostrorum presentium sigillis huiusmodi litteris duximus apponendum.</p>
                </div>
                <div>
                    <head>Explicit</head>
                    <p>Datum et actum in domo episcopali Parisiensi, anno et die predictis [16] G. Parisiensis. P. Antissiodorensis. I. Meldensis I. Trecensis. B. Niuernensis.</p>
                </div>
                <div>
                    <head>Footnotes</head>
                    <p>[1] open round brackets here.</p>
                    <p>[2] close round brackets here.</p>
                    <p>[5] gap marked with &quot;........&quot;.</p>
                    <p>[6] gap marked with &quot;..... .....&quot;.</p>
                    <p>[7] gap marked with &quot;.....&quot;.</p>
                    <p>[8] gap marked with &quot;.....&quot;.</p>
                    <p>[9] gap marked with &quot;.....&quot;.</p>
                    <p>[10] gap marked with &quot;........&quot;.</p>
                    <p>[11] gap marked with &quot;.....&quot;.</p>
                    <p>[12] gap marked with &quot;.....&quot;.</p>
                    <p>[13] gap marked with &quot;....&quot;.</p>
                    <p>[14] open quotacion marks here.</p>
                    <p>[15] close quotacion marks here.</p>
                    <p>[16] gap marked with &quot;.........&quot;.</p>
                </div>
            </div>
        </body>
    </text>
</root>
