<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Angers</title>
                <recordID>0293</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1279</origDate>
                <dateNotes/>
                <origPlace>Angers</origPlace>
                <diocese>Angers</diocese>
                <province>Tours</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 293</p>
                <p>Year: 1279</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Angers</p>
                <p>Diocese: Angers</p>
                <p>Province: Tours</p>
                <p>CountryModern: France</p>
                <p>Latitude: 47.473612</p>
                <p>Longitude: -0.554167</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Avril, Tours, 271-75</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Concilium celebratum apud Andegauis anno Domini millesimo ccm lxxix.</p>
                    <p>Ad honorem Dei et utilitatem ecclesiarum nostre prouincie Turonensis, quibus auctore Domino presidemus, necnon ad reformacionem eorum que in uisitacione dicte prouincie inuenimus corrigenda, uocatis uenerabilibus fratribus suffraganeis nostris, abbatibus, capitulis et aliis qui fuerunt euocandi, prouinciale concilium Andegaui die dominica post festum beate Luce euangeliste duximus celebrandum, in quo de ipsorum episcoporum, abbatum et aliorum ad hoc uocatorum consilio et assensu, ordinauimus capitula que sequuntur, statuta prouincialium conciliorum tam predecessorum nostrorum quam auctoritate nostra alias edita, nihilominus innouantes.</p>
                </div>
                <div>
                    <head>Capitulum 1</head>
                    <p>De trahentibus personas ecclesiasticas super accionibus personalibus ad iudicium seculare.</p>
                    <p>Cum nuper in Bituricensi concilio auctoritate domini Simonis, tituli Sancte Cecilie presbyteri cardinalis apostolice sedis legati congregato, prouida fuerit deliberacione statutum de iusticiariis secularibus solam iurisdiccionem temporalem habentibus, qui in accionibus personalibus ecclesiasticas personas coram se litigare compellunt, quod si iidem iudiciarii dictas personas in premissis coram se litigare compellant uel compulerint, eo ipso auctoritate dicti concilii sentenciam excommunicacionis incurrant, nos, ad instar predicti concilii, in eos qui predictas personas coram dictis secularibus iusticiariis super accionibus personalibus traxerint uel trahi procurauerint, excommunicacionis sentenciam auctoritate presentis concilii promulgamus que circa eos nullatenus relaxetur, nisi lesis huiusmodi de damnis et expensis et interesse prius per ipsos satisfactum fuerit.</p>
                </div>
                <div>
                    <head>Capitulum 2</head>
                    <p>De penis [1].</p>
                    <p>Pro litteris ordinacionum et pecunia exigenda.</p>
                    <p>Preterea cum scriptum sit in canone quod sicut non debet episcopus manum quam imponit uendere, ita nec minister uel notarius in ordinacione cuiusquam uocem uel calamum uendere, presentis approbacione concilii prohibemus ne quis de cetero pro litteris sigillandis, que conceduntur pro ordinacionibus clericorum, aliquod pecuniarum commodum uel quicquam aliud exigat, uel recipiat temporale, alioquin statuti huiusmodi transgressores, si in sacris, sint suspensi, si laici uel in minoribus ordinibus fuerint constituti, excommunicacionis sententie, huius auctoritate concilii, se nouerint subiacere.</p>
                </div>
                <div>
                    <head>Capitulum 3</head>
                    <p>De cadaueribus ecclesiastice sepulture non tradendis.</p>
                    <p>Item, cum in pluribus casibus prohibeant tam canones quam prouincialium conciliorum statuta quorumdam defunctorum corpora tradi ecclesiastice sepulture, et nonnulli sicut in aliquibus nuper huius prouincie locis accidit, preter assensum parochialis presbiteri, in ecclesiis uel cimiteriis propria temeritate intulerint corpora talium defunctorum, nos transgressorum huiusmodi et eorum insolencias pene adieccione cohibere uolentes omnes huiusmodi presumptores et illos eciam qui ad hoc eis opem aut consilium dederint, excommunicacionis sentenciam incurrere uolumus ipso facto, sacerdotibus qui ad hoc interesse presumpserint usque ad sex menses hoc ipso suspensionis sentenciam incursuris.</p>
                </div>
                <div>
                    <head>Capitulum 4</head>
                    <p>Contra clericos qui excommunicacionem sustinent per annum et amplius et est pena maxima [2].</p>
                    <p>Item, quia ex eo quod ecclesiastica censura damnabiliter contemnitur, nec ut decet seruatur, a clericis maxime tam secularibus quam regularibus ceteros ad id per exempla perniciosa trahentibus ad ruinam frequenter contigit rumpi neruum ecclesiastice discipline, nos uolentes obuiare eorum malitiis, prout possumus, remedium adhibendo, auctoritate presentis concilii duximus statuendum, quod clerici, tam seculares quam religiosi beneficium ecclesiasticum seu administracionem quamlibet obtinentes, si excommunicacionis sentenciam auctoritate ordinaria uel canonis latam incurrerint, postquam solemniter fuerit publicata per amissionem fructuum beneficiorum suorum, seu administracionum huiusmodi quibus a iure puniantur, quandiu in excommunicacione perstiterint, et quos ad consilium diocesani loci conuerti precipimus in utilitatem ecclesiarum illarum.</p>
                    <p>In quibus obtinuerint beneficia seu administraciones predictas, si dictam sentenciam ultra annum sustinuerint animis obstinatis, per locorum diocesanos legitime moneantur, ut an dicta excommunicacionis sentencia faciant se absolui.</p>
                    <p>Et si post monicionem huiusmodi, absolucionis beneficium non procurauerint infra alium annum a tempore monicionis ipsorum beneficiis suis per locorum episcopos huius concilii autoritate priuentur.</p>
                </div>
                <div>
                    <head>Capitulum 5</head>
                    <p>Datur episcopis in suis diocesis facultas absoluendi a censuris a concilio latis [3].</p>
                    <p>In omnibus autem casibus in quibus excommunicacionis uel suspensionis sentenciam in presenti concilio duximus promulgandam, cuilibet episcopo in suis ciuitate et diocesi absoluendi suspensos et excommunicatos post satisfaccionem congruam in forma ecclesie auctoritate presentis concilii concedimus potestatem.</p>
                </div>
                <div>
                    <head>Explicit</head>
                    <p>In cuius rei testimonium etc.</p>
                    <p>Actum dicta die anno Domini MoCCoLXXIX.</p>
                </div>
                <div>
                    <head>Footnotes</head>
                    <p>[1] remoued &lt;&gt;</p>
                    <p>[2] remoued &lt;&gt;</p>
                    <p>[3] remoued &lt;&gt;</p>
                </div>
            </div>
        </body>
    </text>
</root>
