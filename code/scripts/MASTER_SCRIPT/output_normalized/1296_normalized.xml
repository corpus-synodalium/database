<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Rennes</title>
                <recordID>1296</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1273</origDate>
                <dateNotes/>
                <origPlace>Rennes</origPlace>
                <diocese>Rennes</diocese>
                <province>Tours</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1296</p>
                <p>Year: 1273</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Rennes</p>
                <p>Diocese: Rennes</p>
                <p>Province: Tours</p>
                <p>CountryModern: France</p>
                <p>Latitude: 48.1147</p>
                <p>Longitude: -1.6794</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Avril, Tours, 244-49</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Concilium apud Redonem celebratum die lune post Ascensionem Domini, anno eiusdem Domini MoCCoLXXIIIo.</p>
                    <p>Ad honorem Dei et utilitatem ecclesiarum prouincie Turonensis, quibus auctore Domino presidemus, necnon et ad reformacionem eorum que in uisitacione dicte prouincie inuenimus corrigenda, uocatis uenerabilibus fratribus suffaganeis nostris, capitulis, abbatibus et aliis qui fuerant euocandi, concilium prouinciale apud Redones die lune post Ascensionem Domini duximus celebrandum, in quo de ipsorum episcoporum, abbatum et omnium aliorum ad hoc uocatorum consilio et assensu, ordinauimus et promulgauimus capitula que sequuntur.</p>
                </div>
                <div>
                    <head>Capitulum 1</head>
                    <p>Ne aliquis in episcopum, abbatem uel abbatissam manus iniiciat uiolentas uel in domos eorum ignem mittat, nec sacerdotem, rectorem uel personam ecclesiasticam occidat [1].</p>
                    <p>Si quis in hoc genus sacrilegii inciderit, ut in episcopum, abbatem uel abbatissam manus iniicerit uiolentas, uel in domos eorum ignem immiserit, uel sacerdotem, uel rectorem ecclesie uel personam ecclesiasticam occiderit uoluntarie uel mutilauerit, si clericus fuerit omni beneficio ecclesiastico tam obtento quam obtinendo ipso facto sine spe restitucionis sit priuatus, et eum anathematis uinculo innodatus.</p>
                    <p>Si uero laicus predicta attemptauerit, uel aliquid de predictis, eius liberi et quilibet successor usque in gradum tertium a suscepcione eciam prime tonsure et ordinum omnium ac quolibet beneficio ecclesiastico habeantur per totam Turonensem prouinciam penitus alieni, et qui talem scienter presentauerit, sit illa uice presentacione priuatus et qui eum scienter receperit uel instituerit uel institui mandauerit, per sequens prouinciale concilium canonice puniatur, predicto tamen clerico totaliter ex predicta causa repulso uel amoto et eum uinculo excommunicacionis astringimus, si per uiolenciam illud beneficium presumpserit retinere.</p>
                </div>
                <div>
                    <head>Capitulum 2</head>
                    <p>Ut de bonis Ecclesie fiat hospitalitas, eamque firmarius ecclesie parochialis exerceat de porcione ad id opus sibi relicta [2].</p>
                    <p>Uerum quia quicquid habent clerici pauperum est, domus eorum omnibus debent esse communes, per quodm indecens uideretur si de bonis ecclesiasticis Christi pauperibus hospitalitas negaretur.</p>
                    <p>Idcirco, statuimus quod nulla parochialis ecclesia concedatur ad firmam, nisi iuxta diocesani loci arbitrium firmario tanta porcio relinquatur, quod Christi pauperibus ualeat condecens hospitalitas exhiberi, et ad id rectores ecclesiarum per episcopos proprios compellantur.</p>
                </div>
                <div>
                    <head>Capitulum 3</head>
                    <p>Ne prioratus bonis omnibus denudentur.</p>
                    <p>Ex cupiditate que radix omnium malorum est, procedit quod abbates uelc priores uel administratores de loco ad locum transferentes uel translati, prioratus uel administraciones uacantes cessione, morte uel mutacione abbatum, priorum uel administratorum, bonis in eisdem inuentis denudant, super quos alias in concilio edito apud Castrum Gunterii per recolende memorie Uincentium predecessorem nostrum prouida deliberacione fuit statutum ne iidem abbates seu priores aut administratores prioratus huiusmodi seu loca uacacionis tempore adeo denudare presumant bonis in eisdem inuentis, quin prioribus et monachis in eisdem morantibus, usque ad tempora collectarum sufficiens prouisio remaneret, et si contra facerent ad diocesani arbitrium punirentur.</p>
                    <p>Sed quia parum aut nihil utilitatis adhuc ex hoc euenisse comperimus, nos statutum predictum sicut in precedenti predicto concilio plenius scriptum est innouantes, adiicimus quod si abbates, priores, aut alii administratores huiusd statuti concilii fuerint transgressores, presentis auctoritate concilii ipso facto nouerint se suspensos [3].</p>
                </div>
                <div>
                    <head>Capitulum 4</head>
                    <p>De occupantibus et inuadentibus bona ecclesiasticarum personarum.</p>
                    <p>Sane cum in predicto Castri Gunterii concilio fuerit ordinatum ut barones ac milites, balliui, potestates, personeque alie seculares, si post moniciones et inhibiciones legitimas generaliter per locorum ordinarios, uel de ipsorum mandato eis factas, ecclesias, prioratus, domosue possessiones uel alias res ecclesiasticas indebite occupauerint seu inuaserint, aut in religiosorum domibus posuerint comestores, ipso facto sint excommunicacionis uinculo innodati.</p>
                    <p>Nos statutum huiusmodi, presentis auctoritate concilii innouamus, adiicientes ut loca ad que deferentur bona taliter occupata, et in quibus eciam detinebuntur, supponat diocesanus prout et quando uel quandiu expedire uiderit ecclesiastico interdicto.</p>
                    <p>Bona autem ecclesiastica intelligimus in hoc casu, non solum propria clericorum, uerum eciam deposita, commodata, et ab eis conducta, et precario concessa et quorum habent eedem persone ecclesiastice possessionem aut detencionem quamcunque et que in ipsorum seruicio capiuntur necnon si ecclesiasticarum personarum occasione et in ipsorum preiudicium et contemptum eorum homines et bona eorumdem hominum qui sub iurisdiccione temporali consistunt ecclesie, capiantur aut eciam inuadantur, hac appellacione uolumus et statuimus contineri.</p>
                    <p>Et quia facientes et consentientes par pena constringit, receptatores et defensores inuasorum; raptorum et malefactorum huiusmodi de quibus supra fecimus mencionem, eisdem penis quibus et ipsos malefactores eo ipso quod eosdem receptauerint aut defenderint eo ipso uolumus et precipimus subiacere, ut quos par facinus coinquinat et equat, utrosque pena similis comitetur.</p>
                </div>
                <div>
                    <head>Capitulum 5</head>
                    <p>Datur facultas episcopi absoluendi a censuris a concilio latis [4].</p>
                    <p>In omnibus autem casibus in quibus excommunicacionis uel suspensionis sentencias in presenti concilio duximus promulgandas, cuilibet episcopo in sua ciuitate et diocesi absoluendi excommunicatos huiusmodi et suspensos post satisfaccionem congruam in forma Ecclesie auctoritate presentis concilii liberam concedimus potestatem.</p>
                </div>
                <div>
                    <head>Capitulum 6</head>
                    <p>Concilia precedencia confirmantur et renouantur [5].</p>
                    <p>Concilia uero omnia et singula per predecessores nostros cum suffraganeorum nostrorum consilio et assensu hactenus celebrata renouamus et presentis approbacione concilii confirmamus.</p>
                </div>
                <div>
                    <head>Explicit</head>
                    <p>In cuius rei testimonium sigillum nostrum una cum sigillo suffraganeorum nostrorum presentium et consentium presentibus duximus apponendumd.</p>
                    <p>Actum apud Redones, die lune post Ascensionem Domini, anno eiusdem MCCLXXIIIo.</p>
                </div>
                <div>
                    <head>Footnotes</head>
                    <p>[1] remoued &lt;&gt;</p>
                    <p>[2] remoued &lt;&gt;</p>
                    <p>[3] Alternate uersion: Concilii Castri Gunterii institutum ne tempore uacacionis prioratus bonis denudentur innouamus, adiicientes quod si qui abbates aut priores uel alii administratores huiusmodi statuti fuerint transgressores, presentis auctoritate concilii ipso facto nouerint se suspensos.</p>
                    <p>[4] remoued &lt;&gt;</p>
                    <p>[5] remoued &lt;&gt;</p>
                </div>
            </div>
        </body>
    </text>
</root>
