<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Narbonne</title>
                <recordID>0322</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1351</origDate>
                <dateNotes/>
                <origPlace>Narbonne</origPlace>
                <diocese>Narbonne</diocese>
                <province>Narbonne</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 322</p>
                <p>Year: 1351</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Narbonne</p>
                <p>Diocese: Narbonne</p>
                <p>Province: Narbonne</p>
                <p>CountryModern: France</p>
                <p>Latitude: 43.1836</p>
                <p>Longitude: 3.0042</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Martene, Thes IV, 328-30</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>CONSTITUCIONES PROUINCIALES EDITE PER REUERENDUM IN CHRISTO DOMINUM PETRUM DEI ET APOSTOLICE SEDIS GRACIA SANCTE NARBONENSIS ECCLESIE ARCHIEPISCOPUM, EIUS SACRO APPROBANTE CONCILIO IN PROUINCIALI CONCILIO BITERRENSI, ANNO DOMINI M. CCC. L. PRIMO, DIE VII. NOUEMBRIS.</p>
                    <p>PAstoralis cure nostris humeris et animis inherens sollicitudo, etc. ut in editis.</p>
                </div>
                <div>
                    <head>Capitulum 1</head>
                    <p>CANON I.</p>
                    <p>De indulgencia concessa hiis qui se inclinant audito nomine IESU.</p>
                </div>
                <div>
                    <head>Capitulum 2</head>
                    <p>CANON II.</p>
                    <p>De indulgencia concessa associantibus Corpus Christi cum portatur ad infirmos.</p>
                </div>
                <div>
                    <head>Capitulum 3</head>
                    <p>CANON III.</p>
                    <p>De indulgencia data illis qui orant pro papa et pro rege.</p>
                </div>
                <div>
                    <head>Capitulum 4</head>
                    <p>CANON IV.</p>
                    <p>Quod fontes baptismales ecclesiarum sint clausi.</p>
                </div>
                <div>
                    <head>Capitulum 5</head>
                    <p>CANON V.</p>
                    <p>Contra infractores ecclesiasticarum libertatum.</p>
                </div>
                <div>
                    <head>Capitulum 6</head>
                    <p>CANON VI. De sacramento Eucharistie in tempore Paschali a parochialibus solum presbyteris ministrande.</p>
                </div>
                <div>
                    <head>Capitulum 7</head>
                    <p>CANON VII.</p>
                    <p>Ut beneficiati et in sacris ordinibus constituti in diebus sabbatinis a carnibus habeant abstinere.</p>
                </div>
                <div>
                    <head>Capitulum 8</head>
                    <p>CANON VIII.</p>
                    <p>Qualiter contra illos qui excommunicacionis sentenciam contemnentes exemplo pernicioso peragunt procedatur.</p>
                    <p>Huic canoni in editis imperfecto hec in fine debent addi, nisi prius per metropolitanum cum uno suffraganeo cum ipsis fuerit super hoc misericorditer dispensatum.</p>
                    <p>Si uero clericus beneficiatus, uel in dignitate seu personatu uel officio constitutus taliter excesserit; ultra penam laico inflictam, beneficio, si quod in prouincia nostra obtiner, sit ipso facto presentis concilii auctoritate priuatus: non beneficiatus autem ad obtinendum beneficium ecclesiasticum sic extunc inhabilis et indignus.</p>
                </div>
                <div>
                    <head>Capitulum 9</head>
                    <p>CANON IX.</p>
                    <p>Ut deferentibus litteras pro iurisdiccione ecclesiastica exercenda nulla inuiuria, uel uiolencia inferatur.</p>
                    <p>Cum iustitie ius suum cuilibet tribuenti, et ipsius ministris, ac reipublice plurimum detrahatur, si processus ipsorum ministrorum iustitie iniquorum contingat machinacionibus impediri: nos uolentes talium iustitie cultum impedientium ausus temerarios timore discipline ecclesiastice cohibere, prouisione presentis concilii duximus statuendum, quod si quis, cuiuscumque condicionis aut status existat, nuncios aut executores nostros et suffraganeorum nostrorum, officialium, uicariorum, seu eorum loca tenentium, uel uices gerentium, aut alias litteras et scripturas iudiciales nostras, uel suffraganeorum, uicariorum et officialium, seu loca tenentium predictorum deferentes hac occasione uerberare, capere, detinere, occultare, carceri mancipare, uulnerare, interficere, uel mutilare, seu litteras uel scripturas predictas, aut eorum bona auferre, seu rumpere ipsas litteras, uel instrumenta cancellare, uel alias destruere quoquomodo, uel ablatas celare, uel deferentes compellere ad frangendum, uel, ut eorum uerbis utamur, ad manducandum huiusmodi litteras uel scripturas, aut quod predicta, seu aliquod predictorum fiant procurauerit, aut facientibus dederit consilium uel fauorem, excommunicacionis sententie, quam exnunc ferimus subiaceat ipso facto: a qua nisi prius iudici, cuius auctoritatem contemserit, et passo iniuriam et ceteris quorum intererit, prout excessus exiget atrocitas, satisfecerit, nullatenus absoluatur.</p>
                </div>
                <div>
                    <head>Capitulum 10</head>
                    <p>CANON X.</p>
                    <p>De testamentis, quod intersit parochialis presbyter.</p>
                    <p>Item, ne relicte in testamentis uel aliis uoluntatibus emende, uel ad pias causas eleemosine, uel restituciones certe seu incerte in antea occultentur; statuimus, ut uel presbyter parochialis uel eius locum tenens interesse rogetur ordinacioni testamentorum si haberi poterit, aut quod infra VIII dies a die obitus testatoris numerandos notarius prelato, uel officiali, aut presbytero parochiali, uel eius locum tenenti uoluntatem testamenti reuelet, et infra alios octo dies requisitus expensis requirentis, copia illius articuli, ubi queuis eleemosina piis est usibus deputata, uel emenda, uel restitucio facienda sub pena excommunicacionis, quam ipso facto, si negaret, incurrat, fideliter facere teneatur, et ille uel illi sic cum heredibus uel cum executoribus testamentorum ordinare festinent, quod emende non occultentur, et eleemosine sic relicte, uel restituciones huiusmodi non pereant, ad tempus magnum uel modicum aut forte perpetuo faciende.</p>
                    <p>Adiicientes insuper, quod iuste restituciones nulli per aliquem preter diocesani licenciam, aut eius uicarii, prebeantur, nec alicui distribuere presumant alibi, quam ibi ubi prelatus duxerit ordinandum, nisi testator executoris uel executorum suorum arbitrio faciendam restitucionem et distribucionem huiusmodi ordinasset.</p>
                    <p>Quo casu executores a tempore mortis, ubi tempus restitucionis non esset testamento insertum, alias ab illo tempore computando, infra annum debeant fideliter defuncti exequi uoluntatem.</p>
                    <p>Quod si non fecerint, extunc diocesani restituciones et distribuciones insertas faciant, intencioni defuncti, quantum potuerint innitentes.</p>
                    <p>Exequutores autem predicti, ut magis materiam habeant fideliter exequendi, de distributis et restitutis predictis ordinario teneantur reddere racionem.</p>
                    <p>Ad hec autem adiicimus quod presbyteri ad synodos uenientes prelato suo uel officiali eius in scriptis testatorum et executorum nomina et quantitatem huiusmodi presentare in uirtute sancte obedientie teneantur.</p>
                </div>
                <div>
                    <head>Capitulum 11</head>
                    <p>CANON XI.</p>
                    <p>Ut canonici et alii beneficiati non intrent ecclesiam sine habitu condecenti.</p>
                    <p>Item, ut nullus canonicus uel beneficiatus cathedralis ecclesie uel collegiate, dum in ea diuina officia celebrantur in choro, ecclesiam intrare audeat sine decenti habitu, secundum temporis diuersitatem; uel in ea eciam remanere, neque comam prolixorum pilorum a parte posteriori, sed undique rotundam nutriat, siue barbam.</p>
                    <p>Alioquin canonicum priuatum distribucionibus illius diei esse uolumus ipso facto, et beneficiatum puniri pena XII denariorum pro tali ausu temerario statuimus et mandamus fabrice illius ecclesie applicandorum.</p>
                </div>
                <div>
                    <head>Capitulum 12</head>
                    <p>CANON XII.</p>
                    <p>Quod scribantur nomina confitentium per audientes confessiones.</p>
                    <p>Item, statuit presens synodus quod nomina illorum omnium, qui peccata sua confessi fuerint scribantur, uel scribi faciant a capellanis qui confessiones audiuerint eorumdem, ut laudabile testimonium de confessionibus eorum ualeant perhibere.</p>
                    <p>Quod si alicui habenti potestatem audiendi confessiones et absoluendi eosdem confessi fuerint; iidem confitentes faciant fidem semel in anno proprio sacerdoti, quod confessi fuerint.</p>
                    <p>Illis uero qui proprio sacerdoti confiteri contemserint saltem semel in anno a XIV. anno supra, uel fidem facere, ut prefertur, uiuis introitus ecclesie usque ad satisfaccionem condignam; mortuis uero interdicitur ecclesiastica sepultura.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
