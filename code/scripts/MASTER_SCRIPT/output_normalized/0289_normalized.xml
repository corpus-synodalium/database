<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Langeais</title>
                <recordID>0289</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1255</origDate>
                <dateNotes/>
                <origPlace>Langeais</origPlace>
                <diocese/>
                <province>Tours</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 289</p>
                <p>Year: 1255</p>
                <p>Month: None</p>
                <p>Day: None</p>
                <p>Circa: Yes</p>
                <p>DatingNotes: dating uncertain; Cossart places it circa 1278 because it follows legatine council of Bourges 1276 in several MSS, and Palazzini dates it 1271x1284, but Avril argues for c. 1255 (see his edition, p209-11), arguing convincingly that it must date to before 1261</p>
                <p>Place: Langeais</p>
                <p>Diocese: None</p>
                <p>Province: Tours</p>
                <p>CountryModern: France</p>
                <p>Latitude: 47.3267</p>
                <p>Longitude: 0.4069</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Avril, Tours, 214-23</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Concilium Langesiense circa annum MCCLV celebratum [1].</p>
                    <p>Ubi duo uel tres congregati sunt in nomine meo, ibi ego sum in medio eorum dicit Dominus.</p>
                    <p>In ipsius itaque Domini nostri Iesu Christi nomine congregati, qui inter multos medium locum sibi elegit, ut testatur scriptura, ad eius gloriam et honorem, nostri presentis auctoritate concilii, promulgamus statuta dicentes.</p>
                </div>
                <div>
                    <head>Capitulum 1</head>
                    <p>De procuracionibus post uisitacionem prestandis.</p>
                    <p>Quia cautum est in iure procuraciones racione uisitacionis deberi in uictualibus, non in pecunias numerata, ac nonnulli ecclesiarum prelati non uisitantes ecclesias, ab eis eciam in pecunia recipere procuraciones presumunt, inhibemus ne pecuniam pro procuracionibus recipiant, sed expensas tantum modo in uictualibus a locis, que uisitauerint recipiant moderatas, nisi a locis a quibus taxate sunt procuraciones in pecunia ab antiquo, uel que inhabilia sunt ad sustentacionem prelati, adeo quod in eis prelatus honeste procurari non possit, que tamen loca, ante procuracionis suscepcionem, prelatos statuimus uisitare teneri.</p>
                </div>
                <div>
                    <head>Capitulum 2</head>
                    <p>Ut archidiaconi, archipresbyteri et decani alii extra ciuitatem, officiales non habeant.</p>
                    <p>Item, inherentes predecessorum nostrorum uestigiis, qui iidem in suis prouincialibus conciliis apud Castrum Gonterii et Turonis celebratis deliberacione prouida statuerunt, presentibus innouamus firmiter inhibentes ne archidiaconi, archipresbyteri et alii iurisdiccionem habentes ecclesiasticam, extra ciuitatem officiales seu allocatos habeant, immo extra ciuitatem consuetum officium in personis propriis fideliter exequantur, processus autem, si qui per eosdem officiales seu allocatos habiti fuerint, decernimus penitus non ualere.</p>
                </div>
                <div>
                    <head>Capitulum 3</head>
                    <p>De matrimoniis clandestinis.</p>
                    <p>Uerum quia clandestina matrimonia in causis matrimonialibus frequenter magnas dubitaciones inducunt, et quandoque legitima matrimonia separantur et illegitima remanent copulata, precipimus ut diocesani subditis suis in synodis suis et eciam uisitantes, districte prohibeant, ne per uerba de presenti ad matrimonia inter aliquos contrahenda procedant, donec ante portas Ecclesie conuenerint uolentes contrahere benediccionem suscepturi, sed tunc demum ad matrimonium contrahendum per uerba de presenti coram sacerdote contrahentes procedant.</p>
                </div>
                <div>
                    <head>Capitulum 4</head>
                    <p>De filiis presbyterorum.</p>
                    <p>Cum carnis concupiscencia statum clericalem multipliciter dehonestet, maxime quando usus usque ad sobolis procreacionem perdurat, statuimus ne clericis, maxime in sacris ordinibus constituti, filiis suis ab ipsis in sacris ordinibus procreatis, uel eciam concubinis in ultima uoluntate aliquid legare presumant.</p>
                    <p>Si quis uero predictis personis aliquod legatum reliquerit, si rector existat, ecclesie, cuius rector existit, aut si ecclesiam non habeat, ecclesie a qua uiuens ecclesiastica consueuerit percipere sacramenta, dictum legatum decernimus applicari, nec impudico patri uiuenti liceat filium sic creatum secum tenere.</p>
                </div>
                <div>
                    <head>Capitulum 5</head>
                    <p>De testamentis et eorum executoribus.</p>
                    <p>Item, inter emptorem et uenditorem debet esse discrecio personalis, hinc est, cum executores testamentorum unius persone uicem obtineant, scilicet testatoris, definimus quod nullus executor aliquid possit emere per se uel per alium uel quomodo titulo sibi retinere de rebus seu de bonis deputatis execucioni testamenti cuius executor existit.</p>
                    <p>Iuris exemplum in hoc sequentes prohibentis procuratori aliquid emere de bonis eorum procuracioni seu gubernacioni commissis, contractus uero contra hoc statutum initos decernimus non tenere.</p>
                    <p>Emptores nihilominus ad restitucionem dupli pretii rei empte in execucionis utilitatem conuertende decreto huiusmodi condemnantes.</p>
                </div>
                <div>
                    <head>Capitulum 6</head>
                    <p>De excommunicatis ultra annum.</p>
                    <p>Initium superbie hominis est apostatare et radix heretice prauitatis contemnere claues et Ecclesie potestatem.</p>
                    <p>Quia igitur nonnulli excommunicacionum sentencias et, quod detestabilius est, Dominici corporis sacramentum contemnentes, diuturnis temporibus in sententiis excommunicacionis commorantur, de participacione Dominici corporis interim non curantes, presenti decreto statuimus ut quicumque excommunicacionis sentenciam ultra annum continuum sustinuerit animo indurato, in quocumque testamento efficiatur non capax, nec sine magna solemnitate et graui pena et publica absoluatur.</p>
                </div>
                <div>
                    <head>Capitulum 7</head>
                    <p>De abusoribus litterarum apostolicarum.</p>
                    <p>Dignum est ut quos Dei timor e malo non reuocat, censuram senciant ecclesiastice discipline.</p>
                    <p>Inde est quod nos statutum felicis recordacionis Gregorii pape IX contra litterarum apostolicarum abusores editum De rescriptis, Quia nonnulli, desiderantes obseruari in omnes illos qui in aliquem casuum abusus in dicta constitucione contentorum de cetero committere presumpserint, nisi moniti canonice ab ordinario, destiterint, si clerici in sacris existentes fuerint, suspensionis, si laici aut in minoribus ordinibus constituti, excommunicacionis sentenciam contra ipsos promulgamus, absoluendi predictos potestate ordinariis concessa.</p>
                </div>
                <div>
                    <head>Capitulum 8</head>
                    <p>Qualiter ecclesia parrochialis ad firmam tradi potest.</p>
                    <p>Secundum euangelicam ueritatem, mercenarius iudicatur non pastor, qui in beneficiis ecclesiasticis temporalia principaliter contemplatur, prohibemus igitur ne parochiales ecclesie, que quotidianam instanciam et presenciam pastorum suorum desiderant, ad firmam tradantur sine speciali licencia et expresso consensu diocesani, nec tunc ad arbitrium rectoris ecclesie taxabitur firma, sed ad iudicium diocesani.</p>
                </div>
                <div>
                    <head>Capitulum 9</head>
                    <p>Ne participantes cum excommunicatis in generali excommunicentur.</p>
                    <p>Cum excommunicacionis sentencia medicinalis censeatur, nolentes quod medicina unius alii transeat ad uenenum, prohibemus ne cum excommunicacionis sentenciam in aliquem seu ine aliquos promulgari contingat, pretextu alicuius aggrauacionis sententie in participantes cum ipsis, aliqua sentencia promulgetur, nisi ex magna causa prelatus hoc uiderit faciendum.</p>
                </div>
                <div>
                    <head>Capitulum 10</head>
                    <p>De cessionibus.</p>
                    <p>Quia iuris subsidium ad magnum dispendium, trahi non debet, et cessiones accionum ex licitis causis sint permisse, nonnunquam a pluribus fraudulenter et eciam simulate fiunt, statuimus ut cum quis ex cessione sibi facta agere uoluerit, ante litis contestacionem iurare teneatur quod cessionem, ex qua agit, sibi factam non recepit fraudulenter.</p>
                    <p>Quod si actor iurare noluerit, reus ad litis contestacionem nullatenus compellatur, aliis excepcionibus contra cessionem reo nihilominus reseruatis.</p>
                </div>
                <div>
                    <head>Capitulum 11</head>
                    <p>De regularibus religiosis.</p>
                    <p>Adolescens iuxta uias suas, eciam cum senuerit, non recedet ab eis, prohibemus ne pueri monachi antequam ad decimum octauum annum peruenerint, ad prioratus causa morandi transmittantur, sed in claustro commorentur ibidem cum senioribus instruendi in regularibus disciplinis, nisi ordinarius ex causa aliquibus duxerit concedendum.</p>
                </div>
                <div>
                    <head>Capitulum 12</head>
                    <p>Ne abbates uel abbatisse plures in domibus, id est monasteriis, recipiant quam locorum facultates poterunt sustentari [2].</p>
                    <p>Inter discipulos Domini quisquam egens non erat, sed singulis diuidebatur prout cuique opus erat, ut in Actibus Apostolorum.</p>
                    <p>Merito igitur prohibemus ne abbates uel abbatisse, priores uel priorisse, monachos uel moniales plures in suis monasteriis uela cenobiis recipiant, quam ex locorum facultatibus competenter poterunt sustentari.</p>
                    <p>Diocesanis uero locorum super hoc diligenti cura commissa, ut in dictis locis sibi subiectis certum instituant numerum personarum, prout pensatis locorum facultatibus, Deum habentes pre oculis, uiderint expedire.</p>
                </div>
                <div>
                    <head>Capitulum 13</head>
                    <p>Ne monachi soli incedant uel in prioratibus soli morentur.[3]</p>
                    <p>Scriptum est : Ue soli, quia si ceciderit non habet subleuantem, precipimus igitur abbatibus et prioribus ut monachos sibi subditos singulariter esse, uel solitarios in prioratibus commorari de cetero non permittant.</p>
                </div>
                <div>
                    <head>Capitulum 14</head>
                    <p>Ne abbates uel abbatisse prioratus uacantes denudare presumant.[4]</p>
                    <p>Ex cupiditate, que radix est omnium malorum, uidetur procedere quod abbates prioratus uacantes cessione, morte uel commutacione priorum, bonis in prioratibus inuentis, denudant et eciam aliquando priores translati, ob hoc mendicare [5] successores uidentur, nos, indemnitati locorum prouidere uolentes, inhibemus ne priores in sui translacione uel commutacione, seu eciam abbates loca uacancia bonis mobilibus ibidem existentibus denudare presumant in graue dispendium prioratus uel prioris instituendi, circa quod prelati uigilent diligenter.</p>
                </div>
                <div>
                    <head>Capitulum 15</head>
                    <p>De postulando quod aduocati causas iniustas non fouebant nec sustinebunt [6].</p>
                    <p>Rem non nouam aggredientes, statuimus ut assueti patroni seu aduocati causarum, cum in curia ad postulandum seu ad aduocandum admittuntur, iurent quod scienter iniustas causas non fouebunt, et quod clientulis suis fidele pro posse suo patrocinium exhibebunt.</p>
                    <p>Et quia nonnulle Cause frequenter per aduocatorum impericiam amittuntur, uolumus ut nulli ad postulandum in foro ecclesiastico admittantur, nisi studuerint per triennium ad minus in iure canonico et civili, uel alias in exercendis litibus sunt experti, statutis aliis circa aduocatos aditis in suo robore duraturis.</p>
                </div>
                <div>
                    <head>Capitulum 16</head>
                    <p>De iuramento officialium.</p>
                </div>
                <div>
                    <head>Explicit</head>
                    <p>Iuxta sentenciam Salomonis: Xenia [7] et dona excoecant oculos iudicum, et quasi mutus in ore Deus aduertit corrupciones eorum, definimus itaque ut officiales et alii demandatam iurisdiccionem ecclesiasticam habentes, in institucione sua iurent quod munera non accipient racione officii et bona fide causas audient et decident. Actum et ordinatum de consensu uenerabilium fratrum suffraneorum nostrorum presentium apud Langeis, die et anno...</p>
                </div>
                <div>
                    <head>Footnotes</head>
                    <p>[1] remoued &lt;&gt;</p>
                    <p>[2] remoued &lt;&gt;</p>
                    <p>[3] remoued &lt;&gt;</p>
                    <p>[4] remoued &lt;&gt;</p>
                    <p>[5] parentheses around mendicare</p>
                    <p>[6] remoued &lt;&gt;</p>
                    <p>[7] parentheses around Xenia</p>
                </div>
            </div>
        </body>
    </text>
</root>
