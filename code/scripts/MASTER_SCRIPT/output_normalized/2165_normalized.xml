<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Lucca</title>
                <recordID>2165</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1414-08-12</origDate>
                <dateNotes/>
                <origPlace>Lucca</origPlace>
                <diocese>Lucca</diocese>
                <province>[Holy See]</province>
                <country>Italy</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 2165</p>
                <p>Year: 1414</p>
                <p>Month: 8</p>
                <p>Day: 12</p>
                <p>Circa: None</p>
                <p>DatingNotes: None</p>
                <p>Place: Lucca</p>
                <p>Diocese: Lucca</p>
                <p>Province: [Holy See]</p>
                <p>CountryModern: Italy</p>
                <p>Latitude: 43.85</p>
                <p>Longitude: 10.5</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Nicolo Guinigi</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Dinelli, Sinodi, 125-27</p>
                <p>EditionOther: None</p>
                <p>SourceNotes: https://books.google.com/books?id=5lVfAAAAcAAJ</p>
                <p>TranscriptionNotes: None</p>
                <p>BaseText: ['GoogleBooks', 'WebDownload']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>In nomine Domini amen.</p>
                    <p>Infrascripte sunt constituciones, et constitucionum addiciones facte ac edite per reuerendum in Christo Patrem et dominum dominum Nicolaum de Guinigiis Dei et Apostolice sedis gracia episcopum lucanum cum consensu, uoluntate, ac deliberacione sui capituli publicate et confirmate in synodo generali congregata de ipsius mandato in episcopali palacio lucano die XII Augusti anno Natiuitatis Domini MCCCCIV XII indiccione pontificatus sanctissimi in Christo Patris et domini domini Bonifatii Pape IX anno secundo.</p>
                    <p>Nos Nicolaus Dei et Apostolice sedis gracia episcopus lucanus infrascriptas addiciones facimus constitucionibus synodalibus nostre curie de, et cum consilio, deliberacione, et consensu fratrum nostrorum canonicorum capituli lucani ecclesie nostre, uidelicet.</p>
                    <p>Quia sepe propter negligenciam executorum ultimarum uoluntatum defunctorum contingit, quod infra tempus a nostris aliis constitucionibus, et nostre curie prefinitum huiusmodi pie defunctorum uoluntates debite non mandantur execucioni, de quibus nos eciam noticiam non habentes huiusmodi, non possumus supplere negligenciam, prout tenemur secundum canonicas sancciones, idcirco remedium apponere uolentes opportunum statuimus, quod omnes et singuli notarii, qui testamenta, uel quascumque alias fecerint, seu confecerint ultimas uoluntates cuicumque persone in lucana ciuitate, uel diocesi, infra mensem post mortem testatoris, uel facientis eius ultimam uoluntatem per notarium annotari, talis notarius, qui in rogacione fuit, nobis, uel nostro uicario generali denunciare teneatur omnia et singula pia legata, iudicia, et relicta, instituciones, et substituciones ad pias personas, loca, uel causas facta, uel fienda cum nominibus executorum per talem huiusmodi ultimam uoluntatem facientem relictorum et nominatorum.</p>
                    <p>Quod si non fecerint, quilibet, qui hanc nostram constitucionem neglexerint adimplere, post dictum terminum a die mortis huiusmodi ultimas uoluntates facientis continuo computandum, excomunicacionis sentenciam, et penam XXV librarum incurrere uolumus ipso facto nostre camere applicandarum.</p>
                    <p>Addicio ad capitulum XLVIIII in fine.</p>
                    <p>Uerum quia executores predicti ad eorum negligenciam excusandam cum lapso anno uolumus, prout de iure tenemur, eorum negligenciam supplere, et defunctorum pias ultimas uoluntates execucioni debite demandare, proponunt, quod ad ipsorum noticiam prefate defunctorum pie ultime uoluntates, et potestas exequendi eis attributa minime deuenerit, et sic uota defunctorum ultra tempus debitum differunt; statuimus et ordinamus, quod executores ipsi, si fuerint in ciuitate lucana, uel eius diocesi, presumantur intra tres menses a morte testatoris numerandos dictarum piarum ultimarum uoluntatum noticiam habuisse.</p>
                    <p>Si uero extra ciuitatem et diocesim predictas, infra sex menses numerandos ut supra.</p>
                    <p>Experiencia facti, que est rerum magistra, nobis sepius indicauit, quod nonnulli laici nostre lucane ciuitatis, et diocesis bona operarum, ecclesiarum predictarum ciuitatis et diocesis, que deberent in ecclesiarum utilitatem conuerti, propriis usibus applicare presumunt in suarum animarum preiudicium, et dictarum ecclesiarum non modicum detrimentum.</p>
                    <p>Quare bonorum uirorum tam laicorum, quam clericorum frequentibus exhortacionibus incitati cogimur ad infrascriptam constitucionem urgente consciencia deuenire.</p>
                    <p>Statuimus ergo, et ordinamus, quod omnes et singuli operarii quarumcumque ecclesiarum tam ciuitatis, quam diocesis nostre lucane, qui sunt ad presens, et erunt per tempora, teneantur singulo anno in fine sui officii de gestis et administratis per eos infra mensem post eorum finitum officium nobis, uel uicario nostro generali ueram et integram reddere racionem, et successoribus operariis infra eumdem terminum residua fideliter, et integre consignare sub excomunicacionis pena, et librarum decem denariorum lucanorum pro quolibet, qui predicta neglexerit adimplere.</p>
                    <p>Item quoad elecciones dictorum operariorum uocentur priores, plebani, uel rectores ecclesiarum, quibus eedem opere sunt annexe, et de illorum consilio, et consensu predicti operarii eligantur, qua eleccione facta electi ipsi eleccionem eorum infra decem dies nobis, uel nostro uicario generali presentare teneantur, confirmandam, uel infirmandam, alias eleccio ipsa ipso iure sit nulla, nec illius uigore admittatur, uel audiatur in iudicio, uel extra, et nihilominus quilibet eorum penam quadraginta solidorum incurrat, qui nostre camere applicentur.</p>
                    <p>Item statuimus, quod dicti operarii, et eorum aliquis nullam expensam, seu expensas faciant de bonis opere sine prelati, uel rectoris consilio, et consensu sub pena librarum quinque de bonis propriis ipsorum operariorum nostre camere soluendarum.</p>
                    <p>Prohibemus insuper, ne dicti operarii, uel aliquis eorum quidquam de bonis operarum ipsarum alienare ualeant sine nostra licencia speciali, et qui contrafecerint penam librarum uigintiquinque incurrat, et nihilominus alienacio ipsa uiribus non subsistat, sed eo ipso sit irrita, adducentes et protestantes, quod per predicta ipsis laicis in predictarum ecclesiarum operis non intendimus quidquam tribuere noui iuris.</p>
                    <p>Ego Iohannes filius Therii lucanus ciuis publicus apostolica et imperiali auctoritate notarius, et episcopalis curie ac prefati domini episcopi scriba predictis interfui, et eadem scripsi, et me subscripsi, et addicionem in fine positam per errorem omissam addendam ad fidem.</p>
                    <p>In nomine Domini amen.</p>
                    <p>Infrascripte sunt constituciones, et constitucionum addiciones, et seu reformaciones facte edite et reformate per reuerendum in Christo Patrem et dominum dominum Nicolaum Dei et Apostolice sedis gracia episcopum lucanum de consilio uenerabilium fratrum suorum canonicorum eius ecclesie lecte publicate et approbate in generali synodo clericorum lucanorum ciuitatis et diocesis conuocata et congregata de ipsius domini episcopi mandato die XVI septembris anno Natiuitatis Domini MCCCCXIV indit. VIII secundum consuetudinem ciuitatis lucane Pontificatus Domini Iohannis Pape XXIII anno quinto.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
