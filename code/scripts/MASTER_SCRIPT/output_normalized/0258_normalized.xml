<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Utrecht</title>
                <recordID>0258</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1291-01-26</origDate>
                <dateNotes/>
                <origPlace>Utrecht</origPlace>
                <diocese>Utrecht</diocese>
                <province>Cologne</province>
                <country>Netherlands</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 258</p>
                <p>Year: 1291</p>
                <p>Month: 1</p>
                <p>Day: 26</p>
                <p>Circa: None</p>
                <p>DatingNotes: None</p>
                <p>Place: Utrecht</p>
                <p>Diocese: Utrecht</p>
                <p>Province: Cologne</p>
                <p>CountryModern: Netherlands</p>
                <p>Latitude: 52.083</p>
                <p>Longitude: 5.1</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Jan van Zyrik</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Joosting, Bronnen, V, 54-60</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Data Capture</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Epistola prima domini Iohannis de Zirich episcopi Traiectensis.</p>
                    <p>Iohannes, Dei et apostolice sedis gracia episcopus Traiectensis, uniuersis et singulis tam clericis quam laicis nostre ciuitatis et diocesis salutem in Domino et mandata nostra salubriter obseruare.</p>
                    <p>Cum, sicut fama referente didicimus, plures et diuersi excessus graues et enormes et intolerabiles, quod dolenter referimus, in nostra ciuitate et diocesi tam a clericis quam a laicis perpetrati sint frequenter et adhuc sepius perpetrentur,</p>
                    <p>Nos, ex nostro officio pastorali aliquibus eorum aliquali remedio obuiare uolentes, ne impunitatem eorum delictorum homines consuetudini potius quam emendacioni ualeant imputare:</p>
                </div>
                <div>
                    <head>Capitulum 1</head>
                    <p>In primis excommunicamus omnes et singulos clericos et laicos, cuiuscunque condicionis uel status existant, nostre ciuitatis et diocesis aut in nostra ciuitate et diocesi iurisdiccionem ecclesiasticam impedientes de cetero uel perturbantes qualitercunque, seu litteras rumpendo aut rapiendo, seu nuncios aut portitores earum ledendo capiendo detinendo, seu dampna iniurias aut molestias eis inferendo, uel quoquo modo alio dictam iurisdiccionem ecclesiasticam perturbando.</p>
                </div>
                <div>
                    <head>Capitulum 2</head>
                    <p>Item excommunicamus omnes et singulos fautores et complices eorum necnon dantes auxilium uel consilium qualecunque qualitercunque publice uel occulte, ut iurisdiccio ecclesiastica perturbetur impediatur uel eciam molestetur.</p>
                </div>
                <div>
                    <head>Capitulum 3</head>
                    <p>Precipimus eciam omnibus et singulis ecclesiarum rectoribus ut, quandocunque aliquis casus predictorum emerserit, cessetur a diuinis in loco, in quo tale impedimentum perturbacio seu molestia facta fuerit, ac eciam ubi dictos malefactores morari contigerit.</p>
                    <p>Et in predictis locis et aliis uicinis ecclesiis a rectoribus et presbiteris earundem iidem malefactores tam diu excommunicati publice nuncientur, quousque Deo nobis et [1] passo iniuriam emendam condignam prestiterint et ab huiusmodi sentencia seu sentenciis a nobis beneficium absolucionis meruerint optinere.</p>
                </div>
                <div>
                    <head>Capitulum 4</head>
                    <p>Item excommunicamus, auctoritate apostolica nobis in hac parte commissa atque nostra, manifestos occupatores bonorum, ad nos et ecclesiam nostram Traiectensem canonicos cappellanos ac clericos ipsius ecclesie communiter uel diuisim spectancium.</p>
                    <p>Et notorios malefactores nostros.</p>
                    <p>Et excommunicatos publice nunciari uolumus et mandamus singulis diebus dominicis et festiuis; nisi infra mensem a die notificacionis huiusmodi nostri processus eis facte bona occupata huiusmodi restituerint et de dampnis illatis satisfecerint competenter.</p>
                </div>
                <div>
                    <head>Capitulum 5</head>
                    <p>Precipimusque, in uirtute sancte obediencie et sub pena excommunicacionis, decanis ruralibus et prouisoribus omnibus et singulis, ut nomina dictorum occupatorum et malefactorum nostrorum aut iurium nostrorum detentorum, si sciunt et quando sciuerint, infra unius mensis spacium a die sciencie eorum nobis indicent personaliter per litteras aut per nuncios et reuelent.</p>
                </div>
                <div>
                    <head>Capitulum 6</head>
                    <p>Item excommunicamus et excommunicatos nunciamus et denunciari [2] uolumus et mandamus, tam auctoritate nostra quam eciam uirtute constitucionis felicis recordacionis domini Petri sancti Georgii ad Uelum Aureum quondam diaconi cardinalis [3] tunc temporis in partibus Alemanie legati, omnes et singulos presbiteros et clericos nostre ciuitatis et diocesis cohabitatores et concubinarios manifestos, quousque destiterint et de huiusmodi sentenciis beneficia absolucionis meruerint optinere.</p>
                </div>
                <div>
                    <head>Capitulum 7</head>
                    <p>Item, cum propter continuacionem delictorum necesse sit penas augeri in exemplum, districte precipimus et mandamus, omnes excommunicatos ab homine uel a canone suspensos aut irregulares ex quacunque causa effectos, de quibus talia sunt publica et notoria, a cunctis Christi fidelibus euitari; et, si laici, per plebanos uel presbiteros eorum in ipsorum ecclesiis, et, si presbiteri aut clerici extiterint, per decanos, qui eis presunt, in eorum capitulis tales quales fuerint publice nunciari.</p>
                    <p>Alias contra eos temporaliter et spiritualiter grauius processuri, prout eorum pertinacitas exegerit et iuris racio suadebit, quousque super predictis absolucionem et dispensacionem meruerint optinere.</p>
                </div>
                <div>
                    <head>Capitulum 8</head>
                    <p>Item precipimus in uirtute sancte obediencie omnibus et singulis decanis et presbiteris ecclesiarum parrochialium sub pena suspensionis ab officio, quam in eos et singulos eorum ferimus in hiis scriptis nisi fecerint quod mandamus, quatinus nomina beneficiorum quorumcunque, que uacant uel uacabant uel uacabunt, per nostram diocesim infra triennium, necnon et nomina beneficiorum ecclesiasticorum, que tanto tempore in nostra diocesi uacauerint quod eorum collacio ad nos seu ad sedem apostolicam secundum Lateranensis statuta consilii deuoluta est, nobis seu procuratoribus nostris ad hoc deputatis seu eciam deputandis aut nobis infra unius mensis spacium a tempore sciencie eorundem personaliter per litteras aut per nuncium studeant intimare.</p>
                </div>
                <div>
                    <head>Capitulum 9</head>
                    <p>Item precipimus in uirtute sancte obediencie, quod nullus plebanos pastores curatos seu uicarios, quocunque nomine censeantur, ad aliquas ecclesias nostre ciuitatis et diocesis institutos, destituat motu proprie uoluntatis sine iusta et racionabili causa, cum non expediat ecclesiis parrochialibus [4], eorum curatos seu uicarios temporales habere.</p>
                </div>
                <div>
                    <head>Capitulum 10</head>
                    <p>Item precipimus et mandamus decanis ruralibus et prouisoribus quibuscunque nostre diocesis in uirtute sancte obediencie et sub pena suspensionis ab officio, quam in eos et quemlibet eorum ferimus in hiis scriptis nisi fecerint quod mandamus, ut quilibet eorum omnes et singulos abbacias prioratus cenobia ecclesias collegiatas conuentuales et parrochiales et capellas sui decanatus nobis det in scriptis nominatim uel infra unius mensis spacium, et eorum nomina et numerum integraliter nobis remittat.</p>
                </div>
                <div>
                    <head>Capitulum 11</head>
                    <p>Item inhibemus omnibus et singulis decanis ruralibus et prouisoribus nostre ciuitatis et diocesis, sub pena suspensionis ab officio, quam in eos et eorum quemlibet ferimus in hiis scriptis, si contra presentem inhibicionem uenerint quoquo modo, quatinus nullus eorum se intromittat de causis aliquibus ad nostram iurisdiccionem seu cognicionem spectantibus absque nostra licencia speciali.</p>
                    <p>Quod si fecerint suspensionis sentenciam ipso facto incurrant et processus eorum nullius penitus sint momenti.</p>
                </div>
                <div>
                    <head>Capitulum 12</head>
                    <p>Reuocamus eciam quascunque commissiones, ab officio curie nostre Traiectensis seu quibuscunque aliis in predictis factas hucusque; cessantes et irritantes cassos et irritos nunciantes omnes et singulos processus de cetero habendos a quibuscunque uirtute commissionum huiusmodi in predictis ut premissum est concessarum.</p>
                </div>
                <div>
                    <head>Capitulum 13</head>
                    <p>Presentem autem processum nostrum, tam patenter hic in nostra presencia publicatum et lectum, per omnes et singulos decanos et prouisores nostre ciuitatis et diocesis in singulis eorum capitulis, conuocatis ad hoc specialiter confratribus presbiteris eorundem, publicari uolumus; ac ipsius copias processus omnes rectores et presbiteros et uicarios nostre ciuitatis et diocesis recipere precipimus et mandamus, ut ipsum processum in eorum ecclesiis diebus dominicis et festiuis solemniter coram omni populo predicent et diligenter exponant.</p>
                    <p>Et ut nullus in posterum ipsius processus ignorandam ualeat allegare [5], cum non sit uerisimile remanere incognitum quod tam solemniter et tam publice omnibus propalatur, ad certitudinem presentis munimen huic nostro processui sigillum nostrum duximus apponendum.</p>
                </div>
                <div>
                    <head>Explicit</head>
                    <p>Actum et datum, Traiecti, anno Domini MoCCoLXXXX primo, feria sexta post festum beate Agnetis martiris et uirginis.</p>
                </div>
                <div>
                    <head>Footnotes</head>
                    <p>[1] Ed. e(t).</p>
                    <p>[2] Ed. (de)nunciari.</p>
                    <p>[3] Ed. hiphenated: diaconi-cardenalis.</p>
                    <p>[4] Ed. par(ro)chialibus.</p>
                    <p>[5] Ed. (ualeat allegare).</p>
                </div>
            </div>
        </body>
    </text>
</root>
