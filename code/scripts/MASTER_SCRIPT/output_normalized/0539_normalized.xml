<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Piacenza</title>
                <recordID>0539</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1297</origDate>
                <dateNotes/>
                <origPlace>Piacenza</origPlace>
                <diocese>Piacenza</diocese>
                <province>Ravenna</province>
                <country>Italy</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 539</p>
                <p>Year: 1297</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Piacenza</p>
                <p>Diocese: Piacenza</p>
                <p>Province: Ravenna</p>
                <p>CountryModern: Italy</p>
                <p>Latitude: 45.05</p>
                <p>Longitude: 9.7</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Alberigo Visconti</p>
                <p>IssuingAuthorityAlt: None</p>
                <p>RegnalStart: 1295</p>
                <p>RegnalEnd: 1301</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Statuta varia civitatis Placentiae, pp527-34</p>
                <p>EditionOther: None</p>
                <p>SourceNotes: https://books.google.com/books?id=u5dNAAAAcAAJ</p>
                <p>TranscriptionNotes: None</p>
                <p>BaseText: ['GoogleBooks', 'WebDownload']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Nos Albricus permissione diuina placent.</p>
                    <p>Episcopus, ad honorem dei et beate Uirginis Marie et uenerande martiris beate Iustine, licet actenus multis et uariis occupacionibus impedicti, non potuerimus commode ad hanc sollicitudinem oculos eleuare, considerantes tamen utilitatem et reformacionem Clericorum et ecclesiarum Ciuitatis et diocesis placent, quasdam constituciones de consilio fratrum nostrorum duximus promulgandas; ne possint ulli de cetero quasi per ignoranciam excusari, et trasgressores penas effugere in eisdem constitucionibus ordinatas: cassantes omnes constituciones et omnia statuta predecessorum nostrorum, et decernentes ipsas et ipsa penitus nullius esse momenti.</p>
                </div>
                <div>
                    <head>Capitulum 1</head>
                    <p>In primis statuimus quod omnes Clerici ciuitatis et diocesis placent, residentes in ecclesiis suis, et qui beneficium ecclesiasticum percipiunt, intersint, et perseuerent utiliter et decenter horis canonicis scilicet matutinis, prime, Missis, Tercie, sexte, none, Uesperis, et completorio; nisi pro manifesta, et raccionabili causa, seu licencia prelati sui, potuerint escussari, in quibus diuinum officium expleant sine strepitu, motu, confabulacione et rixu.</p>
                </div>
                <div>
                    <head>Capitulum 2</head>
                    <p>Item statuimus quod Clerici ciuitatis et diocesis placent, in minoribus ordinibus siue infra sacerdocium constituti, sacerdotibus suis ministrent honeste in choro, necessaria circa altare.</p>
                    <p>Qui uero ea, que in duobus capitulis supradictis continentur adimplere neglexerit, nihil de prouentibus ipsius ecclesie pro uitualibus ipsa die percipiat, si uiuant in communi: si uero fratres non uiuant in communi, liceat ministro de parte ipsius, qui hec non adimpleuerit, quociens contra uenerit uel fecerit, retinere tantum quod bene ualeat duos denarios; et hec in ecclesiis conuentualibus, in Capellis uero unum denarium qui in utilitate fratrum et ecclesie conuertantur; prelatis uero talium iniungimus sub pena excommunicacionis, ut dictam quantitatem retineant siue ab eis exigant, et si dare noluerint ad nos referant.</p>
                </div>
                <div>
                    <head>Capitulum 3</head>
                    <p>Item statuimus quod ecclesie ciuitatis et diocesis plac. ordinem nostre matricis ecclesie in diuinis officiis obseruent secundum facultates earum et personarum possibilitatem commorancium in eisdem, nisi sit Monasterium ual canonica regularis.</p>
                </div>
                <div>
                    <head>Capitulum 4</head>
                    <p>Item statuimus quod omnes Clerici ciuitatis et diocesis plac. tonsuram cum corona habeant competentem iuxta suum ordinem, et statum, et iuxta formam et debitum ordinis clericalis, et uestibus utantur compositis et honestis absque deformi uarietate, et calciamentis, atque manicis non consuticiis, alioquin eos ex nunc suspendimus a percepcione beneficii donec resipuerint et coronam habuerint cura tonsura.</p>
                    <p>Iniungimus nichilominus sub pena excommunicacionis prelatis talium, quod partem ipsorum in utilitatem fratrum et ecclesie conuertant.</p>
                </div>
                <div>
                    <head>Capitulum 5</head>
                    <p>Item statuimus ne Clerici aut ecclesiastice persone aleis, seu ludis taxillorum ludant uel ludentibus adsistant, uel ludentibus ad a√ßarum mutuent: quod si quis contra fecerit condempnetur qualibet uice in tribus libris et decem sol. imper. soluendis in pecunia numerata.</p>
                </div>
                <div>
                    <head>Capitulum 6</head>
                    <p>Item statuimus sub pena excommunicacionis quod clerici et ecclesiastice persone ciuitatis et diocesis placent, non intrent domos suspectas, neque tabernas, nisi necessitate cogente.</p>
                </div>
                <div>
                    <head>Capitulum 7</head>
                    <p>Item statuimus quod nullus Clericus, uel ecclesiastica persona exerceat usuras, uel natas faciat, aut socidas ad capud saluum: et qui contra hoc fecerit, sit suspensus ab officio et beneficio quousque resipuerit, et satisfecerit.</p>
                </div>
                <div>
                    <head>Capitulum 8</head>
                    <p>Item statuimus quod archipresbiteri, et aliarum ecclesiarum Prelati curam animarum habentes in ciuitate, incedant cum capa clausa, uel pellibus honestis, nisi prohibuerit ecclesiarum suarum paupertas.</p>
                </div>
                <div>
                    <head>Capitulum 9</head>
                    <p>Item statuimus quod archipresbiteri, et alii clerici ciuitatis et diocesis plac. curam animarum habentes, a publicacione huius statuti usque ad unum annum ad sacerdocium sint promoti nisi aliquem ipsorum racionabilis et necessaria causa excussauerit.</p>
                    <p>Alioquin noscant se suspensos a percepcione beneficiorum, que habent racione dictorum personatuum, quo usque promoti fuerint ad ordinem supradictum.</p>
                </div>
                <div>
                    <head>Capitulum 10</head>
                    <p>Item statuimus quod quilibet sacerdos ciuitatis plac. in decenti habitu, scilicet in capa clausa, uel cota, ante pectus portet eucharistiam ad infirmum superposito mondo uelamine, precedente lumine et tintinabulo, quod pulsetur cum omni reuerencia et timore.</p>
                    <p>Et qui contrafecerit infra mensem a publicacione huius statuti, ab officio sit suspensus.</p>
                </div>
                <div>
                    <head>Capitulum 11</head>
                    <p>Item statuimus quod clerici concubinarii ciuitatis et diocesis placent, usque ad octo dies post publicacionem huius statuti folcarias [1] suas habiciant, et eas penitus a cohabitacione sua remoueant, nec filios secum teneant.</p>
                    <p>Et qui contrafecerit, sentenciam excommunicacionis incurrat quam, si contempserit, ipso iure beneficio ecclesie sit priuatus.</p>
                </div>
                <div>
                    <head>Capitulum 12</head>
                    <p>Item statuimus quod Clerici non teneant neque secum habeant in domibus suis, seu in eis, quas tenent ad pensionem, aliquas mulieres, nisi sint tales de quibus humana fragilitas nihil sinistri, suspicari permittat: alioquin ex nunc ipsos per sentenciam excommunicamus in scriptis.</p>
                </div>
                <div>
                    <head>Capitulum 13</head>
                    <p>Item statuimus quod Clerici in sacris ordinibus constituti de cetero non aduocent, nec suum patrochinium prestent in foro seculari.</p>
                    <p>Quod si fecerint, et non cessauerint infra mensem a publicacione huius statuti, noscant se suspensos a percepcione beneficii sui per duos menses; nisi pro Ecclesiis suis et miserabilibus personis suum patrochinium prestiterint.</p>
                </div>
                <div>
                    <head>Capitulum 14</head>
                    <p>Item statuimus quod nullus Clericus in eadem ciuitate, seu plebatu duo beneficia obtineat, nisi sint cappele tenues in redditibus, uel anexe plebi.</p>
                    <p>Et si qui habuerint, infra mensem eligant quod maluerint.</p>
                    <p>Quod si tenere presumpserint, nouerint se ex tunc suspensos a percepcione benefici utriusque, donec alterum illorum elegerint; nisi cum eis per sedem apostolicam, uel legatos eiusdem, fuerit dispensatum.</p>
                </div>
                <div>
                    <head>Capitulum 15</head>
                    <p>Item statuimus quod omnes prelati ecclesiarum conuentualium quolibet anno unum, dei duos, de Fratribus suis faciant massarium uel massarios, qui suis prelatis et capitulis teneantur et debeant de prouentibus et expensis quolibet mense, et in fine anni reddere raccionem.</p>
                </div>
                <div>
                    <head>Capitulum 16</head>
                    <p>Item statuimus sub pena excommunicacionis quod nullus Clericus se immisceat secularibus negociis, nec recipiat consulatum iusticie, uel potestariam, seu tutelam, uel curam, nec aliquod aliud officium, quod a laicis laico conferatur.</p>
                </div>
                <div>
                    <head>Capitulum 17</head>
                    <p>Item precipimus sub pena excommunicacionis quod omnes ecclesie ciuitatis placent.</p>
                    <p>Monasteriis, predicatoribus, minoribus et heremitanis exceptis, sequantur matricem ecclesiam in pulsacione horarum.</p>
                </div>
                <div>
                    <head>Capitulum 18</head>
                    <p>Item statuimus quod omnes Clerici ciuitatis et diocesis Placen. qui habent locum et beneficium in quibus eorum predecessor fuit sacerdos, usque ad unum annum sint ad sacerdotium promoti; alioquin noscant se suspensos a percepcione beneficii.</p>
                </div>
                <div>
                    <head>Capitulum 19</head>
                    <p>Item precipimus quod nullus presbiter, seu rector Ecclesiarum Ciuitatis et diocesis plac. debeat portare infulas sub biretis,</p>
                </div>
                <div>
                    <head>Capitulum 20</head>
                    <p>Prohibemus insuper ne clerici trahere audeant clericos ad forum seculare.</p>
                    <p>Qui contra hoc fecerit, ab officio sit suspensus; et nihilominus soluat uiginti sol. qualibet uice; et si facti qualitas exegerit alias grauiter puniatur.</p>
                </div>
                <div>
                    <head>Capitulum 21</head>
                    <p>Item prohibemus ne clerici manifestos usurarios, si in tali crimine decesserint, recipiant ad sepulturas uel oblacionem pro eis.</p>
                </div>
                <div>
                    <head>Capitulum 22</head>
                    <p>Item prohibemus ne sacerdotes alienos parochianos in Dominicis diebus et aliis solempnibus diebus, contempta sua ecclesia, scienter recipiant ad diuina officia, neque falcem mittant in alienam messem.</p>
                </div>
                <div>
                    <head>Capitulum 23</head>
                    <p>Item statuimus circa ordinacionem Clericorum ut Archipresbiteri temporibus ordinacionis in propriis personis ordinandos quarta feria representent, nisi manifesto impedimento excusentur, et tunc mittant sacerdotem bonum et discreptum, qui de ordinandorum uita, sciencia et moribus testimonium reddere sciat, ne irregularem et non idoneum contingat ad ordinem promoueri.</p>
                </div>
                <div>
                    <head>Capitulum 24</head>
                    <p>Item prohibemus ne aliquem sine titulo ad sacros ordines representent quod si quis contrafecerit, compellatur secundum canones sibi in necessariis prouidere, donec sufficiens beneficium habuerit.</p>
                </div>
                <div>
                    <head>Capitulum 25</head>
                    <p>Item precipimus quod nullus presbiter extraneus admittatur ad celebracionem Misse populo celebrande, nisi habeat litteras testimoniales a suo Episcopo, uel alias de eo constiterit manifeste.</p>
                </div>
                <div>
                    <head>Capitulum 26</head>
                    <p>Item sub excommunicacionis pena precipimus, quod nullus Clericus compatres siue commatres sibi faciat, ut incauta conuersacio mulierum a clericis remoueatur, et qui contra fecerit ab officio sit suspensus.</p>
                </div>
                <div>
                    <head>Capitulum 27</head>
                    <p>Item prohibemus ne quis Prelatorum nobis subiectus in subditos suos penam pecuniariam audeat exercere; in quo, si quis trasgressor extiterit, sic exacta cum pudore duplicata restituat.</p>
                </div>
                <div>
                    <head>Capitulum 28</head>
                    <p>Item omnes illos uel illas, qui uel que falsum testimonium tulerint, uel procurauerint uel consenserint ut feratur, siue scienter in dicendo falsum, siue scienter occultando ueritatem: Item et omnes illos qui falsa instrumenta fecerint uel procurauerint uel consenserint fieri: Item et omnes illos qui domos uel ecclesias, siue queconque alia bona, scienter et iniuriose combuxerint, uel procurauerint uel consenserint comburi: Item omnes illos uel illas, qui uel que aliqua maleficia, siue facturas aut incantaciones procurant uel procurari faciunt, uel consenciunt fieri quibus uir et uxor non possint carnaliter commisceri, uel insimul commorari uel ad inuicem se diligere: omnes suprascriptas personas excommunicamus et a gremio sancte Matris ecclesie separamus, et si in hoc peccato decesserint, ecclasiastica careant sepultura.</p>
                    <p>Hoc uero statutum uolumus et mandamus ad terrorem malefactorum et correccionem, sepius per ecclesias singulas coram populis publicari, unde hoc scriptum specialiter habeant singuli sacerdotes.</p>
                </div>
                <div>
                    <head>Capitulum 29</head>
                    <p>Item statuimus quod omnes prepositi, archipresbiteri, et aliarum ecclesiarum prelati, qui nunc sunt presbiteri, uel fuerint in futurum, diebus Dominicis et solempnibus debeant Missarum solemnia celebrare, nisi euidenti necessitate fuerint excusati; cum hoc ex suo officio facere teneantur.</p>
                </div>
                <div>
                    <head>Capitulum 30</head>
                    <p>Item statuimus quod omnes clerici, curam animarum habentes, in suis ecclesiis residenciam continuam facere debeant personaliter, et eam incipiant facere infra mensem a die publicacionis constitucionis istius: alioquin sentenciam excommunicacionis incurrant, quam contra contrarium facientes ex nunc in scriptis duximus proferendam, nisi euidens et manifesta necessitas aliquem uel aliquos excusaret.</p>
                    <p>Et illi uel ille, qui necessitate fuerint excusati, remaneant de nostro mandato, et licencia speciali.</p>
                    <p>Si qui uero necessitate fuerint excusati, et de nostra licencia remanserint speciali, ecclesiis suis per idoneos Uicarios faciant deseruiri; alioquin predicta sentencia excommunicacionis nouerint se ligatos.</p>
                </div>
                <div>
                    <head>Capitulum 31</head>
                    <p>Item statuimus quod nullus clericus, seu alia quelibet ecclesiastica persona, cuiusconque ordinis, condicionis, aut status existat, debeat portare aliqua arma per ciuitatem plac.</p>
                    <p>Et si quis de cetero aliqua arma portauerit, et inuentus fuerit de nocte, condempnetur in centum sol. placen., si autem de die inuentus fuerit, condempnetur in sexaginta sol. pro qualibet armatura, ita quod personaliter detineatur, donec dictam condempnacionem soluerit in pecunia numerata, et perdat omnia arma.</p>
                </div>
                <div>
                    <head>Capitulum 32</head>
                    <p>Item statuimus sub pena excommunicacionis, quod omnes prelati, et rectores ecclesiarum ciuitatis et diocesis placent, ab hodie usque ad unum mensem statuta predicta omnia debeant habere in scriptis et suis conuentibus, et ecclesiarum suarum Capellanis ea bis in anno legere teneantur.</p>
                    <p>Lecte et publicate fuerunt predicte constituciones et statuta in generali sinodo plac. in choro maioris ecclesie plac. sollempniter congregata per Egidium crosum notarium ac officialem prefati d. Episcopi placentini et de ipsius domini Episcopi mandato, presentibus uenerabilibus uiris dominis Aroldo abbate Monasterii sancti Sauini, Armano de nicellis archidiacono plac., Iohanne de sucis preposito ecclesie sancte Brigide, Bonifacio de ardenghis archipresbitero plebis de florenciola, Iacobo costasicha archipresbitero capellanorum placent, et aliis pluribus testibus uocatis.</p>
                    <p>Anno uero ab Incarnacione Domini MCCLXXXXVII.</p>
                    <p>Indicione XI. die Mercurii XVIIII mensis februarii.</p>
                    <p>Pontificatus domini Bonifacii pape VIII. anno quarto.</p>
                    <p>[2] Ego Iohannes crosus notarius predictas constituciones et statuta a prefato Egidio croso notario breuiata eius uice et mandato ita scripsi.</p>
                </div>
                <div>
                    <head>Footnotes</head>
                    <p>[1] Deleted: (sic)</p>
                    <p>[2] Deleted: (L. T.)</p>
                </div>
            </div>
        </body>
    </text>
</root>
