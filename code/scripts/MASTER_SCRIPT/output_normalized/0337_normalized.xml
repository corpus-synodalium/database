<?xml version="1.0" ?>
<root>
    <teiHeader>
        <fileDesc>
            <titleStmt>
                <title>London</title>
                <recordID>0337</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1322</origDate>
                <dateNotes/>
                <origPlace>London</origPlace>
                <diocese>London</diocese>
                <province>Canterbury</province>
                <country>England</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 337</p>
                <p>Year: 1322</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: Mansi dates this to 1321; Wilkins to 1322</p>
                <p>Place: London</p>
                <p>Diocese: London</p>
                <p>Province: Canterbury</p>
                <p>CountryModern: England</p>
                <p>Latitude: 51.507222</p>
                <p>Longitude: -0.1275</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: Walter Reynolds</p>
                <p>IssuingAuthorityAlt: None</p>
                <p>RegnalStart: 1313</p>
                <p>RegnalEnd: 1327</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Wilkins 2:512-514</p>
                <p>EditionOther: Mansi 25, 670-684;</p>
                <p>SourceNotes: https://books.google.com/books?id=FRtUAAAAcAAJ</p>
                <p>TranscriptionNotes: None</p>
                <p>BaseText: ['GoogleBooks', 'WebDownload']</p>
                <p>OCR: None</p>
                <p>Transcription: Reviewed </p>
                <p>GeneralNotes: Inc. Cum quanta reverentia...</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>De sacramento ordinis, et de examinacione.</p>
                    <p>CUM quanta reuerencia, et cordis contricione, et animi deuocione ad sacramentum ordinis sit accedendum, ex eo patet, quod non nisi a summo sacerdote, i.e. episcopo, confertur, et non passim, nec nisi certis temporibus, et ieiunio obseruando non solum ab ordinandis, sed ab uniuersa plebe.</p>
                    <p>Hinc est, quod sanctorum canonum statuta seruantes prohibemus, ut nullus ad ordines accedat, uel admittatur, nisi fuerit canonice examinatus.</p>
                    <p>Item minores clerici ad inferiores gradus non admittantur, nisi idoneos habeant presentatores, et per testimonium eorum admittantur.</p>
                    <p>Nullus simoniacus, homicida, excommunicatus, usurarius, sacrilegus, et incendiarius, uel falsarius, uel alius habens canonicum impedimentum, ad quoscunque ordines presumat accedere.</p>
                    <p>Item ordinati in Hibernia, Wallia, uel Scocia, maxime sine literis sui diocesani, et nostris commendatoriis seu dimissoriis, non admittantur ad ordinis sic suscepti execucionem in episcopatu nostro, nisi magna necessitas, ut cum eis dispensetur aliud a nobis, inducat; nec eciam tunc admittantur, nisi prius constiterit legitime de ipsorum ordinacione, uite mundicia pariter, et literatura.</p>
                    <p>Item prohibemus, ut nullus abbas uel prior monachos suos uel canonicos ab alienis episcopis scilicet [1] faciat ordinari, nisi cum literis sui episcopi diocesani, uel gerentis uices suas, assensum suum exprimentibus.</p>
                    <p>Item precipimus, ne sacerdotes ignoti, de quorum ordinacione non constat, ad diuinorum celebracionem deseruiendo ecclesiis admittantur, nisi de licencia episcopi diocesani; cum per literas testimoniales, uel testimonium bonorum uirorum eis de eorum uere constiterit ordinacione, et sufficienter fuerit facta fides.</p>
                </div>
                <div>
                    <head>Capitulum 2</head>
                    <p>De confirmacione.</p>
                    <p>Sacerdotes frequenter moneant populum ad confirmacionem puerorum; post baptismum enim debet suscipi sacramentum confirmacionis; quodsi confirmandus adultus fuerit, monendus est per sacerdotem loci, ut prius confiteatur, et post confirmetur; ueniat eciam ieiunus adultus confirmandus.</p>
                    <p>Item sepe dicatur laicis, ne expectent diu ad confirmandum aduentum episcopi; sed adducant pueros ad eum, ubi eum adesse audierint prope, quam citius poterunt; ut ligaturas secum conferant competentes, sc. longas et latas sufficienter.</p>
                    <p>Item nullus teneatur ad confirmacionem a patre, uel uitrico, uel nouerca; et hec prohibicio sepius publicetur in ecclesia per sacerdotes.</p>
                    <p>Item caueant sibi diligenter parentes, ne paruulos suos proferant iterato ad confirmandum; cum et inde paruuli per illud sacramentum iteratum efficiantur irregulares, si masculi fuerint, et ipsi parentes ex tali negligencia graui secundum canones subiaceant ulcioni.</p>
                    <p>Sciant tam parentes, quam illi, qui pueros eorum tenent ad confirmandum, quod spirituale uinculum in hoc sacramento eque contrahitur, sicut in baptismo.</p>
                    <p>Item paruuli confirmati tercio die post confirmacionem deportentur ad ecclesiam, ut frontes eorum per manus sacerdotum in baptisterio propter reuerenciam chrismatis abluantur ibidem, et tunc ligature simul cum igne crementur.</p>
                </div>
                <div>
                    <head>Capitulum 3</head>
                    <p>De conseruacione olei et chrismatis.</p>
                    <p>Cum magna reuerencia deferatur infirmorum ad infirmos, et ipsos inungant sacerdotes cum magna deuocione, et oracionum celebritate, que ad hoc sunt ordinate.</p>
                    <p>Item ad sacramentum extreme unccionis moneant sepe populum Domini sacerdotes, scilicet omnes a 14. annis siue supra, et ad omnes communiter se paratos exhibeant, cum necesse fuerit.</p>
                    <p>Et doceant, quod post sacramentum susceptum licite potest reuerti ad opus coniugale.</p>
                    <p>Item tam sanctum oleum, quam chrisma sub fideli custodia, claue adhibita, conseruetur, ut non possit ad illa temeraria manus extendi ad horribilia.</p>
                    <p>Item doceant populum sacramentum extreme unccionis anno elapso licite posse iterari; uiz. quolibet anno semel in graui infirmitate, de qua metus mortis imminet egroto.</p>
                    <p>Necessarium est illud sacramentum; et hoc patet ex uerbis apostoli Iacobi dicentis:</p>
                    <p>[2] Si infirmatur quis ex uobis, inducat presbyteros ecclesie, et orent super eum, unguentes eum oleo sancto in nomine Domini, et oracio fidei saluabit infirmum, et alleuiabit eum Dominus; et si in peccatis sit, dimittentur ei. [3]</p>
                </div>
                <div>
                    <head>Capitulum 4</head>
                    <p>De ornamentis altaris.</p>
                    <p>Sint rectores ecclesiarum et presbyteri diligentes, ut summa reuerencia, et honor maximus sacris altaribus exhibeatur, et maxime ubi sacrosanctum corpus reseruatur, et missa celebratur.</p>
                    <p>Eucharistia in munda pixide uel argentea uel eburnea, uel alias sacramento digna et idonea conseruetur.</p>
                    <p>Nec ultra septem dies conseruentur hostie consecrate, sed qualibet septimana renouentur.</p>
                    <p>Eucharistia quoquo tam cruce, quam lucerna precedente, ad egrotos per sacerdotem, et in summa necessitate per diaconum cum societate et reuerencia deferatur, nisi forsan id loci remocio, uel temporis inequalitas interdicat.</p>
                    <p>Prouideant eciam, ut ita se habeant in eundo et redeundo huiusmodi ministri, ut et debitum soluant egroto, et audientes et uidentes inuitent ad habendum tanto sacramento reuerenciam.</p>
                    <p>Prouideant eciam archidiaconi, ut linteamina, et alia ornamenta altaris, sicut decet, sint honesta, et libros habeat ecclesia idoneos ad psallendum pariter, et legendum; et ad minus duplicia sacerdotalia uestimenta, et ut honor debitus diuinis officiis in omnibus impendatur.</p>
                    <p>Precipimus eciam, ut, qui altari ministrat, superpellicio inducatur.</p>
                </div>
                <div>
                    <head>Capitulum 5</head>
                    <p>De ornamentis altaris et clericorum circa illud ministrantium.</p>
                    <p>Linteamina, corporalia, palle, tuelle, manutergia, et alia altaris ornamenta integra sint et munda, et sepe abluantur per personas a canonibus deputatas, ad reuerenciam saluatoris nostri, et totius celestis curie, quam huic sacramento conficiendo, et confecto, non dubium est interesse.</p>
                    <p>Item uerba canonis, presertim in his, que ad substancialia sacramenti pertinent, plene, integre, et cum summa animi deuocione proferantur.</p>
                    <p>Non tamen ita sit morosus sacerdos in premissis, quod fastidium ingerat auditoribus, et officium suum priuet deuocionis pinguetudine, quia musce morientes, i.e. impure cogitaciones, perdunt suauitatem unguenti, i.e. pinguetudinem deuocionis.</p>
                    <p>Nullus sacerdos parochialis presumat missam celebrare, antequam matutinale persoluat officium, et Primam ac Terciam de die.</p>
                    <p>Item nullus clericus permittatur ministrare in officio altaris, nisi indutus sit superpellicio; et tempore, quo missarum solennia peraguntur, accendantur due candele, uel ad minus una.</p>
                </div>
                <div>
                    <head>Capitulum 6</head>
                    <p>De uisitacione archidiaconi.</p>
                    <p>Archidiaconi, et eorum ministri curam habeant et solicitudinem tam de his, que ad sacramentorum pertinent reuerenciam [5] de quibus premissum est [6] quam de his, que inferius sunt annexa, ut fideliter et irrefragabiliter obseruentur; transgressores, si qui fuerint huiusmodi, prout qualitas culpe exposcit, coercendo.</p>
                    <p>Iniungimus archidiaconis, et eorum officialibus, ut in uisitacionibus ecclesiarum faciendis diligenter ascribi faciant uasa, uestimenta, libros, et alia, que ad dicta pertinent officia, habeantque consideracionem ad fabricam ecclesie, et maxime cancelli, si forte indigeant reparacione; si quos autem inuenerint defectus huiusmodi, certum sub pena prefigant terminum, infra quem emendentur et suppleantur.</p>
                    <p>Caute autem per se et suos inquirant, si in parochia, in qua officium uisitacionis impendunt, in rebus uel personis aliquid fuerit corrigendum; et excessus, si quos ibidem inuenerint, uel tunc, uel in proximo capitulo corrigantur.</p>
                </div>
                <div>
                    <head>Capitulum 7</head>
                    <p>De sacramento matrimonii, et quando celebretur.</p>
                    <p>Matrimonium, similiter et alia sacramenta cum honore et reuerencia de die in facie ecclesie, non tamen risu et ioco, et derisu ac contemptu celebretur.</p>
                    <p>In matrimonio contrahendo semper in tribus dominicis, uel festiuis diebus, et a se distantibus, tribus edictis perquirat sacerdos a populo sub pena excommunicacionis, [7] de legitimacione sponsi et sponse.</p>
                    <p>Si quis autem sacerdos huiusmodi edictum non obseruauerit, penam nuper in concilio super hoc statutum non euadet.</p>
                    <p>Item prohibeant laicis sacerdotes frequenter in ecclesia sub pena excommunicacionis, ne dent mutuo fidem de matrimonio contrahendo, nisi in loco celebri, et coram presbyteris et laicis pluribus ad hoc conuocatis.</p>
                </div>
                <div>
                    <head>Capitulum 8</head>
                    <p>Qualiter se habeat sacerdos in audiendo confessiones.</p>
                    <p>Sacerdos in penitencia iniungenda diligenter attendat circumstancias criminis, qualitatem persone, et genus delicti, tempus, et locum, causam et moram in peccato factam, deuocionem eciam animi penitentis; et his consideratis, et diligenter pensatis ac districte, maiorem uel minorem penitenti iniungat penitenciam.</p>
                    <p>Item sacerdos ad audiendum confessiones communem sibi eligat locum, ubi communiter ab omnibus uideri poterit in ecclesia; et in locis absconditis non recipiat sacerdos alicuius, et maxime mulieris, confessionem, nisi pro maxima necessitate, aut infirmitate penitentis.</p>
                    <p>Item nullus sacerdos alterius parochianum recipiat ad penitenciam, nisi de licencia sui presbyteri uel episcopi.</p>
                    <p>Item sacerdos talem iniungat penitenciam uxori, ut uiro suo non reddatur suspecta de aliquo crimine occulto et enormi; idem de marito est obseruandum.</p>
                    <p>Item in furto, rapina, usura, fraude, simonia, et maxime detencione decimarum, seu subtraccione alicuius iuris ecclesiastici, diligenter sibi caueant sacerdotes, ne aliquibus iniungant penitencias, nisi cum satisfaccione et restitucione facienda iniuriam passis; cum non remittatur peccatum, nisi restituatur ablatum.</p>
                    <p>Item in maioribus criminibus et atrocioribus dubius sacerdos consulat episcopum, uel ipsum, qui uices eius gerit, aut prouidos et discretos, quorum consilio certificatus sciat, quos et qualiter ligare possit et absoluere.</p>
                    <p>Et ne, quod absit, penitens penitus in desperacionem cadat, moneat ipsum diligenter, ut bonum quicquid interim possit, faciat, ut Deus cor suum illustret ad penitenciam.</p>
                    <p>Et hoc idem faciat de eo, qui peccatum confitetur, et tamen ab eo non uult abstinere; quo casu munus absolucionis non poterit ei impendi, cum uenia non legatur concessa ni si se corrigenti.</p>
                    <p>Item caueant sacerdotes, ne peccata imprudenter inquirant, aut nomina personarum, cum quibus peccauerint, sed circumstancias tantum et qualitatem peccati, cum scriptum sit:</p>
                    <p>[8] Deus, uitam meam [9] et non alterius [10] nunciaui tibi: [11] et propria debet esse confessio, et non aliena.</p>
                </div>
                <div>
                    <head>Capitulum 9</head>
                    <p>Qualis debet esse celebraturus; et, si reuelet peccata, qualiter punietur.</p>
                    <p>Prohibemus, quod nullus sacerdos lapsus in mortale peccatum ad altare accedere presumat celebraturus, antequam confiteatur.</p>
                    <p>Quidam enim errant credentes, quod mortalia peccata delentur per confessionem generalem.</p>
                    <p>Item nullus sacerdos ira, odio, uel metu eciam mortis audeat in aliquo detegere alicuius confessionem signo uel uerbo, specialiter uel generaliter.</p>
                    <p>Et si super hoc conuictus fuerit, sine spe reconciliacionis non immerito debet degradari.</p>
                    <p>Cum sepe contingat, quod rectores ecclesiarum, ac eciam nonnulli sacerdotes in sacris ordinibus consistentes, eo quod nullis [12] ut eis uidetur [13] quoad forum penitenciale sunt subiecti, uel omnino non confitentur, uel ad quosdam accedunt, qui nullam ipsos absoluendi uel ligandi habent potestatem; statuimus, quod per archidiaconos singulorum decanatuum duo presbyteri idonei preficiantur singulis decanatibus, competentis literature, et probate opinionis, ad confessiones talium audiendas, et penitencias eisdem iniungendas; quibus per nos, uel uicem nostram gerentem auctoritatem uolumus impertiri, firmiter prohibentes, ne religiosi, monachi, uel canonici, anachorite, heremiteue subditum alicuius audeant ad penitenciam admittere.</p>
                </div>
                <div>
                    <head>Footnotes</head>
                    <p>[1] &quot;episcopis scilicet&quot; printed in round brackets.</p>
                    <p>[2] Open quotacion marks here.</p>
                    <p>[3] Close quotacion marks here.</p>
                    <p>[5] Open round brackets here.</p>
                    <p>[6] Close round brackets here.</p>
                    <p>[7] Ed. &quot;excommunicacions&quot;</p>
                    <p>[8] Open quotacion marks here.</p>
                    <p>[9] Open round brackets here.</p>
                    <p>[10] Close round brackets here.</p>
                    <p>[11] Close quotacion marks here.</p>
                    <p>[12] Open round brackets here.</p>
                    <p>[13] Close round brackets here.</p>
                </div>
            </div>
        </body>
    </text>
</root>
