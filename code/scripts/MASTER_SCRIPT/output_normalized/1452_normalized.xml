<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Dublin</title>
                <recordID>1452</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1265</origDate>
                <dateNotes/>
                <origPlace>Dublin</origPlace>
                <diocese>Dublin</diocese>
                <province>Dublin</province>
                <country>Ireland</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1452</p>
                <p>Year: 1265</p>
                <p>Month: None</p>
                <p>Day: None</p>
                <p>Circa: Yes</p>
                <p>DatingNotes: 1262x1267; previously ascribed to AB Luke, (r. 1230-55) and dated c. 1240.</p>
                <p>Place: Dublin</p>
                <p>Diocese: Dublin</p>
                <p>Province: Dublin</p>
                <p>CountryModern: Ireland</p>
                <p>Latitude: 53.347778</p>
                <p>Longitude: -6.259722</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: Fulk de Sandford</p>
                <p>IssuingAuthorityAlt: None</p>
                <p>RegnalStart: 1256</p>
                <p>RegnalEnd: 1271</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Records of Convocation 16, pp. 115-22</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['Library Scan', 'Hard Copy Scan']</p>
                <p>OCR: None</p>
                <p>Transcription: Reviewed </p>
                <p>GeneralNotes: derived largely from York &amp; Chichester canons issued 1241x1255 as well as Canterbury 1261</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>Rectores ecclesiarum et uniuersi quibus incumbit regimen animarum plebes sibi commissas exemplo bone conuersacionis et uerbo exhortacionis in fide recta et bonis moribus diligenter instruant et informent.</p>
                    <p>Ut autem liberius et efficacius officium impleant exhortantis, uniuersi curam habentes animarum ecclesiasticis officiis et aliis studiis se exerceant, et oracionibus et leccionibus iugiter intendant; sint pudici, uirtutum operacione preclari, humilitate prediti, pacifici, annunciantes bona, dissensiones, rixas et scandala resecantes.</p>
                    <p>Ab illicitis spectaculis se abstineant, et precipue tomeamentis, luctis et aliis ubi sanguinis effusio poterit formidari.</p>
                    <p>Tabernas et inhonesta conuiuia non frequentent; extranearum fugiant consorcia feminarum, et omnium et quarum cohabitacione sinistra suspicio poterit exoriri.</p>
                </div>
                <div>
                    <head>Capitulum 2</head>
                    <p>Si quis autem de incontinentie vicio grauiter defamatus non poterit canonice se purgare, habebitur pro conuicto.</p>
                    <p>Conuictis uero uel in iure confessis fructus beneficiorum seu stipendia subtrahantur, donec inde nostram graciam consequantur.</p>
                    <p>Ceteri in sacris ordinibus constituti iuxta modum culpe canonice puniantur.</p>
                </div>
                <div>
                    <head>Capitulum 3</head>
                    <p>Grauiori pena uel animaduersione sunt plectendi presbyteri qui proprias filias spirituales quas baptizauerint uel semel ad confessionem admiserint, et rectores qui proprias parochianas corrumpere non uerentur.</p>
                </div>
                <div>
                    <head>Capitulum 4</head>
                    <p>Hec autem que supra diximus de pena presbyterorum parochias regentium ad alios extendi uolumus qui parochias non regunt, cum omnes pari uoto continentie sint astricti, et omnes deceat per honestas.</p>
                </div>
                <div>
                    <head>Capitulum 5</head>
                    <p>Concubine presbyterorum seu clericorum qui in sacris ordinibus fuerint constituti, de quibus constiterit, per excommunicacionis sentenciam ad agendam penitenciam compellantur, earundem absolucione nobis preterquam in mortis articulo reseruata.</p>
                </div>
                <div>
                    <head>Capitulum 6</head>
                    <p>Si qui autem excommunicacione contempta animo obstinato in peccato pertinaciter perseuerent, corripiantur brachio seculari et in uita careant communione fidelium, et in morte ecclesiastica sepultura talibus denegetur.</p>
                </div>
                <div>
                    <head>Capitulum 7</head>
                    <p>Caueant insuper rectores ne publice fornicariis, aut de vicio incontinentie defamatis, parochias regendas committant; quod si forte presumpserint, quadraginta solidorum pena nouerint se mulctandos.</p>
                </div>
                <div>
                    <head>Capitulum 8</head>
                    <p>Sicut uita prebiterorum a uita uulgari debet esse seiuncta, ita decet in habitu et incessu ut a ceteris distinguantur.</p>
                    <p>Propter quod inhibemus ne capis manucatis uel aliis indumentis leuitatis uel lasciuie notam pretendentibus publice utantur, contra constitucionem concilii generalis.</p>
                    <p>Alioquin huiusmodi indumenta fabrice ecclesiarum ubi degunt uel quibus deseruiunt applicentur.</p>
                </div>
                <div>
                    <head>Capitulum 9</head>
                    <p>Eligant itaque rectores ecclesiarum presbyteros note ordinacionis et conuersacionis honeste, potentes opere et sermone, qui exemplo uite et uerbo doctrine parare Domino ualeant plebem perfectam; qui circa correccionem parochianorum uigilent incessanter et excessus subditorum diligentius inuestigent, et corrigant que sunt familiariter corrigenda.</p>
                    <p>Excessus autem qui in publicam prodeunt noticiam uel famam, archidiaconis uel decanis sine mora denuntient corrigendos, ad quod iuramenti uinculo astringantur.</p>
                </div>
                <div>
                    <head>Capitulum 10</head>
                    <p>Ad hec precipimus ut rectores uel eorum presbyteri singulis intersint capitulis, ut excessus denuntient subditorum, et denunciaciones, uocaciones et execuciones uel alia mandata recipiant que occurrerint iniungenda.</p>
                </div>
                <div>
                    <head>Capitulum 11</head>
                    <p>Nullus autem ad penitenciarium nostrum Dublinie mittatur pro aliquo delicto, nisi de quo in iure confessus fuerit uel conuictus.</p>
                    <p>Enormia uero delicta nobis uel penitenciario nostro, preterquam in mortis articulo, reseruamus.</p>
                    <p>Literas autem decani uel officialis ad penitenciarium gratis concedi precipimus penitenti, et ut liqueat qualis fuerit penitencia, et pro quo crimine sit iniuncta, penitens literas penitenciarii referat ad mittentem.</p>
                </div>
                <div>
                    <head>Capitulum 12</head>
                    <p>Precipimus sacerdotibus ut ieiuni intrent synodum ieiunio enim debet fieri et oracione.</p>
                </div>
                <div>
                    <head>Capitulum 13</head>
                    <p>Item precipimus districtius quod omnes presbyteri, maxime curam animarum habentes, ueniant ad synodum, et si graui infirmitate detenti aut alia necessitate ineuitabili uenire non poterint, suum capellanum mittant aut clericum loco suo.[1]</p>
                </div>
                <div>
                    <head>Capitulum 14</head>
                    <p>[2] Item precipimus quod in eundo ad synodum et redeundo a synodo honeste ambulent presbyteri et honesta querant hospicia, ut in eis circumspecte se habeant, ne status clericorum uertatur in contemptum et opprobrium populo, cum laicis esse debeant speculum et exemplum.[3]</p>
                </div>
                <div>
                    <head>Capitulum 15</head>
                    <p>In singulis eciam decanatibus per capitulum duo eligantur presbyteri qui moribus et sciencia prediti confessiones audiant sacerdotum.</p>
                </div>
                <div>
                    <head>Capitulum 16</head>
                    <p>[4] Ne pro leuitate stipendiorum uiliores honestioribus uel pericioribus imperiti preferantur, stipendia presbyterorum unius anni taxanda duximus tres marcas; in dicioribus tamen ecclesiis iuxta ecclesiarum facultates presbyteris uolumus uberius prouideri.</p>
                </div>
                <div>
                    <head>Capitulum 17</head>
                    <p>Rectores ecclesiarum ecclesiis suis presbyteros non preficiant donec ipsos archidiaconis uel eorum officialibus representauerint, de quorum ordinacione, uita et sciencia, examinacione habita diligenti, illi qui reperti fuerint idonei admittantur, et stipendiorum quantitas in publicum rotulum capituli redigatur.</p>
                    <p>Ordinati uero non a suis episcopis uel alias irregularitate notati ad nos mittantur, pro gracia si digni fuerint obtinenda.[5]</p>
                </div>
                <div>
                    <head>Capitulum 18</head>
                    <p>Presbyteri sint seduli ad diuina officia horis competentibus et statutis in suis ecclesiis celebranda, ne de desidia uel negligencia arguantur.</p>
                    <p>Qui autem cantant, distincte proferant et aperte, non transiliendo neque transcurrendo uel sincopando, sed cum debita reuerencia, ut ad deuocionem excitent animos subditorum.</p>
                </div>
                <div>
                    <head>Capitulum 19</head>
                    <p>Infirmos singulis diebus Dominicis et festiuis uisitent diligenter.</p>
                    <p>Caueant autem presbyteri ne ad uisitandum infirmos se exhibeant difficiles, quacunque hora fuerint requisiti; quod si presumpserint, canonicam non effugient ulcionem.</p>
                    <p>Nec, sicut hactenus a quibusdam est presumptum, mittant cum eucharistia diaconos ad infirmos, dum ipsi in potacionibus seu aliis uoluptatibus camis uacant.</p>
                    <p>Sed personaliter infirmos adeant, et confessiones audiant, solerter crimina et circumstancias criminum inuestigent, et infirmis que foret penitencia iniungenda innotescant et iniungant; et penitenciam recipiant cum saluti fuerint restituti, cum non sit infirmis penitencia iniungenda.</p>
                </div>
                <div>
                    <head>Capitulum 20</head>
                    <p>Pro furtis et rapinis seu damnis aliis irrogatis, missarum celebracionem non iniungant rerum restitucione pretermissa, sicut a quibusdam fieri solet, qui non salutem querunt animarum, sed compendium temporale, sed ante omnia rem restitui, uel damna resarciri precipiant defraudatis.</p>
                </div>
                <div>
                    <head>Capitulum 21</head>
                    <p>Cum autem ad uisitandum infirmos cum eucharistia accedunt in urbibus et uillis ubi ecclesie site sunt, pro reuerencia corporis Christi superpelliceis sint induti cum cruce, lucerna accensa et campana, clerico uel aliquo alio preeunte.</p>
                </div>
                <div>
                    <head>Capitulum 22</head>
                    <p>Ad hec firmiter inhibemus ne cuiquam communio corporis Christi uel morienti ecclesiastica sepultura pretextu cuiuslibet debiti denegetur.</p>
                </div>
                <div>
                    <head>Capitulum 23</head>
                    <p>Nullus autem presbyterorum alienum parochianum ad confessionem uel communionem corporis Christi admittere presumat, sine licencia proprii sacerdotis.</p>
                    <p>Cum autem a sacerdote licencia petitur alteri confitendi, sacerdos personam designet cui debeat confiteri, ne quis sub tali uelamine nemini confitendo penitentie desinat sacramentum.</p>
                </div>
                <div>
                    <head>Capitulum 24</head>
                    <p>Ne autem presbyteri questum saluti animarum preferant, tractatum de decimis siue aliis temporalibus in confessionibus non premittant, sed diligenter exponentes confitendi qualiter debeat confiteri, quisquis sit fructus penitentie ac omnibus expletis, tunc demum exigat que de decimis uel aliis ecclesie debentur.</p>
                </div>
                <div>
                    <head>Capitulum 25</head>
                    <p>Similiter et in sacro die Pasche absque ulla exaccione decime uel debiti siue oblacionis liberaliter conferant corpus Christi, ne una manu porrigendo eucharistiam, altera recipiendo pecuniam nostre redempcionis ministerium sit uenale, quod si compertum fuerit, precipimus grauiter uindicari.</p>
                </div>
                <div>
                    <head>Capitulum 26</head>
                    <p>Ad hec firmiter inhibemus ne quis alienum parochianum ad matrimonium contrahendum, nisi tam ibi ubi uir conuersatus fuerit quam ubi femina degit diligens scrutinium premittatur, et referat literas sui prelati quid per scrutinium appareat continentes.</p>
                </div>
                <div>
                    <head>Capitulum 27</head>
                    <p>Fidei daciones eciam de matrimonio contrahendo fieri prohibemus, nisi coram testibus fidedignis et sub presencia sacerdotis.</p>
                    <p>Laici qui talibus interfuerint contractibus puniantur.</p>
                </div>
                <div>
                    <head>Capitulum 28</head>
                    <p>Quia uero exigentibus culpis nostris fructus humanis necessitatibus celesti miseracione prouisos frequenter absorbet repentina calamitas tempestatum, oracionum suffragiis est Christi misericordia et piis precibus inuocanda.</p>
                    <p>Ideo singuli presbyteri, cum eris intemperiem uiderint imminentem, nec expectato nostro uel archidiaconorum nostrorum mandato, protinus per processiones et humiles oraciones deuociones excitent subditorum, ne, dum iussionis nostre auctoritas expectatur, ultra quam expediret deprecacio fidelium prorogetur.</p>
                </div>
                <div>
                    <head>Capitulum 29</head>
                    <p>Quia domum Dei decet ornari honore congruo, dicente psalmista: Domine, dilexi decorem domus tue[6] precipimus in uasis, uestimentis, libris et aliis ad diuinum ministerium deputatis ecclesie, necnon in dealbacionibus ecclesiarum et fenestris uitreis et aliis ad honestatem ecclesie pertinentibus honorifice prouideri.</p>
                </div>
                <div>
                    <head>Capitulum 30</head>
                    <p>[7] Item eucharistiam et chrisma sub clauibus precipimus custodiri. Si quis uero ea incaute reliquerit, tribus mensibus ab officio suspendatur.</p>
                </div>
                <div>
                    <head>Capitulum 31</head>
                    <p>Ecclesiis uiris religioisis ad firmam dari firmiter inhibemus, et illis precipue qui in eisdem ius obtinent patronatus. Idem multo fortius de laicis quibuscunque.[8]</p>
                </div>
                <div>
                    <head>Capitulum 32</head>
                    <p>Decimas autem uendere nullus presumat ante tempus quo inde ex beneficio consuetudinis testandi habeat facultatem, sed nec laicis ullo tempore, donec fuerint a nouem partibus separate.</p>
                    <p>Indulgemus uero clericis in suis ecclesiis residentibus aut in nostro seruicio commorantibus, aut eciam de nostra licencia causa studiorum absentibus, ut de fructibus terrarum ecclesiarum suarum, quas propriis sumptibus excolunt atque serunt, quacunque parte anni decesserint, testandi habeant facultatem.</p>
                </div>
                <div>
                    <head>Capitulum 33</head>
                    <p>Cum autem multotiens repetitis uitibus in synodis duxerimus statuendum, et ante singulorum ordinum celebraciones solemniter commonendum, ut rectores in subdiaconos, uicarii in presbyteros, per intersticia temporum a canonibus definita se facerent ordinare, ideo instanter ut hoc fiat monemus et precipimus.</p>
                    <p>Et quia hactenus rarus fructus exinde prouenit, ne impunitas contemptum pariat ampliorem, decreuimus nondum ordinatorum beneficia sequestrari.</p>
                    <p>Decetero siquidem admittendi fructus beneficiorum non precipiant, donec fuerint in sacris ordinibus constituti; uicarii autem per subtraccionem fructuum cogantur in suis uicariis residenciam facere personalem.</p>
                </div>
                <div>
                    <head>Capitulum 34</head>
                    <p>Religiosi ad uicarias ecclesiarum quas habent in usus proprios uicarios nobis idoneos representent; alioquin taxacione uicariarum prehabita de illis curabimus ordinare.</p>
                </div>
                <div>
                    <head>Capitulum 35</head>
                    <p>Ne autem conni uencia nostra consensum inducat et taciturnitas culpe pariat reatum, nos synodali definicione firmiter iniungimus et monemus ut ecclesie decime, pensiones et alia quecunque iuris ecclesiastici, que per uiciosum ingressum sunt usurpata, sine mora salubriter resignentur, cum vicia possessionum a predecessoribus ad posteros transmittantur; et ne supradicta percipiantur uel exigantur sub obtestacione diuini iudicii firmiter inhibemus, cum ad non imparia iudicentur alienum inuadere et illicite detinere.</p>
                </div>
                <div>
                    <head>Capitulum 36</head>
                    <p>Illum eciam abusum penitus reprobamus quo religiosi a clericis ad beneficia presentatis, ante institucionem obtentam, fidelitatis exigunt iuramentum.</p>
                    <p>Qui autem tale sacramentum prestiterint, beneficiis ipsis nouerint se priuandos; nec exactores relinquimus impunitos, cum simoniacam contineant prauitatem.</p>
                </div>
                <div>
                    <head>Capitulum 37</head>
                    <p>Pensiones autem debitas terminis statutis solui precipimus sub pena duplici, fabrice ecclesie Dubliniensis persoluenda.</p>
                    <p>Simili pena puniri uolumus qui synodalia antequam a synodo recesserint non persoluerint.</p>
                </div>
                <div>
                    <head>Capitulum 38</head>
                    <p>Quia cause plerumque matrimoniales et alie per indiscretos examinatores periclitantur et diutius protrahuntur, uolumus quod in singulis decanatibus sex uel quatuor fidedigni eligantur et discreti, qui testes producendos diligenter examinent et singulorum dicta integre et fideliter redigant in scripturam; non, sicut fieri consueuit, scribendo quod cum aliis concordat uel per omnia idem dicat, cum talis sit obscuritas reprobanda.</p>
                    <p>Ad hoc autem se obligent uinculo sacramenti, salario eis ob hoc moderacione archidiaconi et capituli constituto.</p>
                </div>
                <div>
                    <head>Capitulum 39</head>
                    <p>Quia uero per falsas et excogitatas excepciones quas aduocati opponunt plerumque iura partium peruertuntur, firmiter inhibemus ne quis aduocatorum ad patrocinium admittatur, nisi prius iuret quod causam iniustam ex certa sciencia non fouebit, nec falsis probacionibus seu allegacionibus utetur, ad iusticiam perimendam uel isutum iudicium declinandum uel prorogandum.[9]</p>
                </div>
                <div>
                    <head>Capitulum 40 </head>
                    <p>Qui autem in causa matrimoniali uel testamentaria falsas excepciones maliciose opponunt, uel opponi procurant, uel qui in causa matrimoniali uel testamentaria uel ubi de exhereditacione agitur, falsum perhibent testimonium uel id fieri procurant, uel testes subornant, excommunicacionis sententie se nouerint subiacere.</p>
                </div>
                <div>
                    <head>Capitulum 41</head>
                    <p>Excommunicamus omnes illos qui pacem regis et regni perturbare aut libertates ecclesiasticas, et precipue huius sacrosancte ecclesie Dubliniensis infringere, seu possessiones ecclesiasticas inuadere aut ad bona ecclesiastica manus iniuriosas extendere presumpserint, in preiudicium ecclesiastice libertatis.</p>
                    <p>Item illos qui in ecclesiastica beneficia se intrudunt, et eos qui per laicalem potenciam seu aliam uiolenciam ea detinent occupata.</p>
                    <p>Omnes autem incendiarios et ecclesiarum fractores, ueneficos et ueneficas et magicis incantacionibus utentes et hoc fieri procurantes, et qui immunitatem ecclesie uiolauerint, denunciamus excommunicacionis sentenciam incurrere ipso facto.</p>
                    <p>Prohibemus autem ne excommunicacionis sentencia in genere uel pro damnis uel pro iniuriis proferatur, quotiens dinosci poterit quis aduersus quam habeat accionem, nisi euidens necessitas hoc exposcat.</p>
                    <p>Excommunicamus eciam omnes illos qui odio uel lucri causa aliis crimina falso imponunt, pro quibus mors uel exilium aut membrorum mutilacio uel exheredacio seu bonorum spoliacio sequi debeat, si iudicialiter conuincatur.</p>
                    <p>Qui autem ad defamacionem alterius aliquid proponit quod mores sugillat, nisi hoc probare uoluerit, canonice puniatur, et iniuriam passo pro modo culpe satisfacere compellatur.</p>
                    <p>Hec autem salubria statuta in singulis decanatibus proximis capitulis post singulas synodos recitentur, et per illos qui capitulis presunt in singulis articulis exponantur, et ad eorum obseruanciam per censuram ecclesiasticam districtius compellantur.</p>
                    <p>Hec autem et in singulis libertatem pretendentibus precipimus publicari et districtius obseruari.</p>
                    <p>Excommunicamus omnes illos qui gracia lucri uel odii aut alias contemnunt exequi domini regis mandatum contra excommunicatos editum, claues ecclesiarum contemnentes.[10]</p>
                </div>
                <div>
                    <head>Capitulum 42</head>
                    <p>Quoniam in partibus istis circa testamentum decedentium quedam inoleuit confusio, quam emendari ordini ecclesiastico et honori pariter conuenire censuimus; eapropter precipimus et sub pena excommunicacionis statuimus ne cuiquam executori alicuius administracio testamenti committatur, nisi prius de omnibus bonis ipsius defuncti fiat fideliter inuentarium, et loci ordinario ostendatur.</p>
                </div>
                <div>
                    <head>Capitulum 43</head>
                    <p>Item auctoritate presentis synodi statuimus ne aliqui religiosi, cuiusuis sint professionis, de execucione testamentorum quoquomodo se intromittant, nisi de licencia ordinarii coram quo testamentum fuerit probatum.</p>
                </div>
                <div>
                    <head>Capitulum 44</head>
                    <p>[11] Item in probacione testamentorum seu post probacionem coram ordinariis non committatur seu permittatur aliquibus commissio seu administracio in bonis defunctorum, nisi facilibus ad conueniendum; et tales sint qui competentem et sufficientem administracionis possint reddere racionem, cum super hoc canonice per locorum ordinarios fuerint requisiti.</p>
                </div>
                <div>
                    <head>Capitulum 45</head>
                    <p>Item testamentis coram ordinariis exhibitis probatis et approbatis a laicis eorundem probacio non exigatur, nec impediant seu impedire procurent quominus ultime uoluntates defunctorum procedant in his que de iure et consuetudine legari possunt; et si contra huiusmodi statutum uenire presumpserint, sciant se auctoritate presentis synodi esse excommunicatos et tanquam contra ecclesiasticarum libertatum uiolatores per censuram ecclesiasticam procedatur.</p>
                </div>
                <div>
                    <head>Capitulum 46</head>
                    <p>Item precipimus ne quis alicuius solute uel coniugate, proprie uel alterius, impediat uel perturbet seu impediri faciat iustam testamentorum faccionem; quod qui contrauenerit, sciat se in excommunicacionis sentenciam incidisse.</p>
                </div>
                <div>
                    <head>Capitulum 47</head>
                    <p>Item de porcione mortui uel mortue habeat ecclesia ius suum, deductis tamen prius de communi que debentur et funeris expensis.</p>
                </div>
                <div>
                    <head>Capitulum 48</head>
                    <p>Item precipimus quod nullus executor aliquid retineat de bonis defuncti empcionis titulo uel aliquo alio modo, nisi fuerint sibi a testatore inter uiuos donatum uel in testamento legatum.</p>
                </div>
                <div>
                    <head>Capitulum 49</head>
                    <p>Item bedelli seu apparitores archidiaconis nostris uel decanis intendentes subditis grauamina non inferant; sentencias autem excommunicacionis uel interdicti seu suspensionis non ferant neque denuntient sine specialibus dominorum preceptis.</p>
                    <p>Et si secus fuerit presumptum, sententie sic late ipso facto non teneant neque seruentur, at apparitores seu bedelli qui contra fecerint, et honerosi siue iniuriosi subditis inuenti fuerint, grauiter puniantur.</p>
                </div>
                <div>
                    <head>Capitulum 50</head>
                    <p>Precipimus eciam quo capellani singuli in ecclesiis suis ter in anno denuntient omnibus qui clericali priuilegio gaudere uoluerint, quod coronam et tonsuram patentem in locis debitis deferant competenter; maxime coram suis ordinariis et in ecclesiis et in congregacionibus clericorum.</p>
                </div>
                <div>
                    <head>Capitulum 51</head>
                    <p>Si discordantes se sibi inuicem uoluerint concordare, inhibemus ne archidiaconi, officiales eorundem uel decani bonum pacis impedire presumant, sed licencia petita liceat partibus a lite discedere, quomodocunque uoluerint.</p>
                    <p>Si tamen causa composicionem admittat, non propter hoc eis aliquam penam infligant, nisi eis constiterit de actoris uel rei calumnia manifesta.[12]</p>
                </div>
                <div>
                    <head>Capitulum 52</head>
                    <p>Quia uero iuxta Scripture testimonium legimus: Segnius inuitant animos dimissa per aures quam que sunt oculis subdita fidelibus[13] presentibus constitucionibus hanc salubrem duximus annectendam, ut sacerdotes singuli suis parochianis presentes has constituciones quater in anno ad minus legant uel coram se legi faciant diligenter, ut tanto melius statutorum recordentur quanto sepius eorum auribus fuerint inculcata.[14]</p>
                </div>
                <div>
                    <head>Capitulum 53</head>
                    <p>Item inhibemus expresse ne aliquis capellanorum in diocesi Dubliniensi moram trahens seu de nouo ordinatus sine speciali licencia nostra uel archidiaconorum nostrorum presumat diuina celebrare seu ..., quousque nobis constiterit de eorundem ordinacione et conuersacione.[15]</p>
                </div>
                <div>
                    <head>Capitulum 54</head>
                    <p>Ut de sollicitudine nostri laboris immarcescibiles iustitie manipulos reportemus, accendatur nostre auctoritatis zelus aduersus ambicionis malum; dissipemus et euellamus plantaciones iniquas; edificemus et plantemus in ecclesia Dei tales quos humilitas, quos innocencia, quos uita probatorum et literatura commendat; qui subiectos non[16] deuorent, qui diuites non palpent, pauperes non grauent; qui minas diuitum non timeant; qui crimina corrigant, marsupia non emungant; quorum sermo sit doctrina, quorum conuersacio iusta, quorum auctoritas sit non in habitu, non in fastu, sed in erudicione et defensione fidei, quorum uita sit publice commendabilis, quorum memoria in benediccione.[17]</p>
                </div>
                <div>
                    <head>Capitulum 55</head>
                    <p>Ut uenalitas in domo Dei abiciatur, qui ementes et uendentes de templo proiecit, statuimus quod nullus furnarius alii prouentus decimarum locare presumat, ne quis firmam rerum ecclesiasticarum habeat ordinarii consensu irrequisito.</p>
                    <p>Ubi tamen ecclesiarum condiciones occasione tradicionis ad firmam meliorari contigerit, prouentus decimarum suarum locari seu ad firmam tradi, saltem ad tempus in iure statutum, nullatenus prohibemus.[18]</p>
                </div>
                <div>
                    <head>Capitulum 56</head>
                    <p>Prohibemus sub interminacione anathematis ne sacerdotes uel clerici curam habentes animarum causa lucri negotientur; causa tamen necessitatis ut honesta mercimonia exerceant, et que ab honestate clericali non discrepant, sustinemus.[19]</p>
                </div>
                <div>
                    <head>Capitulum 57</head>
                    <p>Quoniam indignum est eis ab ecclesia subueniri per quos constat in ecclesia scandalum generari, sacerdotibus et clericis ne ministri laicorum fiant, nec procuratores existant eorundem, prohibemus.[20]</p>
                </div>
                <div>
                    <head>Capitulum 58</head>
                    <p>Adicimus eciam quod questuarii per ciuitatem uel diocesim Dublinienses nullo locorum admittantur, quoruncumque questuarii existant, nisi literis nostris patentibus muniantur.</p>
                    <p>Quibus quidem questuariis officium predicandi penitus interdicimus; exposicione autem sui negotii tantum contenti permaneant.[21]</p>
                </div>
                <div>
                    <head>Footnotes</head>
                    <p>[1] fn ref in ed.</p>
                    <p>[2] fn ref in ed.</p>
                    <p>[3] fn ref in ed.</p>
                    <p>[4] fn ref in ed.</p>
                    <p>[5] fn ref in ed.</p>
                    <p>[6] fn ref in ed.; 'Domine, dilexi decorem domus tue' in quotacions</p>
                    <p>[7] fn ref in ed.</p>
                    <p>[8] fn ref in ed.</p>
                    <p>[9] fn ref in ed.</p>
                    <p>[10] fn ref in ed.</p>
                    <p>[11] fn ref in ed.</p>
                    <p>[12] fn ref in ed.</p>
                    <p>[13] fn ref in ed.; 'Segnius inuitant animos dimissa per aures quam que sunt oculis subdita fidelibus' in quotacions</p>
                    <p>[14] fn ref in ed.</p>
                    <p>[15] fn ref in ed.</p>
                    <p>[16] [non]</p>
                    <p>[17] fn ref in ed.</p>
                    <p>[18] fn ref in ed.</p>
                    <p>[19] fn ref in ed.</p>
                    <p>[20] fn ref in ed.</p>
                    <p>[21] fn ref in ed,</p>
                </div>
            </div>
        </body>
    </text>
</root>
