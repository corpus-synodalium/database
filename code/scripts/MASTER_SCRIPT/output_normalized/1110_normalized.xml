<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Nantes</title>
                <recordID>1110</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1408-10-24</origDate>
                <dateNotes/>
                <origPlace>Nantes</origPlace>
                <diocese>Nantes</diocese>
                <province>Tours</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1110</p>
                <p>Year: 1408</p>
                <p>Month: 10</p>
                <p>Day: 24</p>
                <p>Circa: None</p>
                <p>DatingNotes: None</p>
                <p>Place: Nantes</p>
                <p>Diocese: Nantes</p>
                <p>Province: Tours</p>
                <p>CountryModern: France</p>
                <p>Latitude: 47.21806</p>
                <p>Longitude: -1.55278</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Henri le Barbu</p>
                <p>IssuingAuthorityAlt: None</p>
                <p>RegnalStart: 1404</p>
                <p>RegnalEnd: 1419</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Martene, Thes, IV, col 998-1001</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>UIcarii generales in spiritualibus reuerendi in Christo patris et domini domini HENRICI Dei et sancte sedis apostolice gracia Nannetensis episcopi uniuersis et singulis abbatibus, prioribus, curatis, ac parochialium ecclesiarum rectoribus, capellanisque atque clericis in ciuitate et diocesi Nannetensi constitutis, salutem in Domino.</p>
                    <p>Ad cuiuslibet uestrum noticiam deducimus per presentes quod nos de licencia, et assensu, ac auctoritate reuerendi patris omnia et singula statuta synodalia per ipsius reuerendi patris predecessores episcopos Nannetenses, et presertim per bone memorie IOHANNEM episcopum Nannetensem facta et edita laudamus, et ratificamus, et approbamus, et ipsa decernimus in suis forma et tenore perpetuum robur firmitatis obtinere, ac ea obseruari debere: quorum quidem statutorum uerorum tenores sequuntur in hec uerba, uidelicet:</p>
                    <p>[1] Hinc est quod nos in presenti nostra synodo ducti prouido et sagaci consilio, inhibemus sub pena iuris et decem librarum monete cursilis nobis applicandarum et in pios usus conuertendarum, ne quis subditorum nostrorum sua beneficia curata uel sine cura ad quodcumtempus affirmet seu arrendet, nec ecclesiarum suarum curatarum curas, regimina, administraciones per alium seu per alios quam per se exerceant, seu exerceri faciant quoquo modo; et eciam quibuscumque presbyteris, ne de curis regiminibus earumdem ecclesiarum, uidelicet aliarum, quam suarum aliqualiter se inuestiant sine nostra licencia super hoc petita et obtenta.</p>
                    <p>Exhortamurque et requirimus ac monemus generaliter et publice in his scriptis primo, secundo, et tercio, et peremtoria canonica monicione premissa, singulas ecclesiasticas personas tam seculares, quam regulares, nobis subditas et subiectas; cuiuscumque status, gradus, condicionis existant, ecclesias parochiales, capellanias perpetuas, et officia ecclesiastica cum cura uel sine cura in nostris ecclesia, ciuitate et diocesi Nannetensi, in quibuslibet ecclesiis parochialibus et aliis quibuscumque locis obtinentes uel obtenturos in futurum, ut ipsarum personarum quelibet per se uel alium seu alios missas a fundatoribus, dotatoribus, et patronis dictorum beneficiorum antiquitus ordinatas, et per decreta superiorum approbatas secundum ipsorum fundatorum disposicionem, et in locis in quibus per ipsos fundatores extitit dispositum, et ut tenentur de iure, celebrent seu celebrari procurent de cetero absque aliqua diminucione et sine fraude, et infra sex menses ab hac die computandos, missas huiusmodi dilapsis temporibus omissas recuperari et celebrari procurent; domosque, edificia, uineas, et alias res hereditarias suis beneficiis huiusmodi pertinentes reparent, in bonoque et sufficienti statu ponant, reducant, et manu teneant in futurum.</p>
                    <p>Nec non in suis beneficiis, capellaniis, ecclesiis, et locis debitam et exactam iure, prout exigit huiusmodi beneficiorum qualitas et natura, et secundum fundatorum disposicionem et uotum, residenciam faciant personalem in uirtute sancte obedientie, et sub penis iuris, excommunicacionisque, et dictorum suorum beneficiorum priuacionem: ad quarum penarum declaracionem et execucionem, post lapsum temporis in talibus a iure statutis, de iure seruandis, contra omnes et singulos, qui nostre huiusmodi monicioni et synodali statuto debite non paruerint cum effectu, ductore Deo procedemus, et ex nunc decernimus, uolumus, et ordinamus, et declaramus contra omnes non parentes huiusmodi monicioni, uagantes, non residentes, et suorum beneficiorum huiusmodi desertores, per nos aut uicarios seu commissarios nostros procedendum fore, et ipsos qui culpabiles fuerint quoquo modo in predictis ad iudicium super hoc euocari, et [2] posse ita citari per publicum edictum in ecclesiis, in quibus dicta beneficia deseruienda sunt dicta requisita residencia, per tres dies dominicos ad presbyterium ecclesie generaliter et publice denunciatum et patenter affixum per tres septimanas, et ad ualuas huiusmodi ecclesie, ac si personis propriis ad hec fuerint apprehensi.</p>
                </div>
                <div>
                    <head>Capitulum 2</head>
                    <p>Item, quia sunt nonnulli tam ecclesiastici, quam seculares, quamuis heredes seu bonorum detentores, aut executores testamentorum seu ultimarum uoluntatum multorum ab hac luce migrantium fuerint et sint, et ad quos dictorum decedentium bona saltem mobilia ad execucionem testamentorum seu ultimarum uoluntatum huiusmodi decedentium ordinata, et tam tacite, quam expresse onerata deuenerunt, qui iussa testantium adimplere non curarunt neque curant, affectantes pias et salubres dictorum testatorum disposiciones et uoluntates ultimas in ipsorum executorum et heredum animarum salutis grande periculum, et quam plurimorum locorum sacrorum, miserabilium personarum graue damnum, et a memoria recedere et sub dissimulacione in obliuionem perpetuam submergi, et inefficacie semper subesse detrimentis contra dictorum testatorum suorumque parentum disposiciones et uoluntates ultimas, in ipsorum executorum et heredum animarum salutis grande periculum, et quamplurimorum locorum suorum miserabilium personarum graue damnum detrimentum et iacturam, sicut ad aures nostras iam pridem deduxerunt et deducunt quotidie ualidus clamor et quamplurimorum fide dignorum assercio, uerusque relatus, et publica fama.</p>
                    <p>Nos autem subditorum nostrorum animarum periculis obuiare, earumque saluti prouidere opportunis remediis totis uisceribus cupientes, Altissimo suffragante, et uniuersos et singulos rectores parochialium ecclesiarum nostre ciuitatis et diocesis, et capellanos curatos eisdem ecclesiis deseruientes in hac nostra sancta synodo requirimus, ipsosque et eorum quemlibet monemus primo, secundo, et tercio, peremtorie, et canonice una canonica monicione pro tribus, in his scriptis sub penis suspensionis et excommunicacionis, ac uirtute sancte obedientie, ad penam centum solidorum monete currentis, nobis a quolibet huiusmodi requisicioni et monicioni nostris non parente applicandorum, et in pios usus conuertendorum; quatenus ipsi et eorum quilibet, prout quemlibet eorum tangerit, et in se fuerit, nomina parochianorum suorum sublatorum ab hac luce, qui testamentum a decem annis citra fecerunt; et clericorum seu ecclesiasticarum personarum, qui intestati decesserunt; executorum et heredum dictorum defunctorum, quorum et prout ipsorum habuerint noticiam, nobis infra mensem a die presenti computandum, dicant, reuelent ueraciter, affirment, et assignent in scriptis per se uel per alium, seu alios diligenter cum effectu, ut super hoc ordinare possimus ueritate completa, prout nostro incumbit officio et fuerit racionis. [3]</p>
                </div>
                <div>
                    <head>Capitulum 3</head>
                    <p>Ceterum omnes et singulas gracias, licencias, et dispensaciones, tam generales, quam speciales, per dictum reuerendum patrem predecessoresque suos aut eiusdem uicarios hactenus datas et concessa omnibus et singulis personis quibuscumque, tam ecclesiasticis, quam secularibus, de missis, diuinis officiis, in capellis, oratoriis, maneriis et aliis locis non benedictis celebrandis, et super residencia personaliter in beneficiis non fienda, et capellanis de regendo curas ecclesiarum parochialium, et de seruiendo in ecclesiis curatis in absencia rectorum earumdem ecclesiarum, et quibuscumque questoribus de questando in prefatis ciuitate et diocesi Nannetensi sub quacumque forma uerborum, date et concesse fuerunt, in hac presenti synodo reuocamus, cassamus, irritamus penitus et annullamus auctoritate dicti reuerendi patris nobis in hac parte attributa, ipsarum et aliarum quarumcumque graciarum, licenciarum, et dispensacionum concessionem dicto reuerendo patri aut eius uicariis ad hoc per ipsum deputatis seu deputandis specialiter et expresse reseruantes: districte precipientes omnibus et singulis rectoribus parochialium ecclesiarum ciuitatis et diocesis Nannetensis et capellanis copiam huiusmodi statutorum infra mensem apud se retrahere et habere.</p>
                    <p>In quorum omnium et singulorum premissorum fidem et testimonium presentibus sigillum camere dicti reuerendi patris duximus apponendum.</p>
                </div>
                <div>
                    <head>Explicit</head>
                    <p>Datum Nannetis die uigesima quarta mensis Octobris, anno Domini millesimo quadringentesimo octauo.</p>
                </div>
                <div>
                    <head>Footnotes</head>
                    <p>[1] quotacion marks in margin start here</p>
                    <p>[2] gap marked with &quot;. . . . .&quot;</p>
                    <p>[3] quotacion marks in margin end here</p>
                </div>
            </div>
        </body>
    </text>
</root>
