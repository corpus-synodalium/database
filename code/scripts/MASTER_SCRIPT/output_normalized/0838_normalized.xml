<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Angers</title>
                <recordID>0838</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1314</origDate>
                <dateNotes/>
                <origPlace>Angers</origPlace>
                <diocese>Angers</diocese>
                <province>Tours</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 838</p>
                <p>Year: 1314</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: Saint Luke</p>
                <p>Place: Angers</p>
                <p>Diocese: Angers</p>
                <p>Province: Tours</p>
                <p>CountryModern: France</p>
                <p>Latitude: 47.473612</p>
                <p>Longitude: -0.554167</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Guillaume le Maire</p>
                <p>IssuingAuthorityAlt: Guillermus Major</p>
                <p>RegnalStart: 1291</p>
                <p>RegnalEnd: 1317</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Avril, Statuts, III, 234-53</p>
                <p>EditionOther: None</p>
                <p>SourceNotes: MS C has lengthy alternate text for parts of art. 1 and art. 3;</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Idem in synodo sancti Luce anno Domini Mo CCCo XIIIIo.</p>
                </div>
                <div>
                    <head>Capitulum 1</head>
                    <p>Ut fiant octabe de festo Omnium Sanctorum.</p>
                    <p>Deus gloriosus et sublimis, in sanctis suis mirabilis, qui semper est laudabilis et tamen ineffabilis, iuxta id psalmum: Magnus Dominus et laudabilis nimis, in sanctis suis laudari desiderat et honorari in terris, ut accedat quod ait psalmographus: Laudate Dominum in sanctis eius, non quod bonorum nostrorum aut laudum preconiis egere noscatur, sed ut per merita gloriosa sanctorum, quos ueneramus in terris, eorum intercessionibus adiuti propiciacionem mereamur obtinere in celis.</p>
                    <p>Sancti enim carnis uinculis absoluti in illa eterna patria conuersantes, qui uidentem omnia, remota iam caligine, luce clarius intuentur et lumen in lumine reuelata facie luculentius contemplantur, deuota laudum preconia, que sibi a terrigenis impenduntur, et pia supplicacionum preconia, que sibi a fidelibus in suis necessitatibus porriguntur, in illo eternitatis speculo, in quo uidentem omnia uident, scire et intelligere posse creduntur, uel quantum illis ad gaudium uel nobis ad auxilium noscitur pertinere.</p>
                    <p>Cum igitur sancti sint infiniti in illa eterna beatitudine iam conscripti, de quibus memoriam et festiuitatem nullam fecimus, non enim possemus omnium sanctorum festa peragere, tum propter nostram infirmitatem, quia infirmi et debiles sumus, nec adhuc maxime propter rerum mundanarum occupacionem sufficere possemus, cum propter temporis breuitatem, quia eciam tempus non sufficeret.</p>
                    <p>Nam sicut ait Ieronimus in quadam epistola, que in suo kalendario preponitur: Nullus dies, excepto die kalendarum ianuarii, qui non intra quinque millium martyrum reperiri possit ascriptus.</p>
                    <p>Insuper licet paucorum sanctorum festa agamus, adhuc tamen illa festa pauca negligenter agimus, et multa ibidem per negligenciam uel ignoranciam uel terrenorum sollicitudinem obmittimus.</p>
                    <p>Igitur sancta Mater Ecclesia, premissa attente considerans, congruentissima racione et piissima deuocione, per quosdam deuotos summos pontifices, Spiritu sancto repletos et inspiratos diuinitus, ordinauit ut quia omnium sanctorum festa singulariter facere non possumus, saltem omnes generaliter propter obmissorum supplecionem et negligenciarum expiacionem sub una celebritate annua in simul honoremus.</p>
                    <p>Et hec fuit potissima racio quare omnium sanctorum festiuitas a sanctis Patribus extitit iam elapsis multorum annorum curriculis instituta, licet et multe alie cause racionabiles institucionis huius festi in legenda aurea proferantur.</p>
                    <p>Si ergo plurimorum sanctorum singularium octabe ab Ecclesia peraguntur, multo magis per raciones superius prelibatas omnium sanctorum festiuitatis octabe debent ab ecclesiis deuocius et solempnius celebrari.</p>
                    <p>Attendentes igitur raciones premissas et quod in Urbe Romana, que est caput mundi et mater Ecclesiarum omnium et magistra, et in plerisque citramontanis partibus, non tantum dicta festiuitas una die sed eciam octabe ipsius ab ecclesiis introductum est ut racionabiliter celebrentur, diligenti deliberacione prehabita et tractatu, hac sacra approbante synodo et nostri Andegauensis capituli super hoc accedente consensu, statuimus et ordinamus quod deinceps octabe festiuitatis predicte, cum deuocione qua decet, ab ecclesiis ciuitatis et diocesis Andegauensis annis singulis celebrentur.</p>
                    <p>Per hoc enim firmiter credimus patriam et populum sanctorum patrociniis adiuuari, et in suis necessitatibus, tribulacionibus et angustiis apud Altissimum facilius exaudiri et ipsorum sanctorum intercessionibus quam cicius releuari.</p>
                    <p>Nota quod incipies historiam: Deus omnium in crastino sancte Trinitatis Domini estiualis, nisi sit festum, et si fuerit, incipies prima feria uacante et, si non feria uacans, incipies dominica prima uacanti et dices usque ad dominicam primam post octabas Petri et Pauli, et sunt in illa historia VII dominice, tunc incipies historiam: In principio et dices usque ad dominicam primam post festum beati Egidii et sunt ibi tres dominice.</p>
                    <p>Tunc incipies historiam: Peto et dices usque ad dominicam primam post festum beati Michelis in Monte Gargano et sunt ibi due dominice.</p>
                    <p>Tunc incipies historiam: Adaperiat et dices usque ad dominicam ante festum apostolorum Simonis et Iude et sunt ibi quatuor dominice.</p>
                    <p>Et nota quod hec est ordinacio bone memorie domini Guillelmi, quondam Andegauensis episcopi, prononciata in pleno synodo sancti Luce euangeliste anno Domini millesimo tricentesimo decimo quarto.</p>
                    <p>[1] Sane, ne propter premissarum celebracionem octabarum alique dominice de historia que incipit: Uidi Dominum, obmittantur, ordinamus quod in dominica precedente festum apostolorum Simonis et Iude, historia: Uidi Dominum inchetur.</p>
                    <p>Quod si die dominica euenerit celebracio eius, ad diem crastinam precelletur et dominice illius historie in diebus uacuis locis competentibus peragantur.</p>
                    <p>Si autem de officio illarum octabarum queratur, respondemus quod nos, qui a principio pontificatus nostri dictas octabas facere consueuimus, dictarum octabarum officium ordinamus in hac forma.</p>
                    <p>Super ipsas octabas dicimus inuitatorium ad matutinas: Regem sanctorum omnium, uenite adoremus.</p>
                    <p>Himpnus in matutinis et uesperis sicut in die, antiphona super psalmos: Secus decursus, sola, psalmi plurimorum martirum, uel de die, uersus: Iustorum anime.</p>
                    <p>Lecciones accipimus de libro Sapientie, cap. III, incipientes ibi: Iustorum anime in manu Dei sunt, prosequentes dictam lecturam usque ad ultimum diem.</p>
                    <p>Responsoria de communi martirum subsequenter eciam ordinate.</p>
                    <p>Qui autem bibliam non habent, facient lecturam de communi martirum.</p>
                    <p>Te Deum laudamus per totas octabas.</p>
                    <p>Uersus ante laudes: Iusti autem in perpetuum uiuent etc.</p>
                    <p>Ad laudes antiphona: Uidi turbam, sola.</p>
                    <p>Capitulum, himpnus, uersus, sicut in die.</p>
                    <p>Ad Benedictus, antiphona prima die: Predicantes et cetere subsequentes.</p>
                    <p>Ad Magnificat, antiphona prima die: Omnes sancti de uigilia etc.</p>
                    <p>Antiphona ad alias horas, capitula, responsoria, uersus de communi martirum.</p>
                    <p>In octaba autem die consueuimus totum facere sicut in die.</p>
                    <p>Si uero infra octabas dies dominica euenerit, consueuimus facere nouem lecciones de communi, uel si malueritis totum sicut in die.</p>
                    <p>Officium autem missarum in dictis octabis accipient de communi martirum sicut uoluerint.</p>
                </div>
                <div>
                    <head>Capitulum 2</head>
                    <p>De executoribus testamentorum.</p>
                    <p>Ut bona ad execucionem testamentorum deputata in executores non transferentur et de pena facientium contrarium.</p>
                    <p>Primo dudum in prouinciali concilio, apud Lengesium celebrato, fuit prouida deliberacione deffinitum executores testamentorum, per se uel per alios, non posse quidquid sumere seu quoquo titulo retinere de rebus seu bonis deputatis execucioni testamentorum, quorum executores existunt, penis certis appositis in concilio supradicto.</p>
                    <p>Uerum quia ex hoc plerumque comperimus decedencium uoluntates execucioni debite non mandatas propter auariciam multorum, qui a testatoribus executores inscripti questum proprium... liberacionem animarum, qui de ipsorum dileccione et amicicia pre ceteris gerebant plenam fiduciam dum uiuebant, nequiter preferentes, onus execucionum huiusmodi suscipere in se recusant, ut sic possint illa que de bonis testatorum sibi placent licencius habere et retinere empcionis titulo, uel alio quesito colore, contra mentem concilii memorati, nos his fraudibus obuiare, et decedencium uoluntates execucioni debite uolentes demandari, districtius inhibemus ne quis executor alicuius testamenti coexecutori suo in eodem testamento inscripto, siue executor predictus onus testamenti in se susceperit, siue illud duxerit recusandum, aliqua de bonis ad execucionem illius qui ipsos executores suos instituit, empcionis uel alio quouis titulo, tradere, seu in ipsum transferre, seu tradicioni siue translacioni consentire presumat, decernentes contractus super hoc initos et tradiciones ac translaciones bonorum ipsorum taliter factas non tenere, et executores ipsa bona tradentes et taliter transferentes seu consencientes tradicioni et translacioni predictis ad restitucionem dupli precii rei sic tradite uel translate in execucionis utilitatem conuertendi, auctoritate presentis statuti condempnamus.</p>
                </div>
                <div>
                    <head>Capitulum 3</head>
                    <p>De uita et honestate clericorum et de barba ac corona radendis et cucupha non portanda.</p>
                    <p>Graui nimirum turbacione mouemur et cum cordis amaritudine recensemus quod nonnulli diuinis officiis mancipati, qui uocacionis sue stabilitate pensata uirtutis et honestatis fructus deberent producere pociores, per eorum actus improbos splendorem sue professionis obnubilant et gestus incomposicionis exempla inhonestatis et lasciuie subministrant.</p>
                    <p>Certa quidem nuper probauimus experiencia et fide didicimus oculata quod quidam clerici beneficiati et, quod censendum grauius est, curati ac religiosi nonnulli, clericali modestia retroiecta, sine delectu lucris turpibus inhiant, ac inhonestis negociacionibus uariis se immiscent, uerba euangelica, quibus Dominus ipse negociatores de Templo uerberatos asseritur expulisse, et apostolica, quibus ait: Nemo Deo militans implicet se negociis secularibus, dissimulantibus aure surda, et quod moleste non mediocriter est ferendum, dum deberent in ecclesiis, horis conuenientibus, presertim festiuitatibus, debitas persoluere Deo laudes cum deuocione animi et consciencie puritate, pretermissis loco et tempore opportunis, discurrendo ad nundinas et mercata, dicunt labiis horas canonicas sincopando, intermiscendo extranea colloquia et prophana, ad negociaciones, quas corde siciunt, penitus mente rapta, dum uero sunt in nundinis et mercatis, tabernas frequentant, comessaciones sectantur vilium personarum et quedam alia faciunt que ad presens duximus silencio committenda, ex quibus se reddunt secularibus uiles, contemptibiles et abiectos.</p>
                    <p>Sunt autem alii, qui, laxatis honestatis habenis, dum per decenciam habitus extrinseci deberent habere et ostendere morum intrinsecam honestatem, utuntur, preter uarietatem pannorum suo statuti minime congruentem, faccionibus uestium dissolutis, cum ornatu et cultu indecentibus, sicque circumamicti uarietatibus incedunt more meretricis, scapulis et pectore discoopertis, comam nutriunt et relaxant, longos crines ad modum laici absque corone uestigio et tonsure ad eorum ignominiam deferentes, dicente Apostolo: Uir quidem, si comam nutriat, ignominia est illi.</p>
                    <p>Predictis et similibus se multipliciter et sepius inuoluendo, quod nec in qualitate negociorum, nec in uestimentorum forma, nec in corone et tonsure modo quidquam pretendunt de milicia clericali, cum igitur, ut ait Augustinus, Incomposicio corporis inequalitatem indicet mentis, et in Carthaginensi concilio caueatur quod clerici professionem suam probare debeant habitu atque gestu, ut gestus grauitas maturitatem mentis ostendat.</p>
                    <p>Nos attendentes quod tales negligere famam suam, in cuius odore nos conuenit delectari, et sacros canones transgredi non uerentur, transgressores huius et curiositates eorum periculosas et perniciosas exemplo penarum adieccione coarctare uolentes, monemus tenore presencium omnes et singulos clericos nobis subditos, qui in nostra diocesi beneficia obtinent, aut in posterum obtinebunt, ut deinceps abstineant a premissis, alioquin ad excommunicacionis penam contra ipsos et procedemus prout iusticia suadebit.</p>
                    <p>[2] Statuentes quod clerici, nunc beneficia obtinentes infra Natiuitatem Domini proxime uenturam et qui obtinuerint in futurum infra mensem a tempore sibi collati beneficii, assumant habitum clericalem et eum deinceps deferant, ut tenentur.</p>
                    <p>A festo Pasche Domini, usque [2] ad festum Omnium Sanctorum, singulis mensibus, nisi ipsos infirmitas seu alia causa probabilis excusaret, coronam sibi fieri, barbam et capillos radi seu tondi, cum rotundidate debita, et ab inde usque ad festum Pasche eciam binis mensibus semel coronam radi seu tondi annis singulis facientes.</p>
                    <p>In eos uero qui quoad tonsure, corone et barbe rasionem huiusmodi extiterint transgressores seu qui cucupham, post lapsum duorum mensium a die huiusmodi monicionis publice deferant in capite, excommunicacionis sentenciam promulgamus.</p>
                </div>
                <div>
                    <head>Capitulum 4</head>
                    <p>De celebracione in priuatis locis.</p>
                    <p>Sane solent plerisque concedi que tunc fore utilia pro salute hominum uidebantur, que demum tendere reperiuntur ad noxam populi, propter quod ea emendare et temporare studuimus in presenti.</p>
                    <p>Multas etenim litteras pluribus personis nobilibus et aliis, tam a predecessoribus nostris quam a nobis concessas, didicimus, quarum auctoritate quibuscumque diebus missas et alia diuina officia possent in suis domibus facere celebrari, et eo pretextu, nedum parrochialibus ecclesiis in iuribus earum grandia incommoda imminere noscuntur, sed eciam in aliis que pariunt pericula animarum, quia morum informacio non metitur, cum sermo diuinus populo seminatur in ecclesiis parrochialibus, qui absentibus et non audientibus fructuosus esse non potest.</p>
                    <p>Ordinacio Ecclesie ignoratur, que ignorancia omnes ligat, cum festa que colenda sunt in honorem Dei et sanctorum et eorum ieiunia, que publice solent indici, non seruantur propter ignoranciam ab eisdem uel eorum familia, qui dispensatiue ad parrochialem ecclesiam uenire non tenentur et cum excommunicatis participare non uerentur, qui ab aliis euitantur qui mandatorum execucionem nouerint, propter que et multa alia que ad tales gracias modificandas nos inducunt, in hac presenti synodo sancti Luce statuimus quod nullus de cetero auctoritate talium litterarum talem graciam tam generalem et tam latam continencium, diebus dominicis et festis nouem leccionum missas et alia diuina officia in suis domibus uel oratoriis faciat celebrari, et hoc sub pena excommunicacionis, quam in contrarium uenientes post mensem, ne forte aliqui pretextu ignorancie se excusent, ipso facto uolumus incursuros, et domos seu oratoria supponi ipso facto ecclesiastico interdicto.</p>
                    <p>Statutum autem huiusmodi ad capellas ad matricem ecclesiam pertinentes trahi non uolumus uel extendi.</p>
                </div>
                <div>
                    <head>Capitulum 5</head>
                    <p>Ne rector affirmet alia beneficia.</p>
                    <p>Item statuimus quod nullus rector parrochialis capellanias, prioratus seu queuis alia pia loca in suis parrochiis existentes seu existencia affirmare et arrentare presumat, ne unum beneficium propter aliud suis iuribus defraudatur.</p>
                </div>
                <div>
                    <head>Capitulum 6</head>
                    <p>De celebracione ante terciam.</p>
                    <p>Preterea statuimus quod nullus de cetero diebus dominicis et festiuis nouem leccionum, in capellaniis et prioratibus simplicibus, missas ante horam terciam audeat celebrare.</p>
                </div>
                <div>
                    <head>Capitulum 7</head>
                    <p>De notificacione beneficiorum.</p>
                    <p>Item, omnibus archipresbiteris et decanis nostre diocesis precipimus et mandamus quatenus omnia beneficia ad nostram collacionem pleno iure pertinencia, in suis archipresbyteratibus et decanatibus existencia, nominatim in scriptis infra duos menses nobis uel officiali nostro transmittant.</p>
                </div>
                <div>
                    <head>Capitulum 8</head>
                    <p>De copia statutorum.</p>
                    <p>Et de istis statutis quilibet rector parrochialis copiam habeat infra mensem et exponat quilibet in sua parrochiali ecclesia in generali, ut sic ad noticiam eorum peruenire possint qui per statuta ligarentur.</p>
                </div>
                <div>
                    <head>Capitulum 9</head>
                    <p>De exercicio iurisdiccionis.</p>
                    <p>Item cum nullus falcem suam in messem ponere debeat alienam, inhibemus omnibus subditis nostris cuiuscumque dignitatis aut status, ordinis seu religionis existant, ne iurisdiccionem spiritualem contenciosam in quascumque personas religiosas secularesue aut alias quoquomodo, nisi in casibus ad eos spectantibus, exercere presumant.</p>
                    <p>In contrarium uero facientes, excommunicacionis sentenciam promulgamus.</p>
                </div>
                <div>
                    <head>Footnotes</head>
                    <p>[1] For all that follows, through to the start of art. 2, MS C reads as follows: &quot;Nam post octabas omnium sanctorum celebracionem alique dominice de historia que sic incipit: Uidi Dominum obmittantur, ordinamus quod, in dominica precedenti festum apostolorum Simonis et Iude, historia: Uidi Dominum inchetur. Quod si dominica euenerit festum apostolorum, ad diem crastinam proteletur, et ipsa dominica inchetur historiam: Uidi Dominum et dominice illius historie in diebus uacuis locis competentibus peragantur et dies usque ad Trinitatem Domini hiemalis et ibi sunt quatuor dominice. Item, per octabas omnium sanctorum, precepimus celebrari ad matutinas in inuitatorium: Regem sanctorum omnium, uenite adoremus.</p>
                    <p>Ps. Uenite.</p>
                    <p>Himpnus in matutinis et in uesperis et per totas octabas sicut in die et in eodem cantu antiphona super psalmos: Secus decursus, sola; nouem psalmos de communi martirum et ultimum psalmum: Exsultate iusti, uersus: Iustorum.</p>
                    <p>Lecciones III de libro Sapientie, capitulum quod sic incipit: Iustorum anime uel de communi martirum.</p>
                    <p>Responsorium: Absterget et alii duo et alia per ordinem per octabas, psalmus Te Deum, et per omnes octabas, uersus super laudarum canticum: Iusti autem.</p>
                    <p>In laudes, antiphona: Uidi turbam, sola.</p>
                    <p>Capitulum: Sancti et iusti, himpnus: Christe.</p>
                    <p>Uersus Mirabilis, antiphona: Predicantes.</p>
                    <p>Psalmus, Benedictus et alie successiue sicut fuit per octabas per ordinem, Oracio: Omnipotens sempiterne.</p>
                    <p>Ad Primam, antiphona: Et omnes angeli et alie ad alias horas capitulum, responsorium, uersus de communi martirum cum Alleluia.</p>
                    <p>Oracio: Omnipotens.</p>
                    <p>Ad missam, Gloria in excelsis et Credo qui uoluerit.</p>
                    <p>Ad uesperas, antiphona: Uidi turbam, sola, capitulum: Sancti etc.</p>
                    <p>Himpnus: Omnipotens Christe, uersus: Iustorum.</p>
                    <p>Ad Magnificat, antiphona: De palma et alie successiue sicut fuit per ordinem per octabas.</p>
                    <p>Oracio: Omnipotens et sic per omnes octabas.</p>
                    <p>Nota dominica infra octabas et in die octabarum IX antiphonas, IX ubi psalmus: Exultate iusti sex lecciones erunt de libro Sapientie uel de communi martirum et tres ultime erunt de euangelio: Uidens turbas Ihesus, nec uolens facere totum de festo et IX responsoria de communi martirum.</p>
                    <p>Ultimum responsorium: Concede.</p>
                    <p>Ad laudes, antiphona: Uidi turbam totum et ad horas et ad ultimas uesperas totum sicut in die.&quot;</p>
                    <p>[2] For all that follows, through to the start of art. 4, MS C reads as follows: &quot;Item statuimus quod clerici beneficiati infra Natiuitatem Domini proximum uenturam aut qui in futurum obtinebunt infra mensem a tempore collati sibi beneficiarum assumant habitum clericalem et eum deinceps defferent, ut tenentur. A festo Pasche usque ad festum Omnium Sanctorum singulis mensibus, nisi ipsos infirmitas seu alia causa probabilis excusaret, coronam sibi fieri, barbam et capillos radi seu tondi cum rotundidate debita, eciam binis mensibus semel in singulis annis. In eos uero qui ad corone et barbe rasuram huius statuti transgressores extiterint, seu qui cucufam post lapsum duorum mensium a die monicionis huiusmodi publice deferant in capite, excommunicacionis sentenciam promulgamus.&quot;</p>
                    <p>[3] Originalli 'usque.'</p>
                </div>
            </div>
        </body>
    </text>
</root>
