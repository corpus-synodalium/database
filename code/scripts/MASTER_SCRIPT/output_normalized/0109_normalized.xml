<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Chateau-Gontier</title>
                <recordID>0109</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1231</origDate>
                <dateNotes/>
                <origPlace>Château-Gontier </origPlace>
                <diocese>Tours</diocese>
                <province>Tours</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 109</p>
                <p>Year: 1231</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Château-Gontier </p>
                <p>Diocese: Tours</p>
                <p>Province: Tours</p>
                <p>CountryModern: France</p>
                <p>Latitude: 47.828611</p>
                <p>Longitude: -0.702778</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Avril, Tours, 140-155</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: Yes</p>
                <p>Transcription: Reviewed </p>
                <p>GeneralNotes: Avril, Tours, p137 – first of a series of reforming councils in the ecclesiastical province of Tours</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>In concilio prouinciali apud Castrum Gonterii, anno Domini MoCCoXXXIo celebrato.</p>
                </div>
                <div>
                    <head>Capitulum 1</head>
                    <p>De matrimoniis clandestinis.</p>
                    <p>Nos intimo mentis desiderio corrigere cupientes ea que correccione legitima circa personas ecclesiasticas infra Turonensem prouinciam nouimus indigere conuocatis nostris fratribus prouincialibus et aliis ecclesiasticis personis iurisdiccionem habentibus apud Castrum Gonterii, statuimus ut prelati, cum maturitate et consilio peritorum procedant, et quod matrimonia clam contracta nullatenus sustineant, timore uel amore, sed ad illa dirimenda, omni dilacione et excusacione exclusis procedant.</p>
                </div>
                <div>
                    <head>Capitulum 2</head>
                    <p>De officio archipresbiteri.</p>
                    <p>Inhibemus ne archipresbyteri uel rurales decani, auctoritate propria, de causis matrimonialibus de cetero cognoscant.</p>
                </div>
                <div>
                    <head>Capitulum 3</head>
                    <p>De iuramentis a beneficiatis prestandis.</p>
                    <p>Statuimus eciame ut persone ecclesiastice in ecclesiis parochialibus instituende cum sequenti solemnitate instituantur.</p>
                    <p>Primo, uacante ecclesia, infra tempus a iure statutum, instituendus a patrono clerico uel laico, archidiacono uel decano presentetur et postea diocesano uel alii ius episcopale habenti, qui antequam instituende persone tradat curam animarum, ab eadem persona recipiat iuramentum, quod nihil promisit uel dedit, nec aliud pro eo quod sciat, pro illo beneficio obtinendo, et si sciret quod aliquid esset datum uel promissum quod illud dimitteret.</p>
                    <p>Hiis expletis, diocesanus uel alius ius episcopale habens tradat eidem curam animarum, si alias idoneus habeatur.</p>
                    <p>Qua tradita, iterum iurabit quod diocesano et aliis magistris suis obediens erit et ad mandatum suum se faciet ordinari et iura ecclesie defendet et alienata reuocabit bona fide.</p>
                    <p>Et, si ista forma fuerit omissa, institucio fiat irrita et ecclesia pro uacante habeatur.</p>
                </div>
                <div>
                    <head>Capitulum 4</head>
                    <p>De residentiis in curatis beneficiis faciendis.</p>
                    <p>Item statuimus quod diocesani compellant omnes clericos ecclesias habentes, quibus est cura animarum annexa, quod ipsi deseruiant in eis personaliter in ordine competenti, nisi quibus episcopi ex causa racionabili et euidenti duxerint dispensandum.</p>
                </div>
                <div>
                    <head>Capitulum 5</head>
                    <p>Qualiter ecclesia ad firmam trahi debet.</p>
                    <p>Item, si aliqua necessitate contingat quod ecclesia alicui tradatur ad firmam, talis porcio fructuum ecclesie reseruetur capellano, quod ex ea ualeat sustentari.</p>
                </div>
                <div>
                    <head>Capitulum 6</head>
                    <p>De prebendis.</p>
                    <p>Item statuimus quod, ubi non est certus numerus canonicorum, statuatur ne fiat ecclesiarum seccio, uel prebendarum, sed cum omni integritate conferantur.</p>
                    <p>Nec aliquis de cetero in ecclesia cathedrali instituatur ad uacaturam prebendam, et iam instituti, ne spe sua defraudentur, primo uacaturas obtineant.</p>
                    <p>Et si contra hoc, factum fuerit, illud decernimus non tenere.</p>
                    <p>Insuper precipimus ut consuetudines cathedrales redigantur in scriptis, ne ualeant ignorari.</p>
                </div>
                <div>
                    <head>Capitulum 7</head>
                    <p>De pena participantium cum excommunicatis.</p>
                    <p>Statuimus ut iniungatur sacerdotibus ut, si uiderint aliquem communicantem cum excommunicatis, in domo uel mensa uel commerciis, eciam fabulando, ipsum moneant ut desistat, et si desistere noluerit monitus, ab ingresso Ecclesie arceatur, nec possit, nisi per diocessanum uel ius mandatum, interdictie sentencia relaxari.</p>
                </div>
                <div>
                    <head>Capitulum 8</head>
                    <p>Ne fiat excommunicaciones in generali.</p>
                    <p>Item omnes iudice tam ordinarii kwam delegati a generalibus excommunicatis in generali sentencia excommunicacionis percellant.</p>
                </div>
                <div>
                    <head>Capitulum 9</head>
                    <p>Ne clericus se tributarium facta persone secular.</p>
                    <p>Precipimus insuper ne quis sacerdos uel aliqua alia ecclesiastica persona secularibus personis tributarium se constituat.</p>
                    <p>Et si fecerit, a diocesano ab officio et beneficio suspendatur, nec prius relaxetur sentencia, nisi soluta marcha argenti fabbriche cathedralis eccelse deputando.</p>
                </div>
                <div>
                    <head>Capitulum 10</head>
                    <p>Ne archidiaconi et inferiores prelati extra ciuitatem officiales habeant.</p>
                    <p>Item, ne archidiaconi, archipresbyteri, et alii iurisdiccionem ecclesiasticam habentes, extra ciuitatem officiales habeant, sed extra ciuitatem, in personis propriis officium suum fideliter expleant, et si aliquis processus coram talibus officialibus habitus fuerit, quod fieri prohibemus, illum decernimus non tenere.</p>
                </div>
                <div>
                    <head>Capitulum 11</head>
                    <p>De procuracionibus.</p>
                    <p>Inhibemus eciam ne prelati et alii iurisdiccionem habentes, in pecunia numerata procuraciones accipiant contra statuta concilii generalis.</p>
                </div>
                <div>
                    <head>Capitulum 12</head>
                    <p>Ne prelati a firmariis ponendis in ecclesiis pecuniam exigant.</p>
                    <p>Item, cum a radice cupiditatis procedat quod prelati ecclesiarum a firmariis ponendis in ecclesiis pecuniam exigant aut extorqueant, prohibemus ne de cetero fiat, et si quis contra hoc uenire presumpserit, et de hoc constare poterit, duplum extorte pecunie restituere matrici ecclesie compellatur.</p>
                </div>
                <div>
                    <head>Capitulum 13</head>
                    <p>De pena patroni illiteratum presentatis.</p>
                    <p>Item, accidit interdum quod patroni ecclesiarum, tam clerici quam laici, presentant illiteratos ad regimen animarum, quod fieri prohibemus, et si quis patronus contra hanc inhibicionem uenire presumpserit, iure careat presentandi illa uice.</p>
                </div>
                <div>
                    <head>Capitulum 14</head>
                    <p>Ne ecclesia conferatur ignoranti linguam loci.</p>
                    <p>Item, prohibemus ne quis instituatur in aliqua ecclesia, cui sit cura animarum annexa, nisi loci illius loquatur et intelligat idioma, et si contra presumptum fuerit, et institutus priuetur beneficio et instituentes potestate instituendi careant illa uice.</p>
                </div>
                <div>
                    <head>Capitulum 15</head>
                    <p>Ne tutela uel cura minorum uendatur.</p>
                    <p>Item, quia in aliquibus partibus prouincie Turonensis abuntuntur uendendo tutelas uel curas minorum in enorme preiudicium pupillorum.</p>
                    <p>Hoc prohibemus fieri, nisi per se uel per idoneas personas tutelas uel curas gerant, et minoribus de prouentibus necessaria subministrent.</p>
                </div>
                <div>
                    <head>Capitulum 16</head>
                    <p>Qualiter sacerdotes recipiantur ad officiandum.</p>
                    <p>Item, precipimus quod nullus sacerdos recipiatur ad execucionem ordinis sui sine licencia episcopi sui, uel nisi alias constet de canonica ordinacione ipsius.</p>
                </div>
                <div>
                    <head>Capitulum 17</head>
                    <p>De prohibita cessione accionum.</p>
                    <p>Item, quia per excogitatam maliciam laici cedunt acciones suas clericis, ut iurisdiccio secularis ad iuridiccionem ecclesiasticam transferatur, hoc fieri prohibemus, nisi in casibus a iure concessis, et si contra factum fuerit, clericus ab agendo repellatur, et sub pena eadem prohibemus ne acciones uendantur.</p>
                </div>
                <div>
                    <head>Capitulum 18</head>
                    <p>De clericis delinquentibus puniendis.</p>
                    <p>Item, ne facilitas uenie delinquendi prebeat incentiuum, precipimus quod clerici in enormi delicto deprehensi reddantur diocesano.</p>
                    <p>Et si conuicti fuerint uel confessi coram eodem de crimine, et tale fuerit delictum propter quod debeant degradari, ab episcopo degradentur.</p>
                    <p>Et si postea incorrigibiles apparuerint, ab Ecclesia mullatenus defendantur.</p>
                </div>
                <div>
                    <head>Capitulum 19</head>
                    <p>De gouliardis.</p>
                    <p>Item, in concilio prouinciali, statuimus quod clerici ribaldi maxime qui gouliardi uulgo nuncupantur, per episcopos et alios Ecclesie prelatos precipientur tonderi uel eciam radi, ita quod non remaneat in eis clericalis tonsura, ita tamen quod ista sine scandalo et periculo fiant.</p>
                </div>
                <div>
                    <head>Capitulum 20</head>
                    <p>De crucesignatis.</p>
                    <p>Statuimus eciam quod crucesignati homicidio uel alio enormi delicto deprehensi, uel alias, coram ecclesiastico conuicti legitime, signo crucis et aliis priuilegiis tunc in crucesignatis competentibus per iudicem ecclesiasticum exuantur.</p>
                    <p>Si autem alias inuenti fuerint delinquentes, secundum qualitatem delictis a iudice ecclesiastico puniantur.</p>
                </div>
                <div>
                    <head>Capitulum 21</head>
                    <p>De purgacione tirannis Ecclesie imponenda. [1]</p>
                    <p>Item quia nonnulli tiranni, per uiles et abiectas personas que non sunt soluendo, ecclesiasticas personas capiunt et redimunt, et bona ipsorum et hominum suorum depredari faciunt et comburi, sic tacite faciendo ne uideantur fecisse, statuimus ut ipsis tirannis, si de hoc suspecti fuerint, uel diffamati, eisdem a diocesano episcopo purgacio, indicetur, quam si subire noluerint, uel si se purgari non possint pro conuictis habeantur, et iuramento ipsorum super damnis cum taxacione iudicis credatur.</p>
                </div>
                <div>
                    <head>Capitulum 22</head>
                    <p>Persone delinquentium, priusquam ipsorum terre, interdicto supponantur.</p>
                    <p>Item, interdictum nullatenus ponatur in terra alicuius, nisi prius fuerit in persona domini uel balliui sui, cum dominus absens fuerit, non reuocatur, nisi prius satisfactum fuerit sacerdotibus ecclesiarum de damnis suis pro dicto interdicto sibi illatis.</p>
                </div>
                <div>
                    <head>Capitulum 23</head>
                    <p>De statu regularium.</p>
                    <p>Circa religiosos, auctoritate prouincialis concilii duximus statuendum quod silentium obseruent et abbates prouideant quod monachi sibi subditis sciant signa facere, et omnes religiosi, cuiuslibet sint ordinis, uestibus et calciamentis suo ordini competentibus, quantum potest fieri uniformibus utantur, et si abbas uel abbatissa hoc incorrectum dimiserint, superioris arbitrio puniantur.</p>
                </div>
                <div>
                    <head>Capitulum 24</head>
                    <p>De monachis XV annorum. [2]</p>
                    <p>Item, monachi qui non attigunt XV annos in prioratibus nisi conuentualibus nullatenus ponantur.</p>
                </div>
                <div>
                    <head>Capitulum 25</head>
                    <p>Ne monachi proprium habeant. [3]</p>
                    <p>Item, inhibemus ne monachi, nisi sint in administracione constituti habeant sub alio colore possessionem uel aliquam proprietatem, eciam de licencia abbatum, cum licencia abbatis in hoc eis non ualeat suffragari.</p>
                    <p>Quod si abbates contra nostram prohibicionem fecerint, per superiorem grauissime puniantur.</p>
                </div>
                <div>
                    <head>Capitulum 26</head>
                    <p>De esu carnium. [4]</p>
                    <p>Item, precipimus quod monachi et alii religiosi regularem obseruanciam quantum ad esum carnium obseruent.</p>
                </div>
                <div>
                    <head>Capitulum 27</head>
                    <p>Ne monachus sine famulo. [5]</p>
                    <p>Item, precipimus ne abbas sine monacho, nec monachus sine famulo audeat equitare.</p>
                </div>
                <div>
                    <head>Capitulum 28</head>
                    <p>De solitariis. [6]</p>
                    <p>Item, ne monachi sint solitarii in prioratibus, sed de duobus solitariis fiat unus prioratus, uel ad monasteria redigantur in quibus expleant illud officium, quod pro patronis in locis solitariis facere tenebantur, et per diocesanum patroni, ut in hoc consenciant, propter mala que inde proueniunt, efficaciter inducantur.</p>
                </div>
                <div>
                    <head>Capitulum 29</head>
                    <p>De usuris.</p>
                    <p>Item, cum sit detestabile uitium usurarum, precipimus quod sacerdotes parochiales singulis diebus dominicis sub pena excommunicacionis inhibeant in ecclesiis suis ne quis, per se uel per interpositam personam, usuras exercere presumat.</p>
                    <p>Et si aliquis super hoc suspectus fuerit aut inuentus, compellatur usuras publice abiurare et, post abiuracionem, si super hoc fuerit diffamatus, purgacio eidem super hoc indicatur.</p>
                    <p>Quod si in purgacione defecerit, fidelium communione priuetur, donec sic extorta restituerit et Ecclesie satisfecerit, et, si ita decesserit, ecclesiastica careat sepultura.</p>
                </div>
                <div>
                    <head>Capitulum 30</head>
                    <p>De iudeis.</p>
                    <p>Item, districtius inhibemus ne iudei efficiantur balliui, nec eis contra fideles aliqua districcio comittatur, et si contra hoc factum fuerit, delinquentes ad desistendum per censuram ecclesiasticam compellantur.</p>
                </div>
                <div>
                    <head>Capitulum 31</head>
                    <p>De coercendis iudeorum impietatibus et blasphemis. [7]</p>
                    <p>Coerceantur eciam iudei ne quid faciant uel dicant in contemptum fidei christiane, et blasphemiam Saluatoris.</p>
                    <p>Et si contra hoc factum fuerit, et coram iudice ecclesiastico conuicti fuerint uel confessi, quousque Ecclesie satisfecerint competenter, a fidelium communione priuentur.</p>
                </div>
                <div>
                    <head>Capitulum 32</head>
                    <p>Ne in testes admittantur iudei contra christianos. [8]</p>
                    <p>Quia nouimus quod, de testimoniis iudeorum contra christianos receptis, proueniunt multa mala, prohibemus districtius ne testimonia iudeorum contra christianos admittantur de cetero, etc iudex secularis, per diocesanum ad statutum huiusmodi obseruandum per censuram ecclesiasticam compellatur.</p>
                </div>
                <div>
                    <head>Capitulum 33</head>
                    <p>De sponsalibus et matrimonialibus.</p>
                    <p>Quia uero per matrimonia clam contracta, multa pericula et incommoda semper euenire contingit, sub pena excommunicacionis firmiter inhibemus ne qui de cetero per uerba contrahant de presenti nisi prius banna in ecclesia more premittantur.</p>
                    <p>Contracturi tamen uel parentes matrimonium proloquentes, per arras sponsalicias uel alias, sollicite taliter poterunt obligari quod compelli poterunt, si Ecclesia consenserit, ad matrimonium in facie ecclesie consummandum.</p>
                    <p>Quod si contra prescriptum modum aliquid factum fuerit, tam heredes quam illi quorum consilio id fuerit attentatum, prestent emendam quam superior duxerit inducendam.</p>
                </div>
                <div>
                    <head>Capitulum 34</head>
                    <p>De iuramentis officialium.</p>
                    <p>Auctoritate concilii prouincialis, duximus statuendum quod officiales et alii demandatam iurisdiccionem habentes in institucione sua iurent quod turpia munera non recipient6 1, et quod causas bona fide audient et decident.</p>
                </div>
                <div>
                    <head>Capitulum 35</head>
                    <p>De iuramento aduocatorum.</p>
                    <p>Item, aduocati, qui de consuetudine salarium receperint, nisi iurati de cetero, nullatenus admittantur.</p>
                    <p>Forma iuramenti talis existat, quod non fouebunt iniustas causas scienter, neque proponent dilatorias, uel peremptorias maliciose post calumnie, uel de ueritate dicenda sacramentum, neque instruent partem suam ad respondendum uel proponendum maliciose, nec post publicatas attestaciones, uel in quacumque parte litis, neque ante iuramentum testes subornabunt uel facient subornari, neque permettent, quod pars sua falsos testes producat, et si hoc sciuerint, curie reuelabunt, et quod in memoriis faciendis conuenient bona fide, nec recedent a curia maliciose donec sit memoriale confectum et coram iudice concessum, et quod partes, quam citius poterunt, expedient bona fide, nec onerabunt iudicem interlocutoriis, credentes ipsos succumbere in eidem, et quod honorem seruabunt curie, nec aliquam falsitatem in curia perpetrabunt.</p>
                </div>
                <div>
                    <head>Capitulum 36</head>
                    <p>De obseruacione concilii apud Uallem Guidonis. [9]</p>
                    <p>Precipimus quod per concilium apud Uallem Guidonis prouidas fuit deliberacione statutum inuiolabiliter obseruetur.</p>
                </div>
                <div>
                    <head>Explicit</head>
                    <p>Actum apud Castrum Gonterii anno Domini millesimo ducentesimo trecesimo primo.</p>
                </div>
                <div>
                    <head>Footnotes</head>
                    <p>[1] remoued &lt;&gt;</p>
                    <p>[2] remoued &lt;&gt;</p>
                    <p>[3] remoued &lt;&gt;</p>
                    <p>[4] remoued &lt;&gt;</p>
                    <p>[5] remoued &lt;&gt;</p>
                    <p>[6] remoued &lt;&gt;</p>
                    <p>[7] remoued &lt;&gt;</p>
                    <p>[8] remoued &lt;&gt;</p>
                    <p>[9] remoued &lt;&gt;</p>
                </div>
            </div>
        </body>
    </text>
</root>
