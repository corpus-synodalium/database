<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Lincoln</title>
                <recordID>1491</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1236</origDate>
                <dateNotes/>
                <origPlace>Lincoln</origPlace>
                <diocese>Lincoln</diocese>
                <province>York</province>
                <country>England</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Other</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1491</p>
                <p>Year: 1236</p>
                <p>Month: None</p>
                <p>Day: None</p>
                <p>Circa: Yes</p>
                <p>DatingNotes: 1235/36</p>
                <p>Place: Lincoln</p>
                <p>Diocese: Lincoln</p>
                <p>Province: York</p>
                <p>CountryModern: England</p>
                <p>Latitude: 53.23272</p>
                <p>Longitude: -0.537661</p>
                <p>PlaceNotes: None</p>
                <p>Classification: Other</p>
                <p>IssuingAuthority: Robert Grosseteste</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: Mandate to Archdeacons</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Powicke &amp; Cheney I, 203-5</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Data Capture</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>Robertus dei gracia Lincolniensis episcopus dilectis in Christo filiis uniuersis archidiaconis per episcopatum Lincolniensem constitutis salutem, graciam, et benediccionem.</p>
                    <p>Quia ad pastoris spectat officium hiis qui ignorant et errant condolere et gregem sibi commissum peruigilare quasi racionem pro gregis animabus redditurum, ipsumque gregem pascere sicut in Ieremia scriptum est sciencia et doctrina, nos hec attendentes et hiis qui in grege nobis licet indignis domino disponente commisso ignorant et errant, pro posse nostro cupientes mederi, quosdam eorum perniciosos errores per deuium tenebrosum et lubricum ad inferos deducentes presenti pagine duximus inserendos, quosdam uestro ministerio per archidiaconatus uestros populo ignoranti et erranti declarandos et dissuadendos, quosdam uero prohibendos et censura canonica compescendos.</p>
                    <p>Et quia frustra contendit alia vicia subiugare qui gulam et ebrietatem non suppeditauerit, imprimis firmiter iniungendo precipimus ut compotaciones que uulgo dicuntur scotales tam in sinodis quam in capitulis uestris prohibeatis, et per singulas ecclesias archidiaconatuum uestrorum per singulos annos pluries prohiberi faciatis, et contra prohibiciones canonice premissas uenire presumentes ecclesiastica censura compescatis, animaduersione canonica eosdem percellentes.</p>
                    <p>Sicut enim scriptum est: Uinum, id est omne quod inebriat, multum potatum irritacionem et iram et ruinas multas facit, amaritudinem anime et imprudentis offensionem, minorans uirtutem et faciens uulnera.</p>
                    <p>Deformat insuper in homine dei imaginem usum racionis auferendo, ligat actus naturales, morbos inducit pessimos, uitam abreuiat, principium est apostasie, aliaque mala procreat innumera.</p>
                    <p>Ad extirpandam igitur tantorum malorum radicem remissi esse non debemus qui ad huiusmodi euellendum et destruendum et disperdendum et dissipandum constituti sumus.</p>
                    <p>Ad hec adicientes precipimus ut secundum formam suprascriptam prohibeatis et prohiberi faciatis, contemptores prohibicionis compescendo et puniendo, arietum supra ligna et rotas eleuaciones ceterosque ludos consimiles in quibus decertatur pro brauio, cum huiusmodi ludorum tam actores quam spectatores, sicut euidenter demonstrat Isidorus, immolent demonibus, talium ludorum inuentoribus et auctoribus, et cum eciam huiusmodi ludi frequenter dent occasiones ire, odii, pugne, et homicidii.</p>
                    <p>Alios autem ludos diebus festiuis actos, qui non consueuerunt dare fomitem discordie, predicacione salubri faciatis dissuaderi; quia, teste beato Augustino, cum multo minori peccato diebus solempnibus nerent et texerent mulieres et ararent homines, aliaque opera huic uite sustendande necessaria et utilia facerent, quam huiusmodi ociosis et uoluptuosis indulgerent.</p>
                    <p>Dies namque sancti toti debiti sunt obsequiis diuinis et operibus sanctis, que immediate proficiunt in salutem animarum; a quibus incomparabiliter longius distant ea que sunt ociositatis et uoluptatis quam que sunt necessitatis et utilitatis.</p>
                    <p>Faciatis quoque per frequentem commoneri predicacionem ut qui conueniunt ad uigilias noctis in uigiliis sanctorum, ad eorum ecclesias uel memorias, uel ad exequias defunctorum, ibidem solis uacent diuinis obsequiis et oracionibus; ne scurilitatibus uel ludis uel forte peioribus ut fieri consueuit intendentes, sanctorum iras in se prouocent quorum uenerunt impetraturi suffragia; et ne in defunctorum exequiis de domo luctus et recordacionis nouissimorum in precaucionem peccaminum faciant domum risus et iocacionis in multiplicacionem peccaminum, quorum extrema luctus occupabit eternus et tenebrosa obliuio, quam illustrabit sapiencia uel sciencia uel racio.</p>
                    <p>Ab ecclesiis autem et cimiteriis omnes huiusmodi ludos commonicione premissa arceri faciatis ecclesiastica censura, quia loca sancta ab usibus humanis, nedum ab humanis iocis, abstracta sunt et in usus diuinos conuersa; et qui e contra presumunt de domo et loco oracionis speluncam latronum faciunt.</p>
                    <p>Faciatis quoque in singulis ecclesiis frequenti predicacione commoneri ne matres uel nutrices paruulos suos in lectis suis iuxta se collocent, ne forte eosdem, ut frequenter contigit, incaute suffocent et inde fiat eisdem mortis occasio unde putatur uite tenere prestari confocio.</p>
                    <p>Clandestina quoque matrimonia frequenti predicacione districte prohiberi faciatis, et pericula que inde secuntur euidenter et diligenter exponi, ut precognito mali sequentis periculo, fortius et cautius deuitetur ipsius origo.</p>
                    <p>Ad hec, in singulis ecclesiis districtam faciatis fieri inhibicionem ne ad processiones in annua uisitacione et ueneracione matris ecclesie aliqua parochia decertet cum uexillis suis alii parochie antecedere, cum inde soleant non solum lites sed crudeles sanguinis effusiones prouenire.</p>
                    <p>E contra uero de cetero presumentes canonica feriatis animaduersione, quia huiusmodi decertatores inde matrem ecclesiam uiolant et inhonorant unde eam sanctificare et honorare debuerant; nec debent aliquatenus a pena dimitti immunes qui matrem spiritalem inhonorant, cum hii qui matres carnales inhonorant per legem diuinam maledicuntur et morte puniuntur.</p>
                    <p>Preterea in quibusdam ecclesiis inuenimus hanc pro consuetudine inoleuisse corruptelam, quod in die Pasche non recipiuntur oblaciones parochianorum nisi celebrata missa cum ad sacratissimum dominici corporis et sanguinis sacramentum ueniunt; quam corruptelam de cetero sub graui pena faciatis arctius prohiberi, cum graue scandalum turpisque nota cupiditatis inde oriatur ecclesie prelatis, plurimumque prepediatur deuocio populi ad tantum sacramentum accedentis.</p>
                    <p>Ad hec quia alicubi inuenimus, contra statutum tam generalis quam prouincialis consilii, pro pecunia non soluta denegari sacramenta ecclesiastica et eciam in die Pasche sacramentum eucharistie, ne quis in hac parte quasi per ignoranciam speciem aliquam excusacionis pretendere ualeat quod in hac parte in conciliis statutum est faciatis non solum in synodis sed eciam in capitulis frequenter recitari, eos qui contra presumpserint canonica punientes districcione.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
