<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Lambeth</title>
                <recordID>1527</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1305</origDate>
                <dateNotes/>
                <origPlace>Lambeth</origPlace>
                <diocese/>
                <province>Canterbury</province>
                <country>England</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Other</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1527</p>
                <p>Year: 1305</p>
                <p>Month: None</p>
                <p>Day: None</p>
                <p>Circa: Yes</p>
                <p>DatingNotes: 1295x1313</p>
                <p>Place: Lambeth</p>
                <p>Diocese: None</p>
                <p>Province: Canterbury</p>
                <p>CountryModern: England</p>
                <p>Latitude: 51.4903</p>
                <p>Longitude: -0.1193</p>
                <p>PlaceNotes: or Merton?</p>
                <p>Classification: Other</p>
                <p>IssuingAuthority: Robert Winchelsey</p>
                <p>IssuingAuthorityAlt: None</p>
                <p>RegnalStart: 1294</p>
                <p>RegnalEnd: 1313</p>
                <p>Delegated: None</p>
                <p>ClassificationNotes: Unpublished drafts or personal mandates</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Powicke &amp; Cheney II, 1382-1393</p>
                <p>EditionOther: None</p>
                <p>SourceNotes: Some texts are known to predate Winchelsey's election as AB, but throughout later Middle Ages these were consistently ascribed to him</p>
                <p>TranscriptionNotes: None</p>
                <p>BaseText: Data Capture</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: Cheney, &quot;So-called Statutes of John Pecham and Robert Winchelsey,&quot; </p>
            </div>
            <div>
                <head>Text</head>
                <div>
                    <head>Capitulum A</head>
                    <p>De iuramento et obediencia rectoribus et uicariis in eorum ecclesiis a celebrantibus faciendo.</p>
                    <p>Constitucio domini Roberti de Winchelsei Cantuariensis archiepiscopi facta in uisitacione sua a.d. mo ccco uto.</p>
                </div>
                <div>
                    <head>Capitulum A1</head>
                    <p>Presbiteri stipendiarii necnon alii sacerdotes, propriis sumptibus uel per amicos sustentati, diuina celebrantes in archiepiscopatu nostro non recipiant oblaciones, porciones, obuenciones, denarios pro requisitis, tricenalia, uel aliquam partem certam quotam, presertim oblaciones pro corporibus mortuorum presentibus, non optenta licencia a rectoribus uel uicariis ecclesiarum in quibus celebrauerunt ullo modo, nec asportent in preiudicium rectorum uel uicariorum predictorum uel eorum uicemgerentium, ne sentenciam excommunicacionis maioris in hac parte latam incurrant in miscendo se ut prius in diuinis.</p>
                </div>
                <div>
                    <head>Capitulum A2</head>
                    <p>Predicti uero presbiteri, die dominica uel festiua post admissionem suam, iurabunt coram rectoribus, uicariis, seu eorum uicemgerentibus si nulli uicarii sint ibidem, alioquin coram ipsis uicariis uel locorum parochianis inter missarum sollempnia aperte coram ipsis sacrosanctis euuangeliis inspectis, quod ecclesiis parochialibus uel capellis in quibus diuina celebrantur eorumque rectoribus seu uicariis uel ipsorum loca tenentibus uel quorum interest nullum omnino inferent preiudicium circa oblaciones, porciones, obuenciones, denarios pro requisitis, tricenalia, uel iura quocunque nomine censeantur, immo quatenus de iure est eosdem seruabunt indempnes in premissis et singulis premissorum.</p>
                </div>
                <div>
                    <head>Capitulum A3</head>
                    <p>Iurent eciam specialiter dicti sacerdotes quod odia, scandala, rixas, aut contenciones inter rectorem et parochianos nullo modo suscitent aut aliquo modo foueant sed, quatenus in eis est, concordiam nutriant et seruent inter eosdem.</p>
                </div>
                <div>
                    <head>Capitulum A4</head>
                    <p>Et in dicto archiepiscopatu non celebrent diuina, sed expresse eis interdicatur, donec premissa prestiterint iuramenta uel saltem per eos non stet quominus prestent.</p>
                    <p>Et si celebrent in loco sic interdicto, irregularitatem incurrant preter alias penas quas canones inducunt contrarium facientibus.</p>
                    <p>Et si fuerint conuicti coram archidiacono loci uel officiali eius se infirmasse predictum iuramentum uel si fuerint diffamati et se purgare nequeunt, ammouebuntur omnino et tanquam periuris interdicetur eis diuina celebracio in dicto archiepiscopatu, donec fuerit super hoc canonice dispensatum.</p>
                </div>
                <div>
                    <head>Capitulum A5</head>
                    <p>Item, non audiant confessiones parochianorum ecclesiarum uel capellarum in quibus diuina ministrauerint, nisi in casibus a iure permissis, nec oblaciones huiusmodi ecclesie sibi appropriabunt; et si sic fecerint, crimen sacrilegii incurrant, nisi de licencia presidentium petita sit et optenta.</p>
                </div>
                <div>
                    <head>Capitulum A6</head>
                    <p>Item, debent interesse cancello, matutinis, uesperis, et aliis diuinis officiis, debitis horis, induti superpelliciis que sibi propriis expensis prouidebunt; et non in naui ecclesie, cimiterio, nec in campis erunt.</p>
                    <p>Et si fuerint commoniti super hiis per presidentes, non reddant se elatos nec erigant ceruices contra presidentes, nec propter hoc excitabunt aliquos qui foueant uel protegant.</p>
                    <p>Et ad interessendum predictis horis et magnis missis debet eis iniungi in uirtute obedientie quod sint presentes, canentes, legentes, et psalmodizantes.</p>
                </div>
                <div>
                    <head>Capitulum A7</head>
                    <p>Dicti uero presbiteri dictis dominicis diebus et festiuis, uel si corpus alicuius defuncti affuerit, suas missas post lectum euuangelium maioris misse incipiant et compleant et non prius, nisi de licencia rectoris uel uicarii specialiter optenta.</p>
                </div>
                <div>
                    <head>Capitulum A8</head>
                    <p>Item, presbiteri non detrahant rectoribus uel uicariis ecclesiarum uel capellarum ubi celebrauerint, sed humiliter prebebunt et facient debitam reuerenciam.</p>
                </div>
                <div>
                    <head>Capitulum A9</head>
                    <p>Item, non exercebunt tabernas nec spectacula nec cellas meretricum nec ludos noxios uel prohibitos.</p>
                </div>
                <div>
                    <head>Capitulum A10</head>
                    <p>Dicti uero rectores uel uicarii uel eorum loca tenentes debent benigne recipere iuramentum predictum et habebunt copiam de premissis in ecclesiis suis.</p>
                </div>
                <div>
                    <head>Capitulum B</head>
                    <p>Decretum domini Roberti de Winchelse de ornamentis ecclesie inueniendis et corrigendis.</p>
                    <p>Hoc est decretum domini Roberti nuper Cantuariensis archiepiscopi in sua uisitacione prouinciali, inter rectores et parochianos locorum perpetuis temporibus obseruandum, inter cetera tenorem continens infrascriptum.</p>
                    <p>Ut autem cerciores sint parochiani de defectibus ipsos contingentibus, ut inter ipsos et rectores eorumdem ambiguitas non generetur in futurum, notificamus eisdem quod iidem parochiani tenentur inuenire infrascripta: uidelicet calicem, missale, uestimentum principale, scilicet casulam, albam, amictam, stolam, manipulum, cum duabus tualliis benedictis ad mangnum altare, crucem processionalem, crucem pro mortuis, turribulum, lucernam cum tintinnabulo pro corpore Christi ad infirmos deferendo, uelum quadragesimale, uexilla pro rogacionibus, II campanas manuales ad pulsandum quando portantur ad ecclesiam corpora mortuorum, feretrum, uas ad aquam benedictam, osculatorium, candelabrum ad cereum pascalem, et campanas in campanili et cordas ad easdem, fontes et seruras ad eosdem, reparacionem nauis ecclesie in longitudine et latitudine interius et exterius tam in altaribus quam in imaginibus et fenestris, clausuram cimiterii.</p>
                    <p>Cetera omnia tam in reparacione cancelli quam in ornamentis eiusdem interius et exterius per diuersas consuetudines approbatas habent a rectoribus locorum et uicariis secundum eorum composiciones reparari.</p>
                </div>
                <div>
                    <head>Capitulum C</head>
                    <p>Ut sciant parochiani defectus ecclesiarum ipsos contingentes tenore presentium innotescimus uniuersis parochianis per totam nostram Cantuariensem prouinciam constitutis eosdem compelli res et ornamenta omnia infrascripta inuenire: scilicet missale, calicem, uestimentum principale, scilicet casulam, albam, amictam, stolam, manipulum, zonam, cum duabus tuellis benedictis et omnibus suis appendiciis, item crucem processionalem et aliam crucem pro mortuis, thuribulum cum naue et thure, lucernam cum tintinabulo, uelum quadragesimale, uexilla, campanas manuales pro mortuis, feretrum, uas ad aquam benedictam, tabulas pacis, candelabrum ad cereum paschalem, campanile cum campanis et cordis, fontem cum seruris, reparacionem nauis ecclesie interius et exterius tam de iure quam de consuetudine tam in imaginibus et precipue imagine principali in cancello quam in altaribus et fenestris uitreis, item clausuram cimiterii tam de iure quam de consuetudine.</p>
                    <p>Uolumus eciam imposterum ad eosdem parochianos predicta singula pertinere.</p>
                    <p>Cetera autem tam in reparacione cancelli interius et exterius quam in aliis hic non expressis iuxta consuetudines et ordinaciones approbatas rectoribus uel uicariis incumbit reparare.</p>
                    <p>Item, compellendi sunt parochiani ad inueniendum ista subscripta: uidelicet legendam, antiphonale, gradale, psalterium, troparium, ordinale, manuale, capam pro choro cum omnibus suis appendiciis, frontale ad magnum altare, tria superpellicia, unum rochetum, pixidem pro corpore Christi honestam, reparacionem librorum et uestimentorum quandocunque contigerit eadem reparacione indigere.</p>
                </div>
                <div>
                    <head>Capitulum D</head>
                    <p> Decretum dominorum Roberti et Walteri dei gracia archiepiscoporum Cantuariensis ecclesie, in eorum uisitacione metropolitana, inter cetera prouisum et ordinatum est: ut parochiani de omnibus archidiaconatibus sint de cetero cerciores de defectibus ipsos contingentibus, ne inter rectores et ipsos ambiguitas generetur pro temporibus successiuis, uolumus de cetero et precipimus quod parochiani tenentur inuenire omnia subscripta: uidelicet legendam, antiphonare, gradale, psalterium, troparium, ordinale, missale, manuale, calicem, uestimentum principale cum casula, dalmatica, tunica, cum capa de choro cum omnibus suis appendiciis, frontale ad magnum altare cum tribus tuallis, tria superpellicia, unum rochetum, crucem processionalem, crucem pro mortuis, turribulum, lanternam, tintinnabulum ad deferendum coram corpore Christi ad uisitandum infirmos, pixidem pro corpore Christi honestam, uelum</p>
                    <p>quadragesimale, uexilla pro rogacionibus, campanas cum cordis, feretrum pro defunctis, uas pro aqua benedicta, osculatorium, candelabrum pro cereo paschali, fontem cum serrura, imagines in ecclesia, imaginem principalem in cancello, clausuram cimiterii undique, reparacionem nauis ecclesie interius et exterius tam in imaginibus quam in fenestris uitreis, reparacionem librorum et uestimentorum quandocunque contigerint emendari.</p>
                    <p>Cetera autem omnia tam in reparacione cancelli quam aliis hic non expressis secundum diuersas consuetudines et approbatas a locorum rectoribus et uicariis habent in omnibus reparari sumptibus eorundem.</p>
                    <p>Item, precipimus quod de cetero nullus sepeliatur in ecclesia nisi rector et patronus, nec ludi nec mercata nec placita secularia sint aliquo modo in ecclesia nec in cimiterio, nisi tantum oraciones et opera misericordie.</p>
                </div>
                <div>
                    <head>Capitulum E</head>
                    <p>Statuimus eciam quod prediales decime ibi soluantur ubi sunt; personales uero ubi sacramenta recipiuntur; decime pecudum soluantur ubi pascuntur et aluntur.</p>
                    <p>Ad lites et ad contenciones inter rectores ecclesiarum quietandas firmiter statuendo precipimus quod, quando oues diuersis temporibus anni in diuersis locis demorantur, ut est de ouibus que post festum sancti Michelis et ante festum sancti Martini ab una parochia ad aliam transmittuntur et in quindena uel mense post Pascha reuertuntur, decima agnorum diuidatur inter ecclesias parochiales, et lana pro rata temporis utrique ecclesie persoluatur.</p>
                    <p>Si uero post festum sancti Martini transmittantur et in predicto tempore, uidelicet quindena uel mense post Pascha, reuertantur, medietas decime agnorum cum tota decima lane ad ecclesiam de cuius parochia existunt oues reuertatur; quam constitucionem sub pena excommunicacionis in nostra prouincia precipimus obseruari.</p>
                </div>
                <div>
                    <head>Capitulum F</head>
                    <p>De decimis lactis soluendis a primo tempore sue innouacionis et aliis tam de prouentibus boscorum, warennarum quam artificiorum et negociacionum.</p>
                    <p>Sancta ecclesia constituit quod prelati et ordinarii ecclesiarum hereticos et in fide dubios et ad fidem ecclesiasticam reuocent et reuocatos compellant.</p>
                    <p>Intelleximus quod nonnulli parochiani nostri in errorem heresis et diffidentie iam peruertuntur, articulos catholice fidei relinquentes et libertatibus ecclesiasticis obuiantes, ecclesias ausu temerario suo iure penitus spoliando, decimas ecclesiis suis de iure debitas et alia iura ecclesiastica retinendo; et qui alios cum poterit ab errore non reuocat seipsum ab errore minime demonstrat.</p>
                    <p>Cum ergo ecclesia et ecclesiarum rectores tales non cogunt filios ut reddant, illos ac seipsos perdunt.</p>
                    <p>Nos igitur uolentes et cupientes statuta nostrorum superiorum ut tenemur seruare et mandatis ecclesie obedire, obuiando huiusmodi malitiis et medelam ecclesiasticam tribuere, cum igitur sacro eloquio iubente de omnibus que nouantur per annum et nullo tempore excluso decime sunt cum omni integritate et absque diminucione soluende, licet unicuique capellano parochiali parochianos suos per censuram ecclesiasticam ad solucionem decimarum compellere.</p>
                    <p>Unde propter tales cotidianos defectus et hominum malicias uobis omnibus et singulis mandamus in uirtute obedientie firmiter iniungentes quatinus diligenter moneatis et efficaciter inducatis et quilibet uestrum inducat in parochia sua quod dicti parochiani omnes et singuli integre et sine diminucione decimas inferius annotatas suis ecclesiis persoluant, uidelicet decimam lactis a primo tempore sue innouacionis tam in mense Augusti quam in aliis mensibus, de prouentibus boscorum, pannagiis siluarum, et aliarum rerum si uendantur, uiuariorum, piscariorum, fluminum, stangnorum, arborum, pecorum, columbarum, seminum, fructuum, et bestiarum, warenarum, aucupitii, ortorum, curtilagiorum, lane, lini, uini, grani, turuarum, in locis ubi fabricantur et fodiuntur, cignorum, pauonum, aucarum, anatum, ouorum, cuniculorum, uitulorum, apium, mellis, cere, molendinorum, uenacionum, artificiorum, et negociacionum, necnon agnorum et equorum, secundum uerum ualorem, et omnium prouentuum rerum aliarum de cetero satisfaciant competenter ecclesiis quibus de iure tenentur, nullis expensis racione prestacionis decimarum deductis decimis retinendis seu deducendis, nisi tantum de prestacione decimarum artificiorum et negociacionum.</p>
                    <p>Quod si monicionibus nostris parere contempserint per sentencias suspensionis, excommunicacionis, et interdicti ad prestacionem decimarum predictarum compellatis.</p>
                </div>
                <div>
                    <head>Capitulum G</head>
                    <p>Decretum domini Roberti de Winchelsee nuper Cantuariensis archiepiscopi in sua uisitacione metropolitana.</p>
                    <p>Quoniam propter diuersas consuetudines in ecclesiis in nostra prouincia Cantuariensis ecclesie in petendo decimas inter rectores et parochianos rixe, contenciones, scandala, et odia multotiens oriuntur, uolumus, statuimus, et precipimus quod de cetero in omnibus ecclesiis per omnes archidiaconatus prouincie nostre uniformis sit peticio decimarum.</p>
                </div>
                <div>
                    <head>Capitulum G1</head>
                    <p>Uolumus et precipimus quod decime de frugibus non deductis expensis integre sine aliqua diminucione deo soluantur; et de fructibus arborum ortorum et de seminibus omnibus et de omnibus herbis ortorum, nisi parochiani uelint satisfacere rectori.</p>
                    <p>Item precipimus et statuimus quod decime soluantur de aucis, anatibus, ouis, pullis gallinarum, columbis, cignis, gruibus, pauonibus, fesantibus, perdicibus, siue de omnibus domesticis uolatilibus, de feris bestiis in parco, et de cuniculis, et de omnibus aliis bonis tam nominatis quam non nominatis que renouantur per annum.</p>
                    <p>Item uolumus et statuimus quod decime de boscis, fenis, siue in pratis paruis siue magnis siue in cheuiciis,deo et ecclesie persoluantur.</p>
                </div>
                <div>
                    <head>Capitulum G2</head>
                    <p>Item, de nutrimentis agnorum uolumus quod pro quolibet agno de quinque agnis reddatur obolus pro decima et pro vi agnis reddatur unus ad decimam.</p>
                    <p>Et si uendantur ante decimacionem decimus denarius soluatur, et sic fiat de decimacione lane.</p>
                    <p>Item si oues alibi in ieme et alibi in estate nutriantur, diuidenda est decima pro rata temporis porcione.</p>
                    <p>Et si quis emerit oues uel uendiderit et certum fuerit a qua parochia ille uenerunt, diuidenda est decima.</p>
                    <p>Et si incertum fuerit, totam decimam illa ecclesia percipiet ubi tonduntur.</p>
                    <p>Item uolumus et statuimus quod decima lactis soluatur per totum annum tam in Quadragesima quam in autumpno et extra, sub pena excommunicacionis, nisi satisfaciant rectori.</p>
                </div>
                <div>
                    <head>Capitulum G3</head>
                    <p>Item, de pasturis et pascuis tam communibus quam separatis statuimus quod decime soluantur.</p>
                </div>
                <div>
                    <head>Capitulum G4</head>
                    <p>Item, de piscacionibus, turbariis, ac omnibus proficuis aliis molendinorum, et apibus, et omnibus aliis proficuis qualitercunque iuste acquisitis deo et ecclesie decimentur.</p>
                </div>
                <div>
                    <head>Capitulum G5</head>
                    <p>Item statuimus et precipimus quod decime de artificibus, mercatoribus, carpentariis, fabris, textricibus,braciatricibus, communibus furnis, ac de omnibus stipendiariis fideliter soluantur.</p>
                </div>
                <div>
                    <head>Capitulum G6</head>
                    <p>Item, precipimus et statuimus sub pena excommunicacionis quod consuetudo ecclesie de principalibus cum sua possessione obseruetur in omnibus.</p>
                </div>
                <div>
                    <head>Capitulum G7</head>
                    <p>Item, precipimus rectoribus in uirtute obedientie et in periculo animarum suarum quod primo, secundo, et tercio huiusmodi decimas cum oblacionibus eorum quater per annum in ecclesiis fideliter faciant renouari, et super hoc moneantur et excitentur parochiani ne illud detur obliuioni.</p>
                    <p>Et si non fecerint neque deo soluerint predictas decimas modo supradicto ab ingressu ecclesie suspendantur et sic gradatim compellantur per censuram ecclesiasticam usque ad sentenciam excommunicacionis.</p>
                    <p>Et si forte satisfecerint et petierint relaxacionem, mittantur ad loci episcopum post satisfaccionem.</p>
                </div>
                <div>
                    <head>Footnotes</head>
                    <p>[1]</p>
                    <p>[2]</p>
                    <p>[]</p>
                </div>
            </div>
        </body>
    </text>
</root>
