<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Poitiers</title>
                <recordID>0077</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1304</origDate>
                <dateNotes/>
                <origPlace>Poitiers</origPlace>
                <diocese>Poitiers</diocese>
                <province>Bordeaux</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Other</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 77</p>
                <p>Year: 1304</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Poitiers</p>
                <p>Diocese: Poitiers</p>
                <p>Province: Bordeaux</p>
                <p>CountryModern: France</p>
                <p>Latitude: 46.581945</p>
                <p>Longitude: 0.336112</p>
                <p>PlaceNotes: None</p>
                <p>Classification: Other</p>
                <p>IssuingAuthority: Gautier de Bruges</p>
                <p>IssuingAuthorityAlt: None</p>
                <p>RegnalStart: 1279</p>
                <p>RegnalEnd: 1305</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Avril, Statuts, V, 122-31</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: Yes</p>
                <p>Transcription: Reviewed </p>
                <p>GeneralNotes: Instructions to archpriests and deans</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Frater Galterius diuina permissione Pictauensis episcopus, decanis et archipresbiteris diocesis Pictauensis et eorum uicariis, salutem in Domino.</p>
                    <p>Ne in laqueis excommunicacionis uos et uestros subditos incidatis sub umbra ignorantie iuris que regulariter non excusat, et potissime in delictis, constituciones de Sexto libro Decretalium, de statutis prouincialibus et synodalibus excommunicacionis penam ipso facto inferentes, sub compendiosa breuitate extractas uobis mittimus ut eas faciatis in audienciis eciam illas in quibus subditi frequentius incidunt in ecclesiis parochialibus publicari, et uolentibus detis copiam de eisdem ad scribendum.</p>
                    <p>Excommunicacio autem tanquam mors est timenda et a nullo contempnenda; non enim est homo qui ligat sed Christus, qui hanc potestatem dedit et dignos fecit homines tanti honoris.</p>
                    <p>Qui autem excommunicatur, Sathane traditur.</p>
                    <p>Item maior excommunicacio eterna est mortis damnacio, ut hac in decretis expresse cauetur.</p>
                    <p>Quare uobis districte mandamus ut huius Sexti constituciones frequenter in audientiis publicetis, et publicari in locis quibus expedit faciatis.</p>
                </div>
                <div>
                    <head>Capitulum A0</head>
                    <p>Sequuntur constituciones VI libri Decretalium excommunicacionem inferentes ipso facto.</p>
                </div>
                <div>
                    <head>Capitulum A1</head>
                    <p>Excommunicati sunt ipso facto omnes, qui clericos uel personas ecclesiasticas ad quos in aliquibus ecclesiis, monasteriis et aliis piis locis spectat eleccio seu presentacio uel eorum amicos, grauare presumunt, spoliando bonis uel aliis iniuste prosequendo pro eo quod illum pro quo preces fiebant uel induccio eligere nolebant.</p>
                    <p>Extra De eleccione, Sciant cuncti [1].</p>
                </div>
                <div>
                    <head>Capitulum A2</head>
                    <p>Excommunicati sunt ipso facto in ecclesiis, monasteriis et aliis piis locis ius patronatus seu custodiam aduocacionis seu deffensionis titulum, seu aliqua iura similia de nouo usurpantes, bona ipsorum locorum uacantium usurpare presumunt, eadem sentencia sunt legati premissa fieri prohibentes.</p>
                    <p>Extra De eleccione, Generali [2].</p>
                </div>
                <div>
                    <head>Capitulum A3</head>
                    <p>Suspensi sunt ab officio et beneficio ipso facto omnes qui bona ecclesiarum cathedralium, regularium et collegiatarum uacancium a prelatis dimissa uel uacacionis tempore obueniencia occupant, inter se diuidunt, dissipant et consumunt.</p>
                    <p>Extra De eleccione, Quia sepe [3].</p>
                </div>
                <div>
                    <head>Capitulum A4</head>
                    <p>Item uocati ad dirigendum moniales in eleccionibus suis, ab hiis prorsus se abstineant, per que super ipsis eleccionibus oriri possit discordia, uel exorta nutriri, alioquin excommunicati sunt ipso facto.</p>
                    <p>Extra De eleccione, Indempnitatibus [4].</p>
                </div>
                <div>
                    <head>Capitulum A5</head>
                    <p>Item suspensi sunt per annum ab officio ipso facto conseruatores, si de aliis quam manifestis iniuriis et uiolenciis se scienter intromittant, et qui ad ea que ad iudicialem indaginem exigunt suam extendunt potestatem, et pars que hoc fieri procurat, ipso facto sentenciam excommunicacionis incurrit.</p>
                    <p>Extra De officio delegati, Hac constitucione [5].</p>
                </div>
                <div>
                    <head>Capitulum A6</head>
                    <p>Item suspensi sunt ab officio et beneficio ipso facto prelati et persone ecclesiastice, qui in beneficiis ecclesiasticis sibi subiectis, seu ad collacionem, presentacionem, seu custodiam eorum pertinentibus bona morientibus eorum rectoribus uel ministris inuenta, sine uacacionis tempore obuenienda, occupare aut in usus suos conuertere presumunt, nisi hec habeant de consuetudine, uel priuilegio speciali, et tunc intelligitur de bonis, que solutis debitis et reseruatis necessariis pro seruitoribus et ministris, et pro incumbentibus honeribus usque ad nouos redditus, reperta fuerint superesse.</p>
                    <p>Extra De officio ordinarii, Presenti [6].</p>
                </div>
                <div>
                    <head>Capitulum A7</head>
                    <p>Excommunicati sunt ipso facto qui absolucionem a sentencia excommunicacionis, suspensionis uel interdicti in eos lata, uel reuocacionem eiusdem vi uel metu extorquent, et nichilominus absolucio uel reuocacio huiusmodi nulla esse ipso iure.</p>
                    <p>Extra Quod metusue causa, Absolucionis [7].</p>
                </div>
                <div>
                    <head>Capitulum A8</head>
                    <p>Item mulier proferendo testimonium personaliter ad iudicium trahi inuita non debet, sed si eius testimonium sit in causa necessarium, iudex ad eam in expensis producentis mittat, nisi sit talis casus, ut pote in causa criminali, quod examinacio alii committi non possit, et tunc iudex personaliter accedat.</p>
                    <p>Si autem producens fingit casum uel fraudem adhibeat ut ad eam iudex uadat, sentenciam excommunicacionis ipso facto incurrit.</p>
                    <p>Extra De iudiciis, Mulieres [8].</p>
                </div>
                <div>
                    <head>Capitulum A9</head>
                    <p>Item suspensi sunt ab officio et administracione ipso facto qui ecclesias sibi commissas, bona immobilia seu iura ecclesiarum laicis submittere, subiicere, seu supponere sua temeritate presumunt, recognoscendo seu pro ferendo ea a laicis tanquam a superioribus se tenere, uel a laicis aduoando, uel laicos patronos uel aduocatos ecclesiarum et bonorum ecclesiasticorum statuendo.</p>
                    <p>Illi autem qui personas ecclesiasticas ad talia facienda compulerint excommunicati sunt ipso facto.</p>
                    <p>Extra De rebus alienacionibus, Hoc consultissimo [9].</p>
                </div>
                <div>
                    <head>Capitulum A10</head>
                    <p>Excommunicati sunt ipso facto illi qui de ordine mandicantium in concilio generali reuocatorum, qui post reuocacionem huiusmodi alios ad eorum professionem admittunt, uel domos uel loca acquirunt.</p>
                    <p>Extra De religiosis domibus, Religionum [10].</p>
                </div>
                <div>
                    <head>Capitulum A11</head>
                    <p>Episcopis et eorum superioribus est ingressus ecclesie interdictus et alii inferiores prelati ab officio et beneficio sunt ipso facto suspensi, qui ob procuracionem sibi racione uisitacionis debitam, exigunt pecuniam a uolentibus uel inuitis, et qui recipiunt a uolentibus eciam munera contra constitucionem</p>
                    <p>generalem, et qui uisitacionis officio nondum impenso, procuraciones a uolentibus siue in uictualibus, siue in pecunia, siue in aliis recipiunt, aut aliquid aliud recipere occasione procuracionis presumunt, nisi dupplum eius quod receperint, restituerint infra mensem, nulla remissione dantium profutura.</p>
                    <p>Extra De censibus, Exigit [11].</p>
                </div>
                <div>
                    <head>Capitulum A12</head>
                    <p>Item excommunicati sunt ipso facto quacumque constitucione non obstante, qui ab ecclesiis uel personis ecclesiasticis pedagia uel guidagia exigunt, uel extorquent pro personis suis, aut ad soluendum talia pro rebus suis quas non causa negociandi deferunt, uel deferri faciunt uel transmittunt nomine suo uel alieno compellunt.</p>
                    <p>Si autem collegium uel uniuersitas ciuitatis, castri, uel alterius loci hoc fecerit, ciuitas, castrum, uel locus ille est ipso facto suppositus ecclesiastico interdicto.</p>
                    <p>Extra De censibus, cap. Quamquam [12].</p>
                </div>
                <div>
                    <head>Capitulum A13</head>
                    <p>Excommunicati sunt ipso facto laici qui ecclesiis uel personis ecclesiasticis talleias uel honera aut collectas imponunt, uel impositas, seu quamdam porcionem bonorum suorum ab eis exigunt et extorquent, et qui bona ad ecclesias deportata, seu bona ecclesiarum, uel ecclesiasticarum personarum, ubilibet fuerint arrestare, sazire, uel occupare, uel premissa fieri mandare presumunt.</p>
                    <p>Et qui taliter occupata, sazita, seu arrestata recipiunt, et qui in premissis dant consilium, auxilium et fauorem, publice uel occulte, uniuersitates quoque in premissis culpabiles sunt eo ipso ecclesiastico supposite interdicto.</p>
                    <p>Prelati autem et persone ecclesiastice qui huiusmodi collectas, tallias, seu quo tam bonorum partem soluerint, uel soluere promiserint, uel talibus abusibus absque licencia Sedis apostolice acquieuerunt sunt simili excommunicacionis sentencia innodati, a quibus excommunicacionis et interdicti sententiis preterquam in mortis articulo absque Sedis apostolice auctoritate et licencia speciali quis absoluere non potest.</p>
                    <p>Extra De immunitate ecclesiarum, Clericis.</p>
                    <p>Illa decretalis est reuocata eodem titulo, cap. unico, in Clementinas [13].</p>
                </div>
                <div>
                    <head>Capitulum A14</head>
                    <p>Excommunicati sunt ipso facto qui impetratores litterarum apostolicarum, ual alios ad forum ecclesiasticum recurrentes super causis ad forum ecclesiasticum de iure uel aliqua consuetudine pertinentibus ad desistendum per se uel per alium, uel ad litigrandum de questionibus huiusmodi in foro seculari compellunt per capcionem iudicis, propinquorum, seu rerum ipsorum, modis et aliis quibuscumque, et qui ad premissa compelli faciunt uel procurant.</p>
                    <p>Item excommunicati sunt ipso facto omnes et singuli qui per se uel par alios impediunt quominus coram iudicibus ecclesiasticis querentes de causis ad forum ecclesiasticum de iure uel de consuetudine pertinentibus possint libere iusticiam obtinere, et omnes qui ad predicta dant consilium, auxilium uel fauorem.</p>
                    <p>Extra De immunitate Ecclesiarum, Quoniam [14].</p>
                </div>
                <div>
                    <head>Capitulum A15</head>
                    <p>Excommunicati sunt ipso facto domini temporales, qui suis subditis interdicunt ne prelatis aut clericis seu personis ecclesiasticis aliquid uendant uel emant ab eisdem, uel ne ipsi bladum molant, panem coquant uel alia obsequia audeant adhibere.</p>
                    <p>Extra De immunitate ecclesiarum, Eos qui [15].</p>
                </div>
                <div>
                    <head>Capitulum A16</head>
                    <p>Excommunicati sunt ipso facto religiosi tacite uel expresse professi qui scolis uel alibi temere habitum sue religionis dimittunt, et qui accedunt ad studia, nisi de licencia sui prelati, cum consilio sui conuentus, uel maioris partis eiusdem.</p>
                    <p>Simili modo sunt excommunicati doctores et magistri qui huiusmodi religiosos, habitu, habitu dimisso, leges uel phisicum audientes, scienter docere aut in scolis suis retinere presumunt.</p>
                    <p>Extra De clericis uel monachis, Ut periculosa [16].</p>
                </div>
                <div>
                    <head>Capitulum A17</head>
                    <p>Excommunicati sunt ipso facto qui hereticos, credentes, receptatores, deffensores, uel fautores eorum scienter presumunt ecclesiastice tradere sepulture, et laici qui publice uel priuatim de fide catholica disputare presumunt.</p>
                    <p>Extra De hereticis, Quicumque [17].</p>
                </div>
                <div>
                    <head>Capitulum A18</head>
                    <p>Excommunicati sunt ipso facto potestates et domini seculares qui per se uel par alium seu alios, se de crimine heresis intromittunt, cognoscendo, captos per heresim a carcere liberando, seu officium ordinariorum uel inquisitorum impediendo, et qui diocesanis uel inquisitoribus non parent, uel intendunt in inuestigacione, capcione et custodia, uel ad carcerem duccione hereticorum, credentium, receptatorum, deffensorum seu fautorum eorumdem.</p>
                    <p>Et qui huiusmodi excommunicacionem per annum sustinuerint sunt ut heretici condempnandi.</p>
                    <p>Extra De hereticis, Ut inquisicionis [18].</p>
                </div>
                <div>
                    <head>Capitulum A19</head>
                    <p>Excommunicati sunt ipso facto quicumque tam ecclesiastici quam seculares qui Christianum faciunt uel mandant per assizinos interfici, et qui assizinos receptant, deffendant uel occultant.</p>
                    <p>Extra De homicidio, Pro humani [19].</p>
                </div>
                <div>
                    <head>Capitulum A20</head>
                    <p>Nulli alienigenas usuram publice exercentes domos conducere uel conductas habere in terris suis permittant, imo eos de terris suis expellunt, nullus eis locet hospitium alio titulo uel concedat, alioquin episcopi et superiores suspensionis, inferiores excommunicacionis, collegium seu uniuersitas interdicti sentenciam ipso facto incurrunt.</p>
                    <p>Extra De usuris, Usurarum [20].</p>
                </div>
                <div>
                    <head>Capitulum A21</head>
                    <p>Excommunicati sunt ipso facto qui pignoraciones que secundum uulgare italicorum dicuntur repressaglie per quas alius pro alio pignoratur aduersus personas ecclesiasticas, uel bona sua concedunt uel concessas extendunt, nisi hoc reuocant infra mensem.</p>
                    <p>Extra De iniuriis, Etsipignoraciones [21].</p>
                </div>
                <div>
                    <head>Capitulum A22</head>
                    <p>Excommunicati sunt ipso facto cardinalium insecutores, socii, receptatores et deffensores eorum mandantes, ratum habentes et ad hoc dantes concilium uel fauorem.</p>
                    <p>Extra De penis, Felicis [22].</p>
                </div>
                <div>
                    <head>Capitulum A23</head>
                    <p>Excommunicati sunt ipso facto omnes qui occasione excommunicacionis, suspensionis, seu interdicti in aliquem promulgate dant licenciam occidendi, uerberandi, seu capiendi illum, qui sentenciam huiusmodi promulgant, uel illum pro quo seu racione cuius fuit sentencia promulgata, seu illum qui huiusmodi sentenciam obseruat, et qui cum excommunicatis communicare recusat, aut alios ipsos in personis aut bonis suis, uel suorum, grauandi, nisi huiusmodi licenciam reintegra reuocauerint, uel si ad capcionem fuerit processum, nisi capta fuerint restituta, infra octo dies, uel satisfaccio pro eis impensa.</p>
                    <p>Eadem autem sentencia sunt legati, qui licencia sic data utuntur, et qui suo motu sine licencia alterius premissa committunt.</p>
                    <p>Qui si permanserint duobus mensibus sic ligati non possunt, nisi per Sedem apostolicam absolucionis beneficium obtinere.</p>
                    <p>Extra De sentencia excommunicacionis, Quicumque [23].</p>
                </div>
                <div>
                    <head>Capitulum A24</head>
                    <p>Excommunicati sunt ipso facto glosantes et intellectum constitucionis declaratiue regule beati Francisci deprauantes necnon facientes commentum, scripturas seu libellos et ex certa sciencia determinantes in scolis seu predicantes contra declaracionem regule antedicte, quorum absolucionem Sedem apostolicam sibi specialiter reseruauit.</p>
                    <p>Extra De uerborum significacione, Exiit [24].</p>
                </div>
                <div>
                    <head>Capitulum B0</head>
                    <p>Sequuntur constituciones prouinciales.</p>
                </div>
                <div>
                    <head>Capitulum B1</head>
                    <p>Excommunicati sunt ipso facto qui falsis litteris uel manibus scienter utuntur.</p>
                    <p>Excommunicati sunt ipso facto, qui ad diuersa loca, uel coram diuersis iudicibus simul super accionibus personalibus trahunt aliquem uel aliquos uel qui trahi eciam procurabunt.</p>
                    <p>Item qui cedunt acciones clericis uel aliis, et qui recipiunt cessiones, nisi in casibus a iure concessis, et qui aduocando seu procurando scienter acciones huiusmodi prosequentur.</p>
                </div>
                <div>
                    <head>Capitulum B2</head>
                    <p>Excommunicati sunt ipso facto qui contra ecclesias uel ecclesiasticas personas conspiraciones seu coniuraciones faciunt et statuta.</p>
                    <p>Item qui dicentes se iudices datos delegatos a superiori citant uel citari faciunt aliquem, nisi prius inspecto authentico, uel authentica scriptura commissionis sibi facte.</p>
                    <p>Item illi qui super nouis iniuriis et accionibus ex nouis causis incipientibus competere post litteras impetratas litteris ante illatas iniurias impetratis excommunicari precipiuntur et penis supra positis subiacere.</p>
                </div>
                <div>
                    <head>Capitulum B3</head>
                    <p>De non hospitando per vim in locis religiosorum.</p>
                    <p>Excommunicati sunt seculares qui in ecclesiis uel hospitalibus uel aliis locis religiosis domibus uel personis exacciones facere uiolentas presumunt, uel qui non inuitati inuitis rectoribus iidem hospitati fuerint presumptiue.</p>
                </div>
                <div>
                    <head>Capitulum B4</head>
                    <p>Item de eodem.</p>
                    <p>Item si laicus qui possessionem auctoritate clerici uel Ecclesie possidet et excolit, uel aliquid aliud agit, tractus in causam coram iudice seculari et de stando iuri datis fideiiussoribus, clericum uel personam ecclesiasticam auctorem in seculari iudicio nominauerit, postquam persona ecclesiastica se presentauerit coram iudice seculari, forum Ecclesie allegando, fideiiussores quos dederat ab instanda secularis iudicis per secularem iudicem absoluatur, alioquin iudex et eius consiliarii in hac parte excommunicati publice nuntientur.</p>
                </div>
                <div>
                    <head>Capitulum B5</head>
                    <p>De pertubatoribus seu impedientibus ecclesiasticam iurisdiccionem.</p>
                    <p>Excommunicati sunt ipso facto qui impediunt quoquomodo, uel qui impediri procurant ne cause que ad forum ecclesiasticum de iure uel consuetudine pertinere noscuntur in foro ecclesiastico uentilantur.</p>
                </div>
                <div>
                    <head>Capitulum B6</head>
                    <p>De eodem.</p>
                    <p>Excommunicati sunt ipso facto archidiaconi et archipresbyteri qui uacarios constituunt, nisi de suorum licencia prelatorum, et similiter uicarii sine licencia prelatorum constituti.</p>
                </div>
                <div>
                    <head>Capitulum B7</head>
                    <p>Excommunicati sunt ipso facto qui edita, coniuraciones, conspiraciones, colligaciones, machinaciones faciunt, ne laici in foro ecclesiastico litigent, super certis articulis, quos exprimunt, ualde paucis, et qui inhibent eciam ne ab uxoribus uel familiis suis fiant oblaciones in illis casibus in quibus fidelium pia deuocio offerre consueuit.</p>
                </div>
                <div>
                    <head>Capitulum B8</head>
                    <p>Item de eodem.</p>
                    <p>Item excommunicate sunt omnes persone que prophana huiusmodi facere presumunt, uel iam facta seruare, seu opem misericordie uel iusticie in quantum tangunt Ecclesie libertatem occasione huiusmodi restringere uel coartare presumunt.</p>
                </div>
                <div>
                    <head>Capitulum B9</head>
                    <p>Excommunicati sunt ipso facto qui ecclesias infringunt, et ecclesiarum uiolant saluitatem, capientes bona contenta ibidem, seu homines in ecclesiis et saluatibus capiendo, uulnerando aut, quod peius est, occidendo.</p>
                </div>
                <div>
                    <head>Capitulum B10</head>
                    <p>Excommunicati sunt ipso facto domini et iusticiarii seculares, qui ecclesias, prioratus, domos, possessiones et res alias in quarum possessione pacifica sunt uel erunt ecclesie, aut prelati, abbates, priores, rectores, aut alii ecclesiarum administratores saziunt uel occupant, aut occupari faciunt aut saziri.</p>
                </div>
                <div>
                    <head>Capitulum B11</head>
                    <p>Excommunicati sunt omnes persone ecclesiastice ipso facto que agunt, respondent uel se appliagient in foro seculari de hiis que ad ecclesiasticum non ad forum pertinent seculare, nisi hoc fecerint de suorum licencia prelatorum, uel uices gerentium eorumdem.</p>
                    <p>Illi autem qui personas ecclesiasticas ad predicta compulerint, uel compellere noluerint, eadem sentencia sunt legati.</p>
                </div>
                <div>
                    <head>Capitulum B12</head>
                    <p>Item de eodem.</p>
                    <p>Excommunicati sunt ipso facto religiosi et clerici beneficiati qui aduocacionis exercere officium in foro seculari, nisi pro se uel ecclesia sua, uel personis miserabilibus uel coniunctis.</p>
                    <p>Eadem sentencia sunt legati religiosi et clerici qui assessores uel consiliatores esse presumpserunt contra Ecclesie libertatem.</p>
                </div>
                <div>
                    <head>Capitulum B13</head>
                    <p>Item de eodem.</p>
                    <p>Excommunicati sunt ipso facto iusticiarii laici qui personas ecclesiasticas coram eis comparentes et fori sui priuilegium allegantes super accionibus mere personalibus coram se litigare compellunt uel compulsioni insistunt.</p>
                </div>
                <div>
                    <head>Capitulum B14</head>
                    <p>Excommunicati sunt ipso facto qui confugientes ad ecclesiarum tutelam uulnerant, mutilant, interficiunt uel incendiunt, aut inde extrahunt uiolenter, aut excommunicatos uulnerare seu mutilare presumunt, aut eis ultimum supplicium inferunt, aut ipsa fieri precipiunt, uel procurant, seu consilium uel opem adhibent, in tantis celeribus perpetrandis.</p>
                </div>
                <div>
                    <head>Capitulum B15</head>
                    <p>Item de eodem.</p>
                    <p>Excommunicati sunt ipso facto qui in foro ecclesiastico litigantes uolentes super causis mere ecclesiasticis, siue que ad forum Ecclesie de antiqua et approbata consuetudine et hactenus pacifice obseruata pertinere noscuntur ad desistandum compellunt per eorum uel parentum huiusmodi capcionem modo uel alius quibuscumque.</p>
                </div>
                <div>
                    <head>Capitulum B16</head>
                    <p>Item de eodem.</p>
                    <p>Excommunicati sunt ipso facto qui nuncios aut executores ecclesiasticorum iudicum aut alios acta iudiciaria deferentes hac occasione uerberare, capere, detinere, occultare, carceri mancipere, mutilare aut interficere, litteras uel acta predicta personis memoratis auferre, seu ea rumpere, cancellare, aut aliter destruere, uel sic ablata celare, aut ista fiant procurare, uel facientibus consilium uel opem adhibere presumunt.</p>
                </div>
                <div>
                    <head>Capitulum C0</head>
                    <p>Sequitur sentencia domini Galonis.</p>
                    <p>Excommunicati sunt ipso facto sacerdotes et clerici qui post legitimam admonicionem focarias uel aliquas mulieres, unde populus uel ecclesia scandalizetur, de quibus mala possit oriri suspicio in domibus propriis uel alibi duxerint retinendas.</p>
                </div>
                <div>
                    <head>Capitulum D0</head>
                    <p>Sequuntur constituciones synodales que sunt late sententie ipso facto.</p>
                </div>
                <div>
                    <head>Capitulum D1</head>
                    <p>In primis sciendum est quod excommunicati sunt ipso facto qui in clericos uel quoscumque religiosos manus iniecerint uiolentas, et qui litteras domini pape falsant, et qui ad hoc adminiculum prestant uel eis scienter utuntur, et tales a domino papa uel eius mandato sunt absoluendi.</p>
                </div>
                <div>
                    <head>Capitulum D2</head>
                    <p>Item excommunicati sunt per episcopum sortilegia de sacramentis Ecclesie facientes, et qui maliciose procurant fieri abortiuum, et qui ad coniungendum uel disiungendum matrimonium scienter deponunt testimonium falsitatis, et tales sunt per episcopum absoluendi.</p>
                </div>
                <div>
                    <head>Capitulum D3</head>
                    <p>De eodem.</p>
                    <p>Excommunicamus incendiarios et uiolatores ecclesiarum et huiusmodi excommunicatos ad nos remitti uolumus absoluendos.</p>
                </div>
                <div>
                    <head>Capitulum D4</head>
                    <p>Capellani qui scienter religiosos uiros ultra octo dies loco subcapelanorum ad celebrandum susceperint ipso facto sunt suspensi.</p>
                </div>
                <div>
                    <head>Capitulum D5</head>
                    <p>Item priores et omnes alios religiosos cuiuscumque ordinis administraciones habentes nobis subditos qui de cetero concedent alicui mutuo sine sui superioris licencia innodamus.</p>
                </div>
                <div>
                    <head>Capitulum D6</head>
                    <p>In eodem.</p>
                    <p>Excommunicamus priores in diocesi Pictauensi commemorantes in qua eorum monasteria consistunt, qui extra sua monasteria aliquid deponunt, nisi depositum ad se uel sua monasteria infra mensem procurauerint reuocare.</p>
                </div>
                <div>
                    <head>Capitulum D7</head>
                    <p>Item nullus religiosus sit aduocatus in aliqua causa, nisi in sua uel ecclesie sue, etsi huiusmodi trangressor fuerit, excommunicatus sit ipso facto.</p>
                </div>
                <div>
                    <head>Capitulum D8</head>
                    <p>Excommunicamus decanos rurales et archipresbyteros ciuitatis et diocesis Pictauensis, qui ponunt et constituunt uicarios, nisi sit casus in quo sibi de iure liceat per uicarios desseruire, uel nisi a nobis habeat licenciam specialem, uel nisi super hoc secum per Sedem apostolicam dispensatum.</p>
                </div>
                <div>
                    <head>Capitulum D9</head>
                    <p>Item statuimus et firmiter inhibemus ut archidiaconi, decani, archipresbyteri rurales, et alii ciuitatis Pictauensis quibus procuraciones uisitacionis racione debentur, procuraciones ipsas ne recipiant, et ne subditi sui ea soluant in pecunia numerata.</p>
                    <p>Qui uero scienter contrarium fecerint, ipso facto sentenciam excommunicacionis incurrant, et eciam qui procuracionis nomine mutato ipsas gracia uel quocumque alio nomine in pecunia numerata recipiunt uel persoluunt.</p>
                </div>
                <div>
                    <head>Capitulum D10</head>
                    <p>Item uolumus et statuimus ut abbates et priores qui abbates non habent in prioratibus uacantibus, omnia que administracionem ecclesiarum et locorum faciunt ibidem cum omni integritate dimittant, sed eciam de mobilibus quantum ad substantacionem priorum locorum ipsorum et familie sue et hospitum sufficere ualeat usque ad sequentem collectam secundum exigenciam tantum facultatum ibidem delinquant. Abbates autem et priores, qui abbates non habent, qui scienter contrarium fecerint, ipso facto sentenciam excommunicacionis incurrant.</p>
                    <p>Istud autem statutum uolumus ad abbates et priores Sancti Augustini extendi, et super hoc fecimus speciale statutum.</p>
                </div>
                <div>
                    <head>Capitulum E0</head>
                    <p>Sequuntur constituciones Galterii episcopi, et de cedulis uacuis.</p>
                </div>
                <div>
                    <head>Capitulum E1</head>
                    <p>Nullus fungens iudiciaria potestate in ciuitate et diocesi Pictauensi uacuas sedulas sigillare presumat uel sigillum suum alii tradere ut uacue sedule apponatur.</p>
                    <p>Si quis autem contra premissa fecerit, uel illis prebuerit consilium aut consensum ipsum excommunicacionis sententie uolumus subiacere.</p>
                </div>
                <div>
                    <head>Capitulum E2</head>
                    <p>In eodem.</p>
                    <p>Item prohibemus ne diaconi confessiones audiant, et ne in foro penitenciali absoluant.</p>
                    <p>Contrarium uero facientes excommunicacionis sentencia innodamus.</p>
                </div>
                <div>
                    <head>Capitulum E3</head>
                    <p>Item iudiciarios seculares monemus quod si clericos ceperint forte ne fuge remedio se committant captos statim si de die.</p>
                    <p>Si uero de nocte, postquam dies illuxerit quam citius commode poterint, adducant uel remittant, restituant et dimittant iudici ecclesiastico competenti, ipsius iudicis requisicione minime expectata.</p>
                    <p>Contrarium uero facientes uel hiis opem, consilium uel auctoritatem prebentes, uolumus, declaramus et decernimus ipso facto excommunicacionis sententie subiacere.</p>
                </div>
                <div>
                    <head>Capitulum E4</head>
                    <p>Item prohibemus ne aliquis a non suo sacerdote ecclesiastica sacramenta recipere presumat causa necessitatis excepto, et si a proprio sacerdote recipere possit, nisi de Sedis apostolice uel nostra uel proprio sacerdoti licencia speciali.</p>
                    <p>In contrarium autem facientes, uolumus incurrere excommunicacionis sentenciam ipso facto.</p>
                </div>
                <div>
                    <head>Capitulum E5</head>
                    <p>Item excommunicamus omnes et singulos nobis subditos qui ad mandatum archiepiscopi Burdigalensis, uicariorum officialium uel uices gerentium seu commissariorum suorum uel alterius eorumdem citant, seu citaciones uel sentencias uel quecumque mandata exequunt absque mandato nostro uel officialis nostri seu, sede Pictauensi uacante, capituli nostri Pictauensis, et qui coram eis uel altero eorumdem in casibus in quibus eis non competit iurisdiccio de iure communi litigando respondere presumunt, nostra uel predictorum licencia non obtenta.</p>
                </div>
                <div>
                    <head>Capitulum E6</head>
                    <p>Item excommunicamus clericos et laicos qui ab archidiaconis, decanis, archipresbiteris ciuitatis et diocesis Pictauensis, uel aliis a quibus ad nos episcopum uel officialem nostrum est appellandum ad sedem Burdigalensem, omisso medio, appellare presumat, et qui a decanis uel archipresbyteris ad capitulum nostrum, seu ad auditorem nostri episcopi et capituli decani Pictauensis appellant, et qui taliter appellantibus seu appellare uolentibus prestant scienter opem, consilium uel fauorem.</p>
                </div>
                <div>
                    <head>Capitulum E7</head>
                    <p>Item excommunicamus omnes et singulos qui a quouis archiepiscopo, episcopo uel aliquo, qui tantum super hoc non habeat ex priuilegio Sedis apostolice potestatem, sine nostra uel successorum nostrorum, uel nobis agentibus in remotis uicariorum nostrorum, uel sede uacante nostri capituli petita licencia et obtenta, coronam seu tonsuram clericalem assumunt.</p>
                </div>
                <div>
                    <head>Capitulum E8</head>
                    <p>Item excommunicamus omnes et singulos qui beneficia ecclesiastica in ciuitate et diocesi Pictauensi uiolenter occupent uel inuadant.</p>
                </div>
                <div>
                    <head>Capitulum E9</head>
                    <p>Item et illos qui in beneficiis ecclesiasticis de quibus per nos uel per Sedem apostolicam canonice instituti sunt uel erunt amoti uel de facto priuati se intrudunt uel intrudi seu possi se faciunt uel permittunt, et qui sic iam occupata uel habita per se uel per alium detinere, et qui super occupacione, intrusione, uel detencione huiusmodi opem, consilium, uel fauorem prestare presumunt.</p>
                    <p>Nos frater Galterius episcopus Pictauensis in premissis nihil de nouo facimus, nichil nouum statuimus, sed constituciones huiusmodi penales, canonicas, prouinciales et predecessorum nostrorum et nostras synodales sub compendio recitamus.</p>
                </div>
                <div>
                    <head>Explicit</head>
                    <p>Actum die martis in uigilia beati Hilarii anno Domini MoCCCo quarto.</p>
                </div>
                <div>
                    <head>Footnotes</head>
                    <p>[1] Citacion prouided: (VI, 1, 6, 12 = Lion II, can. 11)</p>
                    <p>[2] (VI, 1, 6, 13 = Lion II, can. 12)</p>
                    <p>[3] (VI, 1, 6, 40)</p>
                    <p>[4] (VI, 1, 6, 43, 61)</p>
                    <p>[5] (VI, 1, 14, 15)</p>
                    <p>[6] (VI, 1, 16, 9)</p>
                    <p>[7] (VI, 1, 20 = Lion II, can. 20)</p>
                    <p>[8] (VI, 2, 1, 2)</p>
                    <p>[9] (VI, 3, 9, 2 = Lion II, can. 22)</p>
                    <p>[10] (VI, 3, 17 = Lion II, can. 13)</p>
                    <p>[11] (VI, 3, 20, 2 = Lion II, can. 24)</p>
                    <p>[12] (VI, 3, 20, 4)</p>
                    <p>[13] (Clem. 3, 13, 3, can. 4, 17)</p>
                    <p>[14] (VI, 3, 23, 4)</p>
                    <p>[15] (VI, 3, 23, 5)</p>
                    <p>[16] (VI, 3, 24, 2)</p>
                    <p>[17] (VI, 3, 22)</p>
                    <p>[18] (VI, 5, 2, 18)</p>
                    <p>[19] (VI, 5, 4, 1)</p>
                    <p>[20] (VI, 5, 51)</p>
                    <p>[21] (VI, 5, 8 = Lion II, can. 18)</p>
                    <p>[22] (VI, 5, 9, 5)</p>
                    <p>[23] (VI, 5, 11, 11 = Lion II, can. 11)</p>
                    <p>[24] (VI, 5, 12, 3)</p>
                </div>
            </div>
        </body>
    </text>
</root>
