<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Beziers</title>
                <recordID>0159</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1342</origDate>
                <dateNotes/>
                <origPlace>Béziers</origPlace>
                <diocese>Béziers</diocese>
                <province>Narbonne</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 159</p>
                <p>Year: 1342</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: confirmed in 1368</p>
                <p>Place: Béziers</p>
                <p>Diocese: Béziers</p>
                <p>Province: Narbonne</p>
                <p>CountryModern: France</p>
                <p>Latitude: 43.347615</p>
                <p>Longitude: 3.218991</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Guillaume Fredol</p>
                <p>IssuingAuthorityAlt: Guilhaume V Fredol</p>
                <p>RegnalStart: 1313</p>
                <p>RegnalEnd: 1349</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Martene, Thes IV, 639-52</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>ANno Domini M. CCC. XLII. et die I. mensis Maii nos GUILLELMUS miseracione diuina Biterrensis episcopus existentes in capitulo ecclesie nostre Biterrensis capitulantes et capitulum nostrum generale facientes, una cum uenerabilibus uiris dominis Berengario Frendolis archidiacono Caprariensi, Iacobo de Broa archidiacono Lunatensi, Albarono Albaroni precentore, Bernardo de Caslucio sacrista, Poncio Aibraudi succentore, Bernardo de Mandagachis canonico pluribusque aliis fratribus nostris canonicis prefate nostre ecclesie, ad sonum campane, ut moris est, conuocatis, habitisque tractatibus et deliberacionibus cum ipsis, predecessorum nostrorum salubribus consuetudinibus adherere uolentes, statuimus quod quilibet rector uel uicarius ecclesiarum ciuitatis et diocesis Biterrensis, aut eis absentibus capellanus curatus in ecclesia sibi commissa, aliquem parochianum suum uirum prouidum et discretum, locupletem et fidelem, operarium, uel duos ubi expedierit, plures ad colligendum et reseruandum fructus, reditus, prouentus, obuenciones operis et fabrice ipsius ecclesie constituant et ordinent: qui operarius seu operarii taliter constituti, prestito iuramento ipsi priori, uicario, seu capellano de colligendis et reseruandis fideliter predictis fructibus, teneatur eidem priori uicario seu capellano, secum tamen adhibitis aliquibus uiris idoneis ipsius loci, de perceptis fructibus, reditibus, prouentibus et obuencionibus uniuersis et expensis annuatim reddere racionem, atque de ipsis, de nostro uel rectoris consilio iuxta necessitatem et utilitatem ipsius ecclesie ordinare, et in nullos alios usus conuertere uel alienare absque licencia nostra uel uicariorum nostrorum, nobis absentibus a diocesi Biterrensi.</p>
                    <p>Sed nec ipsius fabrice seu operis reditus uendant iidem operarius seu operarii absque ipsius prioris seu rectoris consilio et assensu; contrarium uero facientes, sint ipso facto excommunicati.</p>
                    <p>Si uero dicti operarii exigente eorum malicia, dictam excommunicacionis sentenciam a die publicacionis ultra XV. dies sustinuerint, quod omni die nominatim bis in ecclesiis publice, scilicet in missa maiori et in uesperis excommunicati publicentur pulsatis campanis et extinctis candelis.</p>
                    <p>Et si crescente contumacia, quod absit, per alios quindecim dies dictam excommunicacionis senteciam sustinuerint; ex tunc precipimus a publica diuini officii celebracione abstineri, ac eciam a pulsacione campanarum, nisi solum pro tercia, meridie, et nona.</p>
                    <p>Precipimus eciam omnibus presbyteris et curatis ciuitatis et diocesis nostre, quod omni die dominico statutum istud publicent et denuncient in ecclesiis publice.</p>
                    <p>[1] Item, precipimus uniuersis operariis ecclesiarum sub pena interdicti ingressus ecclesie, ut uniuersa debita que fabrice seu operi et aliis officinis earum pertinent, ante festum Natalis Domini sic diligenter exigere procurent, quod de ipsis debitis in pecunia uel idonea satisfaccione, uel alias prout ipsa debita in blado, uino, uel alias debentur citra carnipriuium sit eis plenarie satisfactum.</p>
                    <p>Predicta antem intelligimus de debitis de quibus nulla superstite legitima dilacione solucionis terminus est elapsus.</p>
                </div>
                <div>
                    <head>Capitulum 2</head>
                    <p>Item, statuimus et ordinamus quod unus truncus uel archa in tuciori et apciori parte ecclesie affixus seu affixa ponantur, in quo seu qua pecunie fabrice seu operis tutius conseruentur.</p>
                    <p>Qui quidem truncus seu archa duas seras habeat, et cum duabus clauibus firmetur: quarum clauium unam rector teneat siue capellanus, rectore absente, et aliam operarius, et cum necesse fuerit seu utile concordanter pecunia extrahatur.</p>
                </div>
                <div>
                    <head>Capitulum 3</head>
                    <p>Item, statuimus quod si super agendis ornamentis, uel aliis que circa fabricam necessaria uel utilia uidentur agenda, modus contradiccionis, contrarietatis et discordie inter dictos operarios habeatur, ne diutius ecclesia debitis ornamentis uel aliis commoditatibus fraudetur, protinus infra quindecim dierum spatium ad habendum super hoc nostram uoluntatem adeant presenciam nostram, uel uicariorum, nobis agentibus in remotis.</p>
                    <p>Sane nos episcopus prefatus attendentes quod ea que ad certos usus relicta sunt seu legata, et potissime diuinis cultibus, non sunt aliis cultibus applicanda, adiicimus quod ea que fabricis dictarum ecclesiarum, uel alicuius earum, aut pro nouarum ecclesiarum edificacione legata seu relicta fuerunt, per operarios ipsarum ecclesiarum uniuersitati seu alicui singulari persone mutuo seu alio quoquo modo non tradantur, seu quouis alii usui aliquatenus applicentur, exceptis illis usibus, ad que legata fuerunt seu relicta, nisi de nostra licencia speciali.</p>
                    <p>Contrarium uero facientes excommunicacionis sentenciam et alias penas canonicas poterunt merito formidare, actum et datum ubi supra.</p>
                    <p>Et fuerunt testes domini Gibertus Realis, Petrus Amelerii, Pontius Fabri, Petrus Dominici, Petrus Scirinhani presbyteri beneficiati in ecclesia Biterrensi.</p>
                    <p>Et ego Raimundus Paschalis auctoritate regia publicus notarius, de mandato prefati Reuerendi patris domini GUILLELMI diuina prouidencia episcopi presens sui, et de omnibus sepius ordinatis et statutis in dicto capitulo instrumentum recepi requisitus.</p>
                </div>
                <div>
                    <head>Capitulum 4</head>
                    <p>Quia omne quod non est ex fide peccatum est, et sine fide impossibile est placere Deo: ideo in primis de articulis fidei est dicendum.</p>
                    <p>Sunt autem duodecim secundum numerum apostolorum, et secundum ipsa distincta inter se credebilia sunt XIV.</p>
                    <p>Primus articulus fidei est de unitate essentie indiuise, ut cum dicitur Credo in Deum, non deos; quia non sunt plures dii, sed unus est tantum; unde in maiori symbolo Credo in unum Deum, et hoc refertur ad tres sequentes, in quibus denotatur discrecio et distinccio personarum Patris et Filii et Spiritus-sancti.</p>
                    <p>Secundus articulus est de persona Patris, ibi Patrem omnipotentem.</p>
                    <p>Tertius est de persona Filii, cum dicitur Et in Iesum-Christum Filium eius unicum Dominum nostrum.</p>
                    <p>Quartus est de persona Spiritus-sancti, cum dicitur Credo in Spiritum-sanctum.</p>
                    <p>Et est sensus seu intencio, Unum Deum credo, et tres personas, scilicet, Dei Patris, Dei Filii, Dei Spiritus sancti.</p>
                    <p>Quasi dicat, Credo in unum Deum, considerata unitate substantie indiuise, consistentis in discrecione, seu distinccione trium personarum, scilicet, Dei Patris, Dei Filii et Dei Spiritus-sancti.</p>
                    <p>Alia est enim persona Patris, alia Filii, alia Spiritus-sancti, et Deus Pater, Deus Filius, Deus Spiritus-sanctus: quia unamquamque personam Deum ac Dominum confiteri christiana ueritate compellimur.</p>
                    <p>Et tamen tres Deos aut Dominos dicere catholica religione prohibemur.</p>
                    <p>Quia non Dii aut Domini, sed unus est Deus, unus et Dominus, unus unitate substantie indiuise: unde exprimendo potest dici, quod est unus Deus, uel una Deitas consistens in tribus personis, scilicet, Dei Patris, Dei Filii, Dei Spiritus-sancti.</p>
                    <p>Uel quod tres persone, scilicet, Dei Patris, Dei Filii, Dei Spiritus-sancti est unus Deus et una Deitas.</p>
                    <p>Potest eciam bene dici quod essencia diuina est Pater et Filius et Spiritus sanctus: et potest dici quod essencia diuina est Pater, essencia diuina est Filius, essencia diuina est Spiritus-sanctus secundum S. Thomam de Aquino.</p>
                    <p>Et hi quatuor articuli pertinent ad Deitatem in seipsa consistente, sed ad effectus ipsius Deitatis ad nostram utilitatem directos, sunt adhuc tres articuli pertinentes ad Deitatum.</p>
                    <p>Primus indicat effectum creacionis ibi, Credo Creatorem coeli et terre.</p>
                    <p>In quo debet credere Deum patrem omnipotentem Creatorem coeli et terre, uniuersorum uisibilium et inuisibilium unum principium.</p>
                    <p>Secundus indicat effectum recreacionis, id est regeneracionis per baptismum, et alia necessaria sacramenta, secundum ecclesiam catholicam sanctorum communionem.</p>
                    <p>Et est sensus Credo quod Deus reconciliet me peccatorem in sancta ecclesia, id est, in sacramentis ecclesie, que est communio sanctorum, et non alibi.</p>
                    <p>Et in hoc articulo est data clauis seu potestas B. Petro ligandi et soluendi, in quo caritas et dileccio Christi ostenditur, qui redemit nos et lauit nos a peccatis nostris in sanguine suo, in quo sumserunt originem omnia ecclesiastica sacramenta.</p>
                    <p>Tertius indicat effectum glorificacionis ibi, Carnis resurreccionem, quoad corpus, Uitam eternam quoad corpus et animam.</p>
                    <p>Et sic habes [2] septem articulos, quorum quatuor primi pertinent ad ipsam Deitatem in seipsa consistentem.</p>
                    <p>Et tres sequentes pertinent ad Deitatem quoad tres effectus ad nostram utilitatem constitutos.</p>
                    <p>Alii septem pertinent ad humanitatem, et sic specifice ad Filium Dei.</p>
                    <p>Primus articulus est quod creditur Deus conceptus de Spiritu-sancto, ibi, Qui conceptus est de Spiritu-sancto.</p>
                    <p>Secundus est ibi, Natus ex Maria Uirgine.</p>
                    <p>Tertius ibi, Passus sub Poncio Pilato, crucifixus, mortuus, et sepultus.</p>
                    <p>Et sic debemus Filium credere esse uerum Deum et hominem: unde qui immortalis et inuisibilis secundum Deitatem, pro nostra salute factus est passibilis et mortalis respectu nostre humanitatis.</p>
                    <p>Quartus, Descendit ad inferos, scilicet, in anima.</p>
                    <p>Quintus, Resurrexit a mortuis, scilicet, in carne.</p>
                    <p>Sextus est, Ascendit ad celos, scilicet, in corpore et anima.</p>
                    <p>Sedet ad dextram Dei Patris omnipotentis.</p>
                    <p>Septimus est, Inde uenturus est iudicare uiuos et mortuos, unicuique retribuendo secundum opera sua: quia sola opera illorum sequuntur illos.</p>
                </div>
                <div>
                    <head>Capitulum 5</head>
                    <p>Hec sunt decem precepta decalogi.</p>
                    <p>Cum precepit Christus mandata sua custodiri nimis: ideo ut agnita plenius ualeant custodiri.</p>
                    <p>Uidendum est de preceptis legis diuine.</p>
                    <p>Unde sciendum est quod decem sunt precepta, que [3] aliter decalogi appellantur.</p>
                    <p>Primum preceptum est, Non habebis deos alienos in conspectu meo.</p>
                    <p>Ego enim sum Dominus Deus tuus uindicans iniquitatem patrum super filios usque in terciam et quartem generacionem iis qui oderunt me, et faciens misericordiam in multa millia diligentibus me et custodientibus precepta mea.</p>
                    <p>Secundum preceptum est, Non usurpabis nomen Domini Dei frustra, quia non erit impunitus, qui super te una nomen eius assumserit.</p>
                    <p>Reuera dicit contra illos qui pro nihilo ex frequencia usus absque omni necessitate, et sic frustra, uel secundo quia requisiti forte in iudicio uel extra ex necessitate contra ueritatem iurant.</p>
                    <p>Tertium cum qui iurat in contumelia seu uituperium Dei, ut blasphemantes Deum de membris et corporis Domini detestabiliter iurando.</p>
                    <p>Tertium preceptum est, Obserua una cum reuerencia ab omni opere seruili.</p>
                    <p>Serua et cole diem dominicam, ut sanctifices eam.</p>
                    <p>Sex diebus operaberis et facies omnia opera tua.</p>
                    <p>Septima dies dominica est, id est Domini Dei tui.</p>
                    <p>Non facies in ea quicquam operis, tu, et filius tuus, et filia; seruus tuus et ancilla, et bos et asinus, et omne iumentum tuum; et peregrinus qui est intra portas tuas; sed requiescat seruus tuus et ancilla tua sicut et tu.</p>
                    <p>Et hec tria pertinent ad honorem Dei.</p>
                    <p>Quartum preceptum est, Honora patrem tuum et matrem tuam, ut longo uiuas tempore.</p>
                    <p>Quod intelligendum est tam in exhibenda seu prestanda reuerencia, quam in administracione eorum que necessaria sunt parentibus humanis et spiritualibus, ut prelato et sacerdoti, specialiter curato.</p>
                    <p>Quintum preceptum est, Non occides, scilicet manu percutiendo, consensu, dando consilium uel fauorem; mente scilicet desiderando maleuolo animo alterius mortem: quia qui [4]</p>
                    <p>Sextum preceptum est, Non mechaberis, id est, non miscebis te alicui mulieri carnaliter cognoscendo, nisi in lege matrimoniali, scilicet cum uxore propria, et sic adulterium, incestus, et quelibet fornicacio prohibetur committi cum qualibet muliere.</p>
                    <p>Septimum preceptum est, Non furtum facies, id est rem alienam non usurpabis usura, ac captura, rapina, furto, fraude, uiolencia.</p>
                    <p>Octauum, Non loqueris falsum testimonium contra proximum tuum, scilicet in iudicio uel extra aliquid mentiendo, uel cum aliquo presencialiter obiurgando, scilicet dicendo iniurias et opprobria, uel eo absente detrahendo, mala uerba et iniuriosa de eo absente proponendo, quia detrahentem proximo suo hunc persequebar.</p>
                    <p>Nonum est, Non concupisces uxorem proximi tui, et hic prohibetur eciam uoluntas iniuriandi per cupiditatem aliene rei, que est coniuncta cum aliquo casu idem corpus et una caro cum eo, ut est uxor alterius, quia erunt duo in carne una.</p>
                    <p>Decimum, Non concupisces domum, agrum, bouem, et uniuersa que sunt uicini.</p>
                    <p>Hec uerba sunt que locutus est Dominus Deus noster ad uniuersam multitudinem nostram, nihil addens amplius.</p>
                    <p>Et hic prohibetur cupiditas aliene rei, que non est idem corpus cum homine, et hoc siue sit immobilis, sicut domus, ager; siue mobilis, ut res, pecunia uel res alia quecumque.</p>
                </div>
                <div>
                    <head>Capitulum 6</head>
                    <p>De Baptismo.</p>
                    <p>Baptismus est primum ecclesiasticum sacramentum, qui est ianua et fundamentum omnium sacramentorum: quo non recepto, nullum aliud sacramentum ualeat recipi ad salutem.</p>
                    <p>Pro baptizandis igitur infantibus pretium recipere nolite, et ne propter uestram negligenciam infans aliquis sine baptismo decedat diligentius precauete.</p>
                </div>
                <div>
                    <head>Capitulum 7</head>
                    <p>Baptismus itaque cum reuerencia et deuocione celebretur sub hac forma uerborum: Ego te baptizo in nomine Patris, et Filii, et Spiritus-sancti, amen.</p>
                    <p>Si enim aliquod istorum uerborum omitteretur, non esset puer baptizatus, et sub eadem forma doceantur laici in necessitate pueros baptizare, et quod caueant diligenter, ne aliquid omittatur.</p>
                </div>
                <div>
                    <head>Capitulum 8</head>
                    <p>Item, precipimus quod quelibet parochialis ecclesia fontes habeat lapideos ad baptizandum, quos clausos teneri precipimus et cum claue et sera firmatos, claues uero sic diligenter per ministros ecclesie custodiantur, quod ab extraneis absque sciencia, eorum non ualeant periri.</p>
                </div>
                <div>
                    <head>Capitulum 9</head>
                    <p>Item, precipimus plures ad suscipiendum infantem de sacro fonte non accedant.</p>
                    <p>Sit autem unus patrinus tantum in baptismo, siue uir, siue mulier, et alius si uoluerit in catechismo.</p>
                </div>
                <div>
                    <head>Capitulum 10</head>
                    <p>Precipimus moneri populum quod si in ipso partu mulieris immineat grande periculum, ipsa muliere multo tempore laborante in edicione partus, et capus, manus, uel alia pars infantis appareat, quod in illa baptizetur, et censeatur baptizatus.</p>
                    <p>Et si dictum infantem in parturicione mori contigerit, tradatur ecclesiastice sepulture.</p>
                    <p>Si uero nascatur et superuiuat, est baptizandus ad cautelam sub ista forma: Si baptizatus es non te baptizo; sed si baptizatus non es, ego te baptizo in nomine Patris, et Filii, et Spiritus-sancti.</p>
                </div>
                <div>
                    <head>Capitulum 11</head>
                    <p>Item, precipimus quod si infans natus non potest capellano presentari sine metu mortis pro suscipiendo baptismo, a quocumque, eciam patre et matre, aliis absentibus, sine fraude baptizetur, proiiciendo in capite aquam, uel in alia parte corporis eciam cum manu, si scutella uel aliud uas idoneum non occurrat, dicendo: Ego te baptizo in nomine Patris, et Filii, et Spiritus-sancti, amen. Nec est curandum, si forte proprium nomen infantis fuerit omissum.</p>
                    <p>In quibus duobus casibus dicti infantes breui temporis spacio mortui tradantur ecclesiastice sepulture.</p>
                    <p>Si uero infantes predicti superuixerint, cum primum commode et sine mortis periculo licebit, presentent capellano.</p>
                    <p>Et si certum sit et indubitatum ipsi capellanos secundum formam predictam eos fuisse baptizatos, nec eciam catechiset, quod apud nos uulgariter appellatur christianare; sed inungatur in capite et inter spallas oleo benedicto; et alia quelibet integraliter fiant et dicantur, que post ablucionem uel immersionem in aqua cum dicta forma uerborum fierent, si in ecclesia baptizati fuissent, excepto quod non interrogentur abrenuncias, etc.</p>
                    <p>Si uero sit dubium eos secundum formam predictam fuisse baptizatos, quia forte baptizans uel circumstantes non recordantur, uel forte infans inuentus est expositus iuxta ecclesiam uel alibi, nec habetur certitudo, uel aliquid certum signum utrum sit baptizatus: tunc faciat sacerdos catechismum seu christianismum, et baptizet eum, ita dicendo: Si baptizatus es, non te baptizo; sed si baptizatus non es, ego te baptizo in nomine Patris, et Filii, et Spiritus-sancti, amen, ut supra dictum est.</p>
                    <p>Et in tali dubio statur testimonio unius testis, si plures haberi non possunt.</p>
                    <p>Si uero sit certum dictam formam non fuisse seruatam; tunc sacerdos catechiset eum, omnia seruando secundum formam ecclesie, ac si nihil per alium in ipso infante actum fuisset.</p>
                    <p>Si autem infans baptizatus per laicam, non seruata forma debita, antequam per capellanum fuerit baptizatus, sit mortuus uel forte infans expositus mortuus reperitur, nec constat per scripturam uel per aliud signum eum fore baptizatum, non debet in cimeterio sepeliri.</p>
                    <p>Item, uolumus quod unusquisque capellanus curatus ad sui excusacionem frequenter populum suum sollicitet et moneat, ut infantes baptizandos, eciam quibus dicta pericula non imminent, quanto breuius poterunt presbytero offerant baptizandos, penam eterne damnacionis, quam sine remedio dicti infantes incurrerint, si sine baptismo mortui fuerint, ipsi populo exprimendo: quia nisi quis renatus fuerit ex aqua et Spiritu-sancto, non habebit uitam eternam.</p>
                </div>
                <div>
                    <head>Capitulum 12</head>
                    <p>Item, nullus clericus, nisi presbyter fuerit, catechiset, baptizet, aquam diebus dominicis exorcizet, uel mortuos sepeliat.</p>
                    <p>Diaconus tamen in articulo necessitatis, ubi sacerdos haberi non potest, hoc facere possit: numquam uero inungere infirmos.</p>
                </div>
                <div>
                    <head>Capitulum 13</head>
                    <p>De Confirmacione.</p>
                    <p>Confirmacio secundum ecclesiasticum sacramentum ab ipso Christo statutum uidetur, qui apostolos suos confirmauit, et per eos eorumque successores populos confirmandos decreuit.</p>
                    <p>In hoc autem sacramento sicut in baptismo compaternitas contrahitur, impediens matrimonium contrahendum et dirimens post contractum.</p>
                    <p>Quod sacramentum si quis ex contemtu dimiserit, utpote copiam habeat episcopi confirmantis, et confirmari contemnat, credo neque absque hoc sacramento se posse saluari, peccat mortaliter, et non est uerus christianus.</p>
                </div>
                <div>
                    <head>Capitulum 14</head>
                    <p>Item, nullus debet suscipere sacramentum confirmacionis, nec tenere alium in confirmacione uel baptismo, nisi fuerit baptizatus et confirmatus.</p>
                    <p>Item, si confirmandus adultus fuerit, debet prius confiteri et postmodum confirmari.</p>
                </div>
                <div>
                    <head>Capitulum 15</head>
                    <p>Item, sepe dicatur laicis, ut diu non expectent aduentum nostrum ad confirmandum; se ducant pueros ad locum proximum ubi nos audiuerint aduenisse.</p>
                    <p>Nullus enim debet uitam finire sine confirmacione.</p>
                    <p>Et possunt nomina confirmandorum mutari in confirmacione.</p>
                </div>
                <div>
                    <head>Capitulum 16</head>
                    <p>Moneatur populus omnibus diebus dominicis, ut quilibet saltem in anno semel solus proprio sacerdoti sua confiteatur peccata, uel alii, de licencia tamen sui capellani seu rectoris.</p>
                    <p>Alioquin uiuens ab ingressu ecclesie arceatur, et moriens iuxta statuta concilii Lateranensis ecclesiastica careat sepultura.</p>
                </div>
                <div>
                    <head>Capitulum 17</head>
                    <p>Item, precipimus quod cum aliquis sacerdotem causa confessionis adierit; interroget ante omnia sacerdos, si sciat se aliqua excommunicacionis sentencia innodatum; et si fuerit, non audiat eum sacerdos donec fuerit absolutus.</p>
                </div>
                <div>
                    <head>Capitulum 18</head>
                    <p>Item, precipimus quod medici corporum cum uocati fuerint ad infirmos, eos inducant ut prius conuocent medicos animarum.</p>
                </div>
                <div>
                    <head>Capitulum 19</head>
                    <p>Item, nullus presbyter ira, odio uel amore alicuius audeat reuelare confessionem sibi factam signo uel uerbo, si iuxta ordinacionem Lateranensis concilii deposicionem uoluerit euitare.</p>
                </div>
                <div>
                    <head>Capitulum 20</head>
                    <p>Item, precipimus quod nullus pro penitencia iniungat laico confitenti quod per confessorem ipsum missas faciat celebrare: et si forte fuerint iniungende, non offerat se iniungens ad eas celebrandas, nec eligat aliquos tacite uel expresse pro penitencia quam iniungit.</p>
                </div>
                <div>
                    <head>Capitulum 21</head>
                    <p>Item, moneatur populus ut frequenter accedat ad confessiones, ne quis diu sustineat peccatum mortale, specialiter infirmitate grauati, et mulieres grauide siue pregnantes et partui proxime non differant confiteri propter multa et inexcogitata mortis pericula, que frequenter et quotidie occurrunt.</p>
                </div>
                <div>
                    <head>Capitulum 22</head>
                    <p>Item, omnes predictos curam animarum habentes monemus, et ipsis districte precipimus ne falcem suam ponant in messem alienam; ut omnes antequam recedant a villa Biterris habeant omnes casus episcopales per nos retentos, ne ignoranciam possint pretendere, super quibus ualeant dispensare.</p>
                </div>
                <div>
                    <head>Capitulum 23</head>
                    <p>Ab octo annis supra in precipuis festiuitatibus, uel saltem semel in anno, quisque confiteatur peccata sua proprio sacerdoti, et parentes inducant, seu induci faciant unusquisque suos liberos.</p>
                </div>
                <div>
                    <head>Capitulum 24</head>
                    <p>De extrema-unccione.</p>
                    <p>Item, precipimus et monemus omnes curam animarum habentes, ut populum sibi commissum inducant et moneant, ut quilibet a XIV. annis supra graui infirmitate detentus extremam recipiat unccionem.</p>
                </div>
                <div>
                    <head>Capitulum 25</head>
                    <p>De clandestino matrimonio.</p>
                    <p>Item, omnes curam animarum habentes in nostra diocesi monemus et precipimus, quod frequenter populum eis commissum moneant tempore nupciali, specialiter quod nullus matrimonium contrahat per uerba de presenti, donec contrahendum matrimonium per competencia interualla tribus uicibus per presbyteros in ecclesiis publice fuerit nunciatum: infra que qui uoluerit, et potuerit impedimentum allegare: alias reputabitur clandestinum matrimonium, quod omnino prohibitum.</p>
                    <p>Nec potest quis absolui, nisi ab episcopo suo.</p>
                </div>
                <div>
                    <head>Capitulum 26</head>
                    <p>De communione annua.</p>
                    <p>Moneatur populus, ut quilibet fidelis, postquam confessus fuerit, et sine peccato mortali in festiuitatibus Natalis Domini, Pasche et Pentecostes, uel saltem semel in anno ad minus Corpus Domini recipiat reuerenter, alias uiuens ab ingressu ecclesie arceatur, et moriens ecclesiastica careat sepultura: nisi tamen de consilio sacerdotis ad tempus ex causa a communione duxerit se abstinendum.</p>
                </div>
                <div>
                    <head>Capitulum 27</head>
                    <p>De testamentis.</p>
                    <p>Ad iniuncti nobis officii excusacionem cupientes quantum nobis est possibile subuenire innumerabilibus penis defunctorum et lamentacionibus, qui in suorum peccaminum remissionem [5] in suis testamentis seu ultimis uoluntatibus aliqua constituerunt legata, precipimus uniuersis rectoribus, uicariis, et capellanis curatis, ut publice per tres dies dominicos utramque synodum immediate sequentes, cum missarum celebrabuntur solemnia, moneant uniuersos heredes, successores, et executores et alios quoscumque testamenta, codicillos et aliam quamlibet uoluntatem seu disposicionem defunctorum unam, duas, pluresue habentes apud se, quod predicta quantum ad pias causas pertinent infra duorum mensium spatium a tempore ultime monicionis immediate sequentium, ipsis rectoribus, uicariis et capellanis parochialibus integraliter exhibeant et manifestent.</p>
                    <p>Et hoc quidem intelligimus de illis qui testamentis seu ultimis uoluntatibus, quarum dispositores ab hoc seculo migrauerunt.</p>
                    <p>De futuris autem disposicionibus similibus taliter ordinamus, quod dicti ecclesiarum rectores, uicarii, et capellani curati cuiuslibet morientis heredes successores, executores, seu guardiatores, et alios quoslibet ipsas disposiciones seu alteram earum apud se habentes, moneant ut infra XV. dierum spatium a morte testatoris numerandum predictas disposiciones et earum quamlibet, prout ad eos fuerit exhibeant ipsis rectoribus, uicariis, seu capellanis curatis, ut effectualiter manifestent.</p>
                    <p>Ad premissorum autem obseruanciam pleniorem, sub uirtute sancte obedientie precipimus omnibus rectoribus, uicariis seu capellanis curatis, ut libros uel rotulos penes se habeant, in quibus nomina quorumlibet in sua parochia morientium eorumque heredum uel successorum cum adieccione diei mortis ipsorum defunctorum describant: in quibus eciam relicta ad pias causas earumque soluciones, prout premissa ad eas pertinere poterunt, comprehendant.</p>
                    <p>Alia eciam que dictorum rectorum, uicariorum seu capellanorum diligencia crediderit esse utilia, in predictis libris describant, dictosque libros rotulos, prout eos confecerint, in qualibet synodo omnimode apportent et exhibeant procuratori ad pias causas a nobis specialiter constituto, quem in dicta synodo inuenient in domo nostra episcopali Biterris, ut exinde plenius appareant ea que restauerint ad soluendum, et ut contra non soluentes procedi possit, ut fuerit racionis.</p>
                </div>
                <div>
                    <head>Capitulum 28</head>
                    <p>Quod nullus prior uel curatus possit alicui dare licenciam sepeliendi infra ecclesiam.</p>
                    <p>Rex regum, Dominus dominantium Dei Filius IESUS-CHRISTUS uerbo et exemplo ostendit in uita pariter et in morte, quantum sit humilitas sibi grata.</p>
                    <p>Sed sunt quidam, qui plus solito et forte plus debito nedum in uita sua, sed eciam et post mortem appetentes honorari, mandant infra ecclesias sua corpora sepeliri.</p>
                    <p>Nos Guillelmus miseracione diuina episcopus Biterrensis statuimus, presenti synodo approbante, quod nullus prior, rector, uicarius, seu capellanus curatus aliquem infra ecclesiam sibi commissam sepeliat, nisi prius a nobis petita licencia et obtenta.</p>
                </div>
                <div>
                    <head>Capitulum 29</head>
                    <p>Quod nullus habens curam animarum potest beneficium curatum alicuius arendare seu recipere ad firmam.</p>
                    <p>Item, precipimus quod nullus prior, rector, seu uicarius nostrarum ciuitatis et diocesis suarum ecclesiarum reditus uendere capellanis quibus animarum cura commissa extiterit, presumat.</p>
                    <p>Sed si iidem capellani illos emere uoluerint, ibidem alium teneant sacerdotem.</p>
                </div>
                <div>
                    <head>Capitulum 30</head>
                    <p>Item, precipimus quod ecclesiarum rectores, qui iusta causa absentes sunt a suis ecclesiis, in quibus non obstante eorum presencia consueuerunt tenere alium sacerdotem, alium loco sui teneant sacerdotem.</p>
                </div>
                <div>
                    <head>Capitulum 31</head>
                    <p>Quoniam domus Domini sanctitudo ubi eterna beatitudo specialiter adoratur, et ipsius nomen quod est super omne nomen, cum clare deuocionis promtitudine recolitur, attolli debet exhibicione reuerentie specialiter: ideo statuimus ut in singulis ecclesiis parochialibus nostre ciuitatis et diocesis, quibus tamen non est consuetum melius et honorabilius obseruari, amodo irrefragabiliter obseruetur, quod in maiori missa in qualibet dictarum ecclesiarum diebus singulis celebranda, due ardeant candele magne: ita quod de libra cere octo tales candele ad minus componantur; et premissa post XV. dies a presentis synodi regressu computandos, cum effectu precipimus adimpleri.</p>
                </div>
                <div>
                    <head>Capitulum 32</head>
                    <p>De reseruanda Eucharistia.</p>
                    <p>Placuit illi qui de nihilo cuncta creauit, cum esset proximus passioni, mortem pro redemcione humani generis subiturus, quod in memoriabile sui, suum uidelicet corpus preciosissimum sub panis specie dereliquit.</p>
                    <p>Quanta autem reuerencia tractari debeat hoc sacramentum sacratissimum nec fermo exprimere sufficit, et vix potest concipere mens humana:</p>
                    <p>Nos tamen GUILLELMUS miseracione diuina episcopus Biterrensis, idem sacratissimum sacramentum uenerari in hoc quod possimus cupientes, statuimus, synodo approbante, quod ipsum Corpus Dominicum, quod in ecclesiis quibuscumque parochialibus semper debet pro infirmis reseruari, per omnes presbyteros curam animarum in nostris ciuitate et diocesi exercentes, in qualibet hebdomada renouetur, et in corporali consecrato munde et infra clauem teneatur.</p>
                </div>
                <div>
                    <head>Capitulum 33</head>
                    <p>Quoniam Pater eternus, cui sanctorum ministrant agmina, et laudis graciam angelorum chori decantant, in terris constituit ecclesiam militantem, Unigenito Dei uni Filio Domino nostro IESU CHRISTO ineffabili commercio copulatam, in qua Unigenitus Dei Filius a Patre progrediens per illustracionem Paracliti procedentis pariter ab utroque fidei statuit fundamentum, ipsi ecclesie deseruiri per seruitores idoneos et in ipsa ecclesia clericus diuinus cum clare deuocionis promtitudine uoluit uenerari.</p>
                    <p>Idcirco nos GUILLELMUS miseracione diuina Biterrensis episcopus ad utilitatem subiectorum nostrorum, et in diuini cultus augmentum ad infra scripta ordinando, prout ipsorum qualitas et quorumdam rectorum exigit proteruitas, processimus in hunc modem.</p>
                    <p>Primo, monemus semel, secundo, tercio et peremtorie omnes rectores, uicarios, nostrarum ciuitatis et diocesis curam animarum habentes; quod in suis ecclesiis residenciam faciant personalem, et predicta infra tres septimanas immediate sequentes adimpleant, et faciant cum effectu: quem terminum eis pro peremtorio termino et monicione canonica presignamus et eciam assignamus, contrarium uero facientes, predicta canonica monicione premissa in his scriptis sedentes pro tribunali excommunicis uinculo innodamus, ac ad alias penas contra ipsos rectores et uicarios, qui premissa non adimpleuerint, prout de iure fuerit et iuxta tenorem statutorum synodalium ecclesie [6]</p>
                </div>
                <div>
                    <head>Capitulum 34</head>
                    <p>Precipimus et monemus, quod nullus presbyter curam animarum possit tenere illius loci cuius est oriundus, nec aliquis presumat presentare, contrarium facientes tam presentans quam presentatus excommunicentur.</p>
                </div>
                <div>
                    <head>Capitulum 35</head>
                    <p>Quod nullus capellanus missam celebret in ecclesia curata ultra uoluntatem rectoris.</p>
                    <p>Item, statuimus quod nullus presbyter per quemcumque perpetuo statutus siue ordinatus, uel alius quilibet sacerdos celebrare in ecclesia parochiali, siue dependente ab ea audeat hora sibi electa, nisi per priorem seu rectorem et curatum fuerit sibi hora concessa et determinata.</p>
                    <p>Qui contrarium fecerit, sit ipso facto ab officio suspensus.</p>
                </div>
                <div>
                    <head>Capitulum 36</head>
                    <p>Quod nullus intra uel extra diocesim emat reditus ecclesiarum.</p>
                    <p>Item, statuimus quod nullus rector uel uicarius audeat infra uel extra diocesim reditus ecclesie uel alios quoscumque emere.</p>
                    <p>Qui contrarium fecerit, sit ipso facto ab officio et beneficio per annum suspensus, et fructus dicti anni cedant in utilitatem ornamentorum ecclesie; et edificiorum hospitii dicti rectoris.</p>
                </div>
                <div>
                    <head>Capitulum 37</head>
                    <p>Quod nullus curatus uel secundarius ecclesiam audeat decantare, nisi esset annexa ecclesie curate.</p>
                    <p>Item, statuimus quod nullus presbyter curatus, siue secundarius, uel presbyter habens officium diaconi in ecclesia, aliquam ruralem ecclesiam audeat decantare. Contrarium faciens excommunicetur.</p>
                </div>
                <div>
                    <head>Capitulum 38</head>
                    <p>Quod in ecclesia curata quotidie celebretur.</p>
                    <p>Item, statuimus et ordinamus quod quicumque habens ecclesiam curatam studeat in eadem per se uel per alium quotidie celebrare cum nota uel sine nota, et mane surgere ad matutinum cum deuocione officium persoluendum, et in quadragesima ante completorium agendam mortuorum solemniter in ecclesia decantare.</p>
                    <p>Monemus omnes eciam semel, secundo, tercio, et peremtorie, et sub pena excommunicacionis, quod nullus sacerdos in alterius ecclesia uel parochia diebus dominicis uel aliis solemnibus, nec eciam in diebus lune, nec in festis animarum, missas publicas uel priuatas celebrare presumat, donec rector uel capellanus curatus missam celebrans mandata seu banna fecerit, et deuentum fuerit ad lauabo, nisi de ipsius capellani speciali licencia uel rectoris, cum et secundum canonicas sancciones nulli sacerdoti liceat missas particulares siue priuatas dicere, per quas populus a publicis missarum solemniis, que hora tercia canonice reputatur, abstrahatur Nec absque episcopi licencia, uel rectoris seu capellani curati saltem tacita uel generali, missas publicas celebrare, aut aliquid aliud agere.</p>
                    <p>Ad hec eciam nullus sacerdos quantumcumque requisitus absoluere presumat mortuos in aliquo cimeterio diebus dominicis festiuis et lune, et in festo animarum, donec sacerdos parochialis uel rector absolucionem suam generaliter uel specialiter fecerit: sed nec tunc solemniter, sed tantum simpliciter cum superpellicio, stola et aqua benedicta absoluat.</p>
                    <p>Qui uero contrarium fecerit, de inobediencia et temeritate, pena debita priuetur.</p>
                </div>
                <div>
                    <head>Capitulum 39</head>
                    <p>Exigit temeritas inobedientium quod per adieccionem penarum ea que racionabiliter statuta sunt hactenus faciamus prout iusticia exigit obseruare.</p>
                    <p>Cum itaque olim statutum fuerit in synodo Biterrensi, presertim ut curati uestes honestas portarent, clausas desuper, breuitate uel longitudine nimia non notandas; multique, immo fere omnes tam rectores quam presbyteri statutum huiusmodi neglexerint et negligant obseruare, propter quod conuenit super hoc prouideri.</p>
                    <p>Idcirco monemus semel, secundo, tercio et peremtorie, et sub pena excommunicacionis omnes et singulos rectores parochialium ecclesiarum et presbyteros nostrarum ciuitatis et diocesis, ut uestes quas ex nunc quandocumque fecerint, faciant rotundas siue clausas, cum honestis manicis, non ligatas sed alias decentes et honestas, et non de pannis rubei uel uiridis coloris; quodque caligis rubeis uel uiridibus non utantur.</p>
                    <p>Et qui contra fecerint pena debita punientur.</p>
                </div>
                <div>
                    <head>Capitulum 40</head>
                    <p>Auctoritate Dei omnipotentis Patris, et Filii, et Spiritus-sancti, et beatorum apostolorum Petri et Pauli, et omnium sanctorum, et auctoritate apostolica et nostra excommunicamus omnes hereticos et eis credentes, receptores, fautores, defensores eorum, cuiuscumque secte sint, et impedientes inquisicionem eorum, cursarios per mare et per terram.</p>
                    <p>Item, illos qui arma, ferrum, lignamina, naues, galeas uendunt uel portant Sarracenis, et eciam omnes illos qui aliquod iuuamen eis dant, quo mediante possint se iuuare uel defendere contra Christianos.</p>
                    <p>Item, usurarios, concubinarios, adulteros, incestuos manifestos.</p>
                    <p>Item, qui noua pedagia uel quidagia constituerunt uel constituunt, uel antiqua augmentant absque principis auctoritate uel alia legitima permissione.</p>
                    <p>Item, qui tricharias publice tenent, ubi nomen Christi et B. Marie et sanctorum omnium blasphematur.</p>
                    <p>Item, incantatores, augures, sortilegos et sortilegas, aruspices, uel diuinatores et maleficos, cuiuscumque condicionis uel sexus existant, quos uulgariter Fachillners appellamus, magistros et magistras artis magice, et artem illam profitentes, et eos qui ab eis petunt consilium seu iuuamen.</p>
                    <p>Item, excommunicamus omnes illos cuiuscumque status, dignitatis et condicionis uel preeminentie existant, qui scienter iurisdiccionem nostram spiritualem uel temporalem et bona ecclesie Biterrensis in ciuitate et diocesi Biterrensi inuadunt, occupant, uel perturbant.</p>
                    <p>Et si canonice moniti desistere noluerint, in his scriptis loca eorum supponimus ecclesiastico interdicto.</p>
                    <p>Istos, inquam, excommunicamus tradentes eos satane in interitum carnis, ut spiritus eorum in die iudicii salui fiant, et sicut candele iste extinguntur, sic opera illorum extincta sint coram Deo, donec peniteant et ueniant ad emendam condignam.</p>
                    <p>Facta fuit dicti libri exhibicio et ratificacio supradicta in dicta domo Biterrensi Capitulum uulgariter appellata, in presencia et testimonio uenerabilis et circumspecti uiri domini Duranti Bartonis decretorum doctoris, prioris ecclesie de Cancio, dominorum Iacobi Anrellini, Iacobi Gunilionis, et Iacobi Poderosi presbyterorum beneficiatorum in ecclesia Biterrensi; et mei Guillelmi Raimundi de Biterris publici auctoritate regia notarii, qui de exhibicione dicti libri et ratificacione notam recepi, et presentem copiam contentam in triginta quatuor pergameni foliis ab utraque parte scriptis et tredecim lineis proxime precedentibus, per alium uice mea occupatus scribi feci, et in premissorum testimonium me subscripsi, signum meum hic apposui, G. R.</p>
                </div>
                <div>
                    <head>Footnotes</head>
                    <p>[1] could be start of new statute but not numbered</p>
                    <p>[2] final letter unclear in both copies</p>
                    <p>[3] letters after &quot;qu&quot; ueri unclear in both copies</p>
                    <p>[4] gap marked with &quot;....&quot;</p>
                    <p>[5] &quot;remissionem&quot; in square brackets</p>
                    <p>[6] gap marked with &quot;. . . .&quot; followed bi &quot;Hic deesse uidetur unum folium&quot; in italics</p>
                </div>
            </div>
        </body>
    </text>
</root>
