<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Nicosia</title>
                <recordID>0852</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1313</origDate>
                <dateNotes/>
                <origPlace>Nicosia</origPlace>
                <diocese>Nicosia</diocese>
                <province>Nicosia</province>
                <country>Cyprus</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 852</p>
                <p>Year: 1313</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: part of Synodicum Nicosiense, compiled ca. 1340 with some later additions</p>
                <p>Place: Nicosia</p>
                <p>Diocese: Nicosia</p>
                <p>Province: Nicosia</p>
                <p>CountryModern: Cyprus</p>
                <p>Latitude: 35.166667</p>
                <p>Longitude: 33.366667</p>
                <p>PlaceNotes: Raised to Archbishopric in 1197</p>
                <p>Classification: Diocesan</p>
                <p>IssuingAuthority: Pierre de Pleine-Chassaigne</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Schabel, Synodicum Nicosiense, 208-225</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Data Capture</p>
                <p>OCR: Yes</p>
                <p>Transcription: Reviewed </p>
                <p>GeneralNotes: Published by Peter, Bp of Rodez, Papal legate, in Synod of Nicosia</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Constituciones Domini Petri miseracione diuina Ruthenensis episcopi, apostolice sedis legati, Anno MCCCXIII in Nicosiensi synodo publicate.</p>
                </div>
                <div>
                    <head>Capitulum 1</head>
                    <p>Petrus [1], miseracione diuina Ruthenensis episcopus, apostolice sedis legatus in partibus cismarinis, ordinamus, ad euitandum otium uiris spiritualibus quam maxime inimicum, quod omnes clerici regni Cipri se occupent in aliquo utili opere quod clericalem deceat honestatem, ut habeant, maxime pauperes, unde possint commode uiuere necnon et diuites cum ceteris occasionem ualidam quecumque anime contraria euitandi, nam [2] qui operatur terram suam fideliter, saturabitur panibus, ut ait Sapiens [3], et qui sectatur otium replebitur egestate.</p>
                    <p>Quicumque uero his contrarians ociositati uacauerit, de malis omnibus et non immerito est suspectus et accusatus, ad probacionem facilem tanquam culpabilis puniendus.</p>
                </div>
                <div>
                    <head>Capitulum 2</head>
                    <p>Item, quod omnes clerici semper deferant habitum clericalem, nisi talis necessitas immineat quod ad tempus iuste possint apud Deum et homines excusari.</p>
                    <p>Et qui contrarium attentare presumpserit, timeat uerbum Domini crudeliter increpantis omnes illos qui uestem induunt peregrinam.</p>
                    <p>Si quis uero repertus fuerit culpabilis in predictis, toties quoties per prelatum cui subiectus fuerit inuentus fuerit deliquisse, in XX bisantiis dandis pauperibus condemnetur, uel alia pena, si ei uisum fuerit, pro culpe debito grauiori.</p>
                </div>
                <div>
                    <head>Capitulum 3</head>
                    <p>Item, quod quilibet episcopus conscribi faciat perfecte omnes clericos sue diocesis ad tardius ab ista synodo infra mensem, ut melius cognoscat oues suas proprias nominatim et clare merita siue demerita predictorum.</p>
                    <p>Et ut facilius possit eos corrigere, dicat eis in synodo sua quod ipse scit bene uitam et mores diu est singulorum, qui reformacione magna indigent, ut est notum.</p>
                    <p>Et quamuis [4] peruersi difficile corrigantur et stultorum sit numerus infinitus, [5] sciant firmissime quod excessus eorum publicos non posset ultra equanimiter sustinere.</p>
                    <p>Unde precaueant de cetero ultricem uitii scandalizantis Dominum et populum manum suam.</p>
                    <p>Quicumque autem uult gaudere priuilegio clericali, post terminum predictum prouideat sibi quod reperiri ualeat in hoc scripto, seu in quaternio ecclesie Nicosiensis.</p>
                </div>
                <div>
                    <head>Capitulum 4</head>
                    <p>Item, quod nullo modo clerici mercaciones aliquas exerceant indecentes officio clericali, nec teneant bailiuias, nec pertractent odiosa negocia quorumlibet laicorum, et specialiter que possent lites siue scandala in patria generare.</p>
                    <p>Nam secundum Apostolum, [6] Nemo fidelis Deo militans implicat se pompis et secularibus negotiis, ut ei placeat cui se probauit [7].</p>
                    <p>Qui uero fecerit contrarium, ut discolus a clericali tramite, secundum scita canonum puniatur, et priuetur lucro tali pecunie acquisite per proprium episcopum, et per eundem mendicantibus erogetur.</p>
                    <p>De aliis uero que non sunt minus grauia, prout culpa exegerit, in persona et in officio, si quod habeat, ac in rebus, per illum ad quem pertinet, grauissime distringatur.</p>
                </div>
                <div>
                    <head>Capitulum 5</head>
                    <p>Item, quod laicis quibuslibet non tradantur bailiuie nec alia officia prelatorum, nec eciam quorumlibet clericorum.</p>
                    <p>Nam ex hoc multa scandala, damna magna, et uituperia ecclesie et prelatis ac clericis in istis partibus sunt exorta, et ni caueant forte maiora iis que dicta sunt adhuc processu temporis orientur.</p>
                    <p>Quicumque autem id quod dictum est euitare noluerit, officium suum et ministerium uituperans contra sentenciam Apostoli, accusatus a suo superiore grauissime puniatur, et de damnis ecclesie datis per laicos officiales predictos nullam aduersus eosdem habeat accionem.</p>
                </div>
                <div>
                    <head>Capitulum 6</head>
                    <p>Item, quod omnes clerici addiscant expedite legere qui nesciunt et cantare, necnon grammatice facultatem, ut sciant et intelligant saltem ad litteram grosso modo illa que dicunt in ecclesia et audiunt, ad differenciam laicorum, ne sacerdos fiat ut populus, sculpte imaginis idiota.</p>
                    <p>Nam sepe querit Dominus, nec inuenit in istis partibus ut deceret, [8] Ubi litteratus?</p>
                    <p>Ubi est uerba legis ponderans? per prophetam.</p>
                </div>
                <div>
                    <head>Capitulum 7</head>
                    <p>Item, quod omnes clerici precaueant dum cantatur uel legitur officium intra ecclesiam uel extra in processionibus, quod non sint actibus uel gestibus dissoluti, sed maturi, deuoti, simplices, et quieti, ac Diuinis intenti laudibus, ad Dei gloriam et honorem necnon edificacionem omnium fidelium qui assistunt.</p>
                    <p>Quia [9] inter uestibulum et altare plorabant sacerdotes ministri Domini, et dicebant, parce Domine, parce populo tuo [10], cum uolebant placare Deum de offensis suis et populi anxiati.</p>
                    <p>Qui autem fecerit contrarium, intendens uanis dissolucionibus, statim in publico, per illum qui processioni preerit siue choro, de aliorum ordine ut discolus expellatur, et nunquam nisi per archiepiscopum uel uicarium ipsius ad gradum pristinum reducatur.</p>
                </div>
                <div>
                    <head>Capitulum 8</head>
                    <p>Item, quod nullus clericus ecclesiasticis uacans officiis deferre audeat tortos crines, cum secundum Petrum apostolum talis cultus sit habitus mulierum, nec coronam lineam, ut miles laicus, seu uailetus, sed iuxta morem curie debitum clericis, a predictis abstineat, cum sint manifeste contra decenciam clericalem.</p>
                    <p>Quicumque uero fecerit contrarium, non recedens a tali habitu muliebri et ornatu solis laicis debito, ecclesiam et eius beneficium, si quod in ea percipit, sibi pro pena nouerit interdictum, et repertus portare cosiam soluat pro pena II solidos et perdat cosiam.</p>
                </div>
                <div>
                    <head>Capitulum 9</head>
                    <p>Item, quod nullus clericus ad sacros ordines uenire audeat sub interminacione Diuini anathematis et malediccionis eterne, qui non sit fama publica de legitimo matrimonio procreatus, uel cum quo saltem non fuerit expresse in defectu natalium per dominum summum pontificem, uel alium habentem super hoc potestatem, seruato iuris ordine dispensatum; bone utique fame, honeste ac laudabilis uite, sufficiens uel ad minus competentis litterature, ac etatis congrue secundum gradum ordinis quem requirit; qui eciam titulum habeat in re certa et litteram ad hoc illius domini uel domine firmam et stabilem qui uel que sibi titulum assignauit.</p>
                    <p>Multi enim uictum promittunt pariter et uestitum de nouo accedentibus ad ordines, et postea cum ordinati repetunt, reddere contradicunt, et oportet eos in uituperium Dei et ordinis quem acceperunt sub eorum confidencia uilissime, ut est notorium, mendicare.</p>
                </div>
                <div>
                    <head>Capitulum 10</head>
                    <p>Item, quod nullus clericus, maxime intra sacros ordines constitutus, suspectam mulierem teneat uel habeat in domo sua propria, de qua possit apud Deum uel homines sicut incontinens diffamari.</p>
                    <p>Quicumque uero fecerit contrarium, excommunicacionis sentencia sit ligatus, necnon priuatus beneficio et suspensus ab execucione ordinum, quousque satisfaccione preuia per illum ad quem pertinet restitui mereatur.</p>
                    <p>Hoc enim execrabile flagitium Apostolus in omnibus, et maxime in clericis, cum multis aliis detestatur, [11] Fornicacio, inquit, et omnis immundicia uel auaricia nec nominetur in uobis sicut decet sanctos aut turpitudo, aut stultiloquium, aut scurrilitas que ad rem non pertinet, sed magis accio graciarum [12].</p>
                    <p>Unde si mulier suspecta fuerit in domo clerici cuiuslibet deprehensa, sclaua, uel ancilla, ipsam pronunciamus ex nunc liberam, et ueniat quando sibi placuerit, gratis manumissionis sue a nobis litteram receptura.</p>
                    <p>Et est suspecta mulier cum qua dudum talis concubuit, uel quia iuuenis, uel quia dissoluta gestibus, uel quia eciam de malis procuracionibus fedis et turpibus palam et publice diffamata.</p>
                </div>
                <div>
                    <head>Capitulum 11</head>
                    <p>Item, quod nullus clericus, sine necessitate maxima, uel in itinere constitutus, bibat uel comedat in taberna, nec eandem uel alia loca intret quoquomodo suspecta.</p>
                    <p>Quicumque autem fecerit contrarium, pro qualibet uice tribus diebus in pane et aqua debeat ieiunare, et non intret ecclesiam nec aliquid recipiat in eadem quousque penitenciam compleuerit supradictam.</p>
                    <p>Et ultra hoc, accusatus legitime de re tali soluat pro uice qualibet III solidos, dandos pauperibus per officialem archiepiscopi, uel eius uicarium, in cuius ciuitate uel diocesi facit moram.</p>
                </div>
                <div>
                    <head>Capitulum 12</head>
                    <p>Item, quod nullus clericus tanquam sue salutis immemor furto rei notabilis se exponat.</p>
                    <p>Quicumque autem fecerit contrarium, damnum passo restituat duas partes, licet quinque secundum legem Moisis restituere teneatur.</p>
                </div>
                <div>
                    <head>Capitulum 13</head>
                    <p>Item, quod nullus clericus arma quelibet de nocte portare audeat nec de die, nisi talis casus emergeret quod hoc licite posset facere sine culpa.</p>
                    <p>Quicumque autem fecerit contrarium, priuetur armis omnibus per prelatum ad quem hoc pertinet, et ultra hoc, prout de iure fuerit, puniatur.</p>
                    <p>Arma quidem nostre militie non sunt carnalia [13] dicit Apostolus, sed potius spiritualia, quibus debemus nos defendere ab hostibus ecclesie ac fidei et totum populum Christianum.</p>
                </div>
                <div>
                    <head>Capitulum 14</head>
                    <p>Item, quod nullus clericus ad ociandum diu sedeat in plateis in quibus facile iudicantur innoxii qui transeunt per sedentes, sed potius in occulto despiciat et iudicet semetipsum, nam iudicabitur a Domino, quia iudicauit ignorans alios.</p>
                    <p>Nec ludat publice uel occulte, nec lusores respiciat siue associet, recipiat, uel det eis, aut eciam malefactoribus quibuslibet, consilium, auxilium, uel fauorem.</p>
                    <p>[14] Nam [15] cum sancto sanctus eris... et cum peruersis necessario peruerteris.</p>
                    <p>[16] Que est participacio iustitie cum iniquitate? ait Apostolus, quasi dicat, Nulla penitus debet esse.</p>
                </div>
                <div>
                    <head>Capitulum 15</head>
                    <p>Item, ad euitandum tumultum et deordinacionem chori, detur pecunia canonicis et aliis pacifice tali hora in diebus solemnibus quod Missam celebrans non turbetur, nec alii circumstantes, ut sit cultus iustitie silentium et discursus indebitus per chorum et ecclesiam tunc temporis compescatur.</p>
                </div>
                <div>
                    <head>Capitulum 16</head>
                    <p>Item, qualibet die Dominica et festo solemni semper in maiori ecclesia fiat sermo prout decanus prouide ordinabit.</p>
                    <p>Nam [17] vivus est sermo Dei et efficax, et penetrabilior omni gladio ancipiti, pertingens usque ad diuisionem anime ac spiritus, compagum quoque et medullarum, et discretor cogitacionum ac intencionum cordis, ait Apostolus, [18] nec reuertetur ad me uacuus, predictus sermo, dicit Dominus, sed faciet et prosperabitur in omnibus ad quecumque salubria illum misi. [19]</p>
                </div>
                <div>
                    <head>Capitulum 17</head>
                    <p>Item, obsecramus in Domino, licet autoritatem habeamus super hoc imperandi, quod in altari maioris ecclesie Nicosiensis soli canonici ecclesie administrent tam in Missis quam in epistolis et euangeliis, et quod alternis uicibus per ordinem fiant hebdomadarii et cantores in diebus solemnibus propter sedis authenticum principatum.</p>
                    <p>Honor tamen et reuerencia fiat episcopis et aliis superioribus, quando eis placuerit in predicta ecclesia celebrare.</p>
                </div>
                <div>
                    <head>Capitulum 18</head>
                    <p>Item, quod nullus presbyter sine confessione preuia temere audeat celebrare, dum tamen possit commode habere copiam sacerdotis et necessitatis articulus non emergat ut sine confessione faciem Dei preoccupet, ne irascatur Dominus contra eum, et subito ulcionem recipiat de peccatis.</p>
                </div>
                <div>
                    <head>Capitulum 19</head>
                    <p>Item, quod sacerdotes, quando celebrant, cum summa reuerencia et in silencio ac deuote se habeant in altari, et post ablucionem manuum nihil omnino teneant in capite propter frigus uel aliud, nam facerent magnam irreuerenciam atque intolerabilem sacramento.</p>
                    <p>Et quicumque contrarium attentare presumpserit, loquendo scilicet impertinencia seu clamose, uel tenendo quicquam in capite tanquam irreuerens, indeuotus, atque insipiens, a quolibet officio Misse priuatus sit per tres menses et ultra, eciam quousque per iudicium prelati sui proprii ad statum celebrandi congruum et debitum reducatur.</p>
                    <p>Et idem ordinamus penitus de ignorantibus presbyteris qui defectus multos in Missa faciunt dum celebrant coram Deo et populo, et facere nullatenus erubescunt.</p>
                </div>
                <div>
                    <head>Capitulum 20</head>
                    <p>Item, quod Diuinum officium in choro melius recitetur, de die pariter et de nocte, ad Dei gloriam et honorem, necnon edificacionem populi, et debitum ministrorum ecclesie fidelius persoluendum.</p>
                    <p>Nam si de die pauci nunc ad chorum ueniunt, de nocte multo ueniunt pauciores, et cum pro labore suo recipiant bona stipendia et pinguia, debent ea fideliter et sine fraude qualibet promereri.</p>
                </div>
                <div>
                    <head>Capitulum 21</head>
                    <p>Item, quod quilibet sacerdos specialiter de propria licencia sui episcopi discretum habeat suum confessorem, cui et non alii semper, quando commode poterit, confiteatur integre, humiliter, et deuote.</p>
                    <p>Necesse est enim, ait Gregorius, ut manus mundas habeat qui aliorum tergere sordes curat.</p>
                    <p>Nolumus tamen, nec approbamus, quod confessus uice uersa suum eodem tempore audire debeat confessorem.</p>
                </div>
                <div>
                    <head>Capitulum 22</head>
                    <p>Item, quod omnes clerici de alienis partibus uenientes certificent episcopum in cuius eligunt diocesi residere de susceptis ordinibus per litteras uel per testes, et aliter eos non ordinet, si requirant, nec permittat eos sacramenta ecclesiastica ministrare.</p>
                </div>
                <div>
                    <head>Capitulum 23</head>
                    <p>Item, quod informentur prouide sacerdotes in synodis, cum diligencia et efficacia salutari, quod claues sibi traditas per sacerdotium ad aliqua illicita non extendant, excommunicatos uidelicet absoluendo et alios culpabiles, in casibus episcopis reseruatis.</p>
                    <p>Nam sic eos deciperent et seipsos, qui nullam super hoc habent potestatem.</p>
                </div>
                <div>
                    <head>Capitulum 24</head>
                    <p>Item, quod infra presentem annum canonici ecclesie Nicosiensis totum officium ecclesie perfecte corrigant ut sit perpetuo uniforme, uel assumant ex tunc in posterum officium Romane curie antiquitus cum magna diligencia ordinatum.</p>
                    <p>Et ad hoc per obedienciam sacram dicti canonici teneantur, nec aliquid recipiant de suis iuribus in predicta ecclesia ultra prefatum terminum, quousque ordinauerint de Diuino officio ecclesie, ut dictum est.</p>
                </div>
                <div>
                    <head>Capitulum 25</head>
                    <p>Item, quod sine necessitatis articulo, nullus presbyter confessionem audiat cuiusdam subditi, siue parochiani, magistri, capellani, sine sua licencia et informacione utili et salubri qualiter eum moneat plenissime confiteri et satisfacere integraliter, ut tenetur.</p>
                    <p>Et eciam, si est excommunicatus, quod primo faciat se absolui, nam aliter nihil prodest sibi confessio ad salutem, nec absolucio potest dari.</p>
                </div>
                <div>
                    <head>Capitulum 26</head>
                    <p>Item, quod sine magna causa et notabili, ut est mortis articulus uel eciam grauis infirmitas et euidens periculum, nulli carnes comedendi licencia in Quadragesima et aliis abstinendi temporibus concedatur, quia non potest fieri, seruato iuris ordine, nec status ecclesie sancte, quem transgredi grauissimum peccatum est.</p>
                    <p>Et si absque licencia ministrorum ecclesie forsitan aliqui carnes comederint, preter modos qui dicti sunt, puniantur ecclesiastica disciplina, nec absoluantur leuiter, nec eciam per quoslibet, sed solum per archiepiscopum uel eius suffraganeos, qui more infidelium ipsos puniant, si publice deliquerunt, uel domino summo pontifici, si uisum ei fuerit, tales mittant.</p>
                </div>
                <div>
                    <head>Capitulum 27</head>
                    <p>Item, quod omnes clerici uitent excessum quemlibet in uestibus, cibis, equis, sellis, et aliis quibuscumque.</p>
                    <p>Non enim Christi pauperis collatum sibi patrimonium debent in excessu expendere, sed in suis necessitatibus moderatis, ut eorum modestia cunctis hominibus fiat nota, et specialiter in epulis, nam superfluitas in talibus notorium est peccatum.</p>
                    <p>[20] “Utere quasi homo frugi,” ait sapiens iis “que tibi apponuntur, ut non cum manducas multum odio habearis [21].</p>
                </div>
                <div>
                    <head>Capitulum 28</head>
                    <p>Item, quod dominus archiepiscopus ac eius omnes suffraganei episcopi hereses et errores contra fidem catholicam, bonos mores, et doctrinam sanam et salutiferam Christi et ecclesie Romane, modis et uiis quibus poterunt, de regno Cipri et prouincia satagant extirpare, quia procreante diabolo, multo maior [22] est ibi hodie infidelium, ut intelleximus a pluribus fide dignis, quam sit fidelium.</p>
                    <p>Et hoc esse non potest sine magna negligencia prelatorum, quia non carent scrupulo societatis occulte qui sic manifesto facinori patenter desinunt obuiare.</p>
                </div>
                <div>
                    <head>Capitulum 29</head>
                    <p>Item, quod omnia sacramenta ecclesie sanitate uigente corporis recipiantur in ecclesia et publice, non occulte.</p>
                    <p>Nec aliquis extra ecclesiam illa sine necessitate maxima, ut est mortis articulus, administret.</p>
                    <p>Quicumque uero fecerit contrarium, pena canonica grauissime puniatur.</p>
                </div>
                <div>
                    <head>Capitulum 30</head>
                    <p>Item, quod discrete prouideant episcopi et prelati ut quilibet ecclesie sue in scripto manu publica redditus omnes faciat annotari, et in tribus aut quatuor locis fideliter et integre conseruari ad maiorem memoriam futurorum.</p>
                </div>
                <div>
                    <head>Capitulum 31</head>
                    <p>Item, quod ecclesie ornamenta sint multa, numerosa, et uaria, sicut decet, ac plures eciam seruitores, libri boni et utiles, ac calices argentei et aurei, campane multe insuper, prout facultates ecclesie commode poterunt sustinere, ita quod laus Diuina ualeat honorabiliter in qualibet ecclesia episcopali fieri sicut decet.</p>
                </div>
                <div>
                    <head>Capitulum 32</head>
                    <p>Item, quod solemnes fiant ecclesie per prelatos ubi facte non sunt, secundum loci exigenciam cuiuslibet, de opere bono et solido, tamen nullatenus cimoso, et alia similiter edificia utilia et necessaria pro habitacionibus prelatorum.</p>
                    <p>Et in locis suis episcopi resideant continue, ut tenentur, quando alibi facere pro arduis negotiis ecclesie non habebunt.</p>
                </div>
                <div>
                    <head>Capitulum 33</head>
                    <p>Item, quod quilibet episcopus et prelatus, sicut pater, subiectos suos, et maxime clericos ut filios carissimos, erudiat et nutriat in moribus et disciplinis, specialiter legis Dei atque coelestium mandatorum.</p>
                    <p>Et super eos uigilet diligenter ne deuient per errorem a recto tramite ueritatis ac fidei, que uiam aperit fidelibus ad salutem.</p>
                </div>
                <div>
                    <head>Capitulum 34</head>
                    <p>Item, quod nullus clericus, in publico uel occulto, prelato suo audeat iniquo animo detrahere uel falso eum apud aliquem diffamare.</p>
                    <p>Nam hoc esset magnum periculum et peccatum preter damnum ecclesie, quod non posset de facili reparari, nec non et anime diffamantis occisio et pacis perturbacio morum.</p>
                    <p>[23] Uir enim peccator turbabit amicos, ut ait Sapiens, et in medio pacem habentium immittet inimicicias.</p>
                    <p>Quare susurro et bilinguis a Deo est maledictus, multos enim turbat pacem habentes [24].</p>
                    <p>Quicumque uero taliter inuentus fuerit falso prelatum suum uel episcopum diffamasse, causa suscitandi litem atque discordiam inter ipsum et populum, uel dominum temporalem, aut clerum suum, seu capitulum, ab omnibus beneficiis et officiis sit suspensus, quousque satisfecerit de offensa ecclesie ac prelato, prout de iure fuerit faciendum.</p>
                </div>
                <div>
                    <head>Capitulum 35</head>
                    <p>Item, quod festum de corpore Domini, secundum ordinacionem felicis recordacionis Urbani Pape, fiat solemniter in tota prouincia Nicosiensi feria quinta post octauam Pentecostes, cum octaua.</p>
                </div>
                <div>
                    <head>Capitulum 36</head>
                    <p>Item, quod corpus Domini extra ecclesiam, quando necesse fuerit, cum magna reuerencia deferatur, et infirmis cum deuocione, ut decens est, ministretur.</p>
                    <p>Quicumque autem in itinere sibi occurrerint dum portatur adorent eum flexis genibus, humiliter, nudato capite, ac iunctis manibus, reuerenter.</p>
                    <p>Et omnibus qui per XL passus eum associauerint, uel uestes pedibus portantis eum strauerint in via, uel lumina sibi accenderint, XL dies de indulgencia elargimur.</p>
                    <p>Et si equitantes portanti corpus Domini occurrerint, debent statim descendere, ac regi regum Domino deuotam reuerenciam cordis et corporis humiliter exhibere.</p>
                </div>
                <div>
                    <head>Capitulum 37</head>
                    <p>Item, quod omnes clerici, tam iuuenes quam alii, qui chorum intrare uoluerint, capis nigris in hieme dum dicetur officium, sicut canonici, de cetero induantur.</p>
                </div>
                <div>
                    <head>Capitulum 38</head>
                    <p>Item, quod omnes clerici, ut consuetum est, diebus Dominicis singulis ad processionem omnino ueniant, et nullus audeat remanere, de illis specialiter qui sunt ad hoc per statutum ecclesie obligati.</p>
                    <p>Et quicumque remanserit sine licencia speciali et causa ualde necessaria, nihil ex tunc recipiat in eadem, quousque fuerit per mandatum archiepiscopi, uel uicarii eiusdem, uoce uel littera restitutus.</p>
                </div>
                <div>
                    <head>Capitulum 39</head>
                    <p>Item, quod nullo tempore utantur clerici seruicio ecclesie deputati, maxime in choro uel locis aliis sacris, ineptis nouitatibus, nec cantu aliquo dissoluto, contra usum laudabilem ecclesie Nicosiensis.</p>
                </div>
                <div>
                    <head>Capitulum 40</head>
                    <p>Item, quod omnes clerici contra nostram sentenciam focarias retinentes excommunicentur nominatim et publice, ac conferantur aliis eorum beneficia, nec audeant in susceptis ordinibus ministrare.</p>
                </div>
                <div>
                    <head>Capitulum 41</head>
                    <p>Item, quod omnes clerici seruicio ecclesie deputati has omnes constituciones habeant et alias per legatum cardinalem et Nicosienses archiepiscopos dudum factas, quas omni mense legant semel ad minus, tam prouide quam distincte, ut melius sciant quid habent facere circa ecclesiam et non possint de ignorancia excusari.</p>
                </div>
                <div>
                    <head>Capitulum 42</head>
                    <p>Item, quod bacularii nostri et eciam ecclesie omnes illos qui contra dictas constituciones facient, uel aliquam predictarum, ex nunc aperte potestatem habeant citandi eos personaliter coram nobis, ut pro demeritis in corpore uel in pecunia puniantur.</p>
                    <p>Lecte et recitate fuerunt constituciones seu ordinaciones predicte in maiori ecclesia Nicosiensi, Anno Domini millesimo trecentesimo tercio decimo, Indiccione XI, die XV mensis Iunii, in qua fuit synodus celebrata.</p>
                </div>
                <div>
                    <head>Footnotes</head>
                    <p>[1] mg: aliter: Nos frater Petrus</p>
                    <p>[2] rest of the sentence in quotacion marks.</p>
                    <p>[3] mg: Prou. 18 (read: 28)</p>
                    <p>[4] mg: Eccles. 1</p>
                    <p>[5] peruersi...infinitus in quotacion marks.</p>
                    <p>[6] mg: 2 Tim. 2</p>
                    <p>[7] Parts of this sentence in quotacion marks.</p>
                    <p>[8] mg: Isa. 33</p>
                    <p>[9] mg: Iel 2</p>
                    <p>[10] inter...tuo in quotacion marks.</p>
                    <p>[11] mg: Ephes. 5</p>
                    <p>[12] Fornicacio onwards in quotacion marks.</p>
                    <p>[13] Arma...carnalia in quotacion marks.</p>
                    <p>[14] Porcions of the following sentences in quotacion marks.</p>
                    <p>[15] mg: Psal. 17</p>
                    <p>[16] mg: 2 Cor. 6</p>
                    <p>[17] mg: Hebr. 4</p>
                    <p>[18] mg: Is. 55</p>
                    <p>[19] Porcions of preceding sentence in quotacion marks.</p>
                    <p>[20] mg: Eccli. 31</p>
                    <p>[21] This sentence in quotacion marks.</p>
                    <p>[22] mg deest: numerus</p>
                    <p>[23] mg: Eccli. 28</p>
                    <p>[24] Porcions of the preceding two sentences in quotacion marks.</p>
                </div>
            </div>
        </body>
    </text>
</root>
