<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Armagh</title>
                <recordID>1446</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1434-04-24</origDate>
                <dateNotes/>
                <origPlace>Armagh</origPlace>
                <diocese>Armagh</diocese>
                <province>Armagh</province>
                <country>Ireland</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1446</p>
                <p>Year: 1434</p>
                <p>Month: 4</p>
                <p>Day: 24</p>
                <p>Circa: None</p>
                <p>DatingNotes: None</p>
                <p>Place: Armagh</p>
                <p>Diocese: Armagh</p>
                <p>Province: Armagh</p>
                <p>CountryModern: Ireland</p>
                <p>Latitude: 54.3499</p>
                <p>Longitude: -6.6546</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: John Swayne</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Records of Convocation 16, pp245-48</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['Library Scan', 'Hard Copy Scan']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Quia uisitatoris incumbit officio non que sua sed que Iesu Christi sunt principaliter querere subditorum, uidelicet excessus corrigere et vicia eradicare et extirpare ac mores in clero et populo plantare et reformare ne sanguis eorum a suis manibus requiratur eciam cultum diuinum et honorem ecclesie ampliare et exaltare, idcirco nos Iohannes, permissione diuina archiepiscopus Armachanus, Hibernie primas, diocesim Midensem iure metropolitico nobis subiectam actualiter uisitantes comperta quedam in uisitacione nostra ibidem per modum qui sequitur reformare pro uiribus cupientes definiendum et eciam ordinandum decreuimus et ab his que decorem et honorem domus Dei concernunt congrue inchoandum.</p>
                </div>
                <div>
                    <head>Capitulum 1</head>
                    <p>In primis quia in uisitacione antedicta comperimus quod cancelli quarundam parochialium ecclesiarum dicte diocesis religiosis precipue domibus unitarum magnifica dudum nobilium decessorum sumptuositate constructi quarum adhuc facultates ad fabricam cancellorum ultra prelatorum et aliorum ministrorum congruam sustentacionem et cetera onera sufficienter dinoscuntur per notabilem modernorum prelatorum negligencia impendia ecclesiasticis fabricis deputata in alios usus conuertentium sunt adeo deformiter ruinosi quod eciam in altaribus principialibus siue maioribus tam propter uentorum impetum per fenestras nunc patulas olim cum uitro purissimo diuersis coloribus depicto splendentes impetuose intrantium, tamen eciam propter procellas niuis et aque ab alto cadentium in defectu tecture ipsorum cancellorum diuina misteria absque graui periculo et enormissimo scandalo tractari non possunt.</p>
                    <p>Cum ergo leges scilicet illum non ferunt qui lucrum amplectitur onus autem subire recusat.</p>
                    <p>Nos quoque sordidam negligenciam in domibus Deo sanctis tolerare nolentes que deduceret eciam in profanis sacrorum canonum uestigiis inherendis omnes autem illos rectores et uicarios tam religiosos quam seculares dicte diocesis ad quos refeccio seu reparacio cancellorum et mansorum spectare dinoscitur, monemus primo, secundo ac tercio et peremptorie quod quilibet reficiat siue reparet competenter cancellum suum prout de iure tenetur citra festum Omnium Sanctorum proxime futurum eciam mansa sua citra eundem festum anno reuoluto sub pena amissionis tertie partis omnium fructuum et prouentuum ad eos racione ecclesiarum suarum quocunque pertinentium singulis annis applicandorum fabrice dictorum cancellorum atque mansorum quousque de reparacione, ut prefertur, constiterit euidenter quam quidem terciam si quod absit cancelli et mansa huiusmodi ut predictum est non contigerint reparari per uenerabilem fratrem nostrum episcopum Midensem eiusue uicarium generalem ipso uenerabili fratre in remotis agente precipimus sequestrari et sub arcto sequestro usque ad congruam refeccionem dictorum cancellorum et mansorum ut prefertur custodiri et teneri.</p>
                </div>
                <div>
                    <head>Capitulum 2</head>
                    <p>Uolumus insuper et ordinamus quod quilibet sacerdos frequenter doceat plebem suam ut cum in celebracione missarum eleuetur hostia salutaris reuerenter se inclinet idem faciens cum eam portet ad infirmum quam in decenti habitu supposito mundo uelamine ferat et referat manifeste ac honorifice ante pectus cum omni reuerencia et timore semper lumine precedente cum sit candor lucis eterne ut ex hoc apud omnes fides et deuocio augeantur.</p>
                </div>
                <div>
                    <head>Capitulum 3</head>
                    <p>Item ut quis uolens baptizare hac forma uerborum utatur, uidelicet: ‘Ego baptizo te in nomine Patris et Filii et Spiritus Sancti.’</p>
                    <p>Dubitans namque an baptizatus sit nec ne sic dicat: [1] ‘Si baptizatus es, non te rebaptizo sed si non baptizatus es, ego te baptizo in nomine Patris etc.’ ut supra.</p>
                </div>
                <div>
                    <head>Capitulum 4</head>
                    <p>Cumque in eadem predicta nostra uisitacione comperimus quod nonnulli beneficia curata obtinentes qui in suis beneficiis residere tenentur se uoluntarie absque causa racionabili absentant ab eisdem idcirco definimus et ordinamus quod omnes et singuli huiusmodi curati infra tempus semestre sub pena iuris in suis beneficiis personaliter resideant cessante legitimo impedimento, exceptis dumtaxat in uniuersitate seu studio generali studentibus seu alias cum quibus unde constiterit euidenter fuerit legitime dispensatum.</p>
                </div>
                <div>
                    <head>Capitulum 5</head>
                    <p>Item ut in utroque iure civili et canonico cautum existit quod clerici mulieres de quibus suspicio oriri poterit in suis domibus non teneant, propterea definimus et ordinamus quod si qui sint tales suspectas in eorum domibus retinentes, quod ipsas infra mensem a die publicacionis presentium sub pena amissionis medietatis fructuum, reddituum et prouentuum pro una inde ad reparacionem nostre ecclesie Armachane pro alia uero medietatibus predicte medietatis ad disposicionem ordinarii Christi pauperibus erogandis applicandorum beneficiorum suorum a curia et a cura amoueant sine spe easdem iterum recipiendi seu in loco suspecto conuersandis cum eisdem.</p>
                </div>
                <div>
                    <head>Capitulum 6</head>
                    <p>Item cum usurarum crimen utriusque testamenti pagina detestetur, super hoc dispensacionem aliquam fieri posse non uidemus quia cum Scriptura Sancta prohibeat pro alterius uita mentiri multo magis prohibendus est quis ne redimenda uita usurarii usurarum crimine inuoluatur, unde statuimus, definimus et ordinamus ut si quis alicuius possessionem data pecunia sub specie uel condicione in pignus acceperit si sortem suam deductis expensis de fructibus iam perceperit absolute possessionem restituat debitori sub maioris excommunicacionis pena quam quemlibet contrafacientem monicione canonica precedente incurrere uolumus ipso facto.</p>
                </div>
                <div>
                    <head>Capitulum 7</head>
                    <p>Item cum proinde sit institutum ut nullus quemquam maliciose diffamet uel crimen nequiter imponat unde purgacio inde sibi fuerit indicenda decernimus et definimus quod nullus cuiuscunque gradus fuerit aut sexus diocesis predicte aliquem maliciose diffamet aut crimen nequiter imponat uel scandalum supportet seu in his saltem que ad forum spectant ecclesiasticum ad uetitum trahens examen aut maliciose uel ex quacunque racionabili causa aliquem indictet uel procuret aut faciat indictari sub excommunicacionis pena quam singulares personas contrafacientes monicione canonica precedente incurrere uolumus ipso facto.</p>
                </div>
                <div>
                    <head>Capitulum 8</head>
                    <p>Item cum a nonnullis sit conquestum quod rectores, uicarii et eorum presbyteri parochiales ad diuina officia dispositi saltem ad alias missas dicendas ultra modum in tedium et grauamen aliorum parochianorum precipue ubi late sunt parochie et ueniendo ac redeundo longum habent iter expediendum ad expectandum indebite quosdam se pro patronis alios ex magisterio seu celsitudine se fore spectandos pretendentes ac uendicantes sunt adeo prepediti quod</p>
                    <p>huiusmodi officia pro tempore congruo ac conuenienti nequeunt compleri, definimus igitur et ordinamus quod ex nunc decetero aduenientes tempore congruo ac consueto pro huiusmodi habendis missis et officiis parte maiori parochianorum in unum propterea congregata absque impedicione alicuius seu ulteriori expectacione indebita dicti rectores, uicarii necnon presbyteri ad impediendum suum officium ac debitum in premissis prout tenentur sint libere dispositi et parati.</p>
                </div>
                <div>
                    <head>Capitulum 9</head>
                    <p>Item cum post et contra constituciones ecclesie nostre Armachane prouincie cuius tenor sequitur et est talis, uidelicet, nonnulli sicut accepimus infra dictam diocesim iurisdiccioni presentes fecerunt atque faciunt impedimenta nostre iurisdiccioni prohibemus igitur primo, secundo ac tercio peremptorie ne quis decetero consimiles commissiones faciat aut admittat post et contra formam constitucionis predicte sub penis et censuris in eadem contentis, quas tam committentes quam admittentes monicione canonica precedente incurrere uolumus ipso facto.</p>
                </div>
                <div>
                    <head>Capitulum 10</head>
                    <p>Item absolucionem quoruncunque excommunicatorum uel suspensorum per nos uel commissarios nostros aut relaxacionem sentenciarum de quibus supra fit mencio nobis ei uel eis cui aut quibus uices nostras duxerimus in hac parte committendas specialiter reseruamus.</p>
                </div>
                <div>
                    <head>Capitulum 11</head>
                    <p>Item statuimus et ordinamus quod definiciones suprascriptas omnino publicentur in proxima cleri conuocacione seu proxima synodo et sic definimus in his scriptis.</p>
                </div>
                <div>
                    <head>Explicit</head>
                    <p>Datum sub nostro sigillo in parochiali ecclesia Sancti Iacobi de Athboi, uicesimo quarto die mensis Aprilis anno Domini 1434 et nostre consecracionis decimo septimo.</p>
                </div>
                <div>
                    <head>Footnotes</head>
                    <p>[1] The PDF has a semicolon printed, but I think it was meant to be a colon.</p>
                </div>
            </div>
        </body>
    </text>
</root>
