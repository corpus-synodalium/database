<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Autun</title>
                <recordID>0140</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1299-11-13</origDate>
                <dateNotes/>
                <origPlace>Autun</origPlace>
                <diocese>Autun</diocese>
                <province>Lyons</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 140</p>
                <p>Year: 1299</p>
                <p>Month: 11</p>
                <p>Day: 13</p>
                <p>Circa: None</p>
                <p>DatingNotes: None</p>
                <p>Place: Autun</p>
                <p>Diocese: Autun</p>
                <p>Province: Lyons</p>
                <p>CountryModern: France</p>
                <p>Latitude: 46.951667</p>
                <p>Longitude: 4.299444</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Barthelemy</p>
                <p>IssuingAuthorityAlt: None</p>
                <p>RegnalStart: 1298</p>
                <p>RegnalEnd: 1308</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Martene, Thes, IV, coll. 480-90</p>
                <p>EditionOther: Mansi 22, coll 307-22</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>QUia humana natura de facili prolabitur ad delicta, expedit ut homini noxius appetitus frenetur, et ligetur legalibus constitucionibus et preceptis, ut declinet prohibita et permissa sequatur.</p>
                    <p>Unde nos BARTHOLOMEUS permissione diuina Eduensis episcopus ad correcciones morum, constituciones, statuta et precepta edimus, promulgamus, facimus, et publicamus infra scripta.</p>
                </div>
                <div>
                    <head>Capitulum 1</head>
                    <p>Sanctissimus pater dominus Bonifacius papa VIII duxit prouida deliberacione statuendum ut nullis, nisi dignitate preditis, aut personatum obtinentibus, seu ecclesiarum cathedralium canonicis cause auctoritate litterarum sedis apostolice uel legatorum eiusdem de cetero committentur, uel audientur alibi quam in ciuitatibus, uel in locis insignibus, ubi possunt haberi commode iuris copia peritorum, et quod si eisdem ciuitatibus et diocesibus actor et reus fuerint extra ipsas causa non commutatur, uel conueniatur aliquis eorum, nisi ab ipso contra aliquem de sua diocesi, uel ab aliquo contra eum, aut contra eius capitulum seu uniuersitatem ciuitatis, uille aut castri fuerit accio dirigenda, uel ubi actor eamdem ciuitatem uel diocesim intrare non audens, aut sui aduersarii prouinciam merito perhorrescens eum infra ipsas secure nequeant conuenire.</p>
                    <p>In quibus casibus extra dictas ciuitates et diocesim possit contra predictos causa committenda, tamen impetrans de dicto timore quemadmodum litteris commissis exprimere teneatur, primo iudici eidem faciat, saltem per proprium iuramentum, alias iudex ipse nullatenus procedat; sed partem a sua iurisdiccione dimittens, eumdem impetrantem in expensis legitimis alteri parti condemnet, et quod eciam nullus eorum ultra unam dietam a fine sue diocesis in dictis duobus casibus ualeat conueniri.</p>
                    <p>Statuit eciam ut cum actor et reus in ciuitate et diocesi fuerint diuersarum; si actor et reus in ciuitate et diocesi rei iudicem recusat, ipsum iudicem non in sua, sed in alia ciuitate et diocesi libere ualeat impetrare, eumque trahere ad eumdem, dummodo locus ad quem eum traxerit, ultra unum dietam, sicut in casu alio premittitur, minime sit remotus, et quod in nullo casuum predictorum iudex extra ciuitatem uel diocesim in quibus deputatus fuerit, citet partes, nec de causa sibi commissa cognoscat, nisi ad id expressus accesserit earumdem assensus, neque alibi quam extra illud, et personis dumtaxat designatis superius, committat quomodolibet uices suas; quidquid aliud contra premissa uel eorum aliquid contigerit attentari, uoluit et decreuit fore ipso iure irritum et inane.</p>
                    <p>Unde nos uniuersis subditis nostris generaliter prohibemus, ne contra predicte constitucionis apostolice tenorem scienter quidquam parere uel obedire presumant: et si quis ausu temerario contrarium fecerit, ipsi conuento ad expensas et interesse teneatur, alias nihilominus secundum arbitrium nostrum puniendus.</p>
                    <p>Si quis uero in nostra diocesi litteris apostolicis abusus fuerit, contra tenorem predicte constitucionis apostolice temere ueniendo, uel alias scienter, cuiusque condicionis, status, uel dignitatis existat, eciamsi exemcionis priuilegio gaudeat, cum reatus omnem honorem excludat, et contra exemtos delinquentes extra rem priuilegiatam iurisdiccione sua possit uti, ingressum ecclesie sibi nouerit interdictum, quousque ab illicita occasione in causam desisterit, et leso occasione huiusmodi ad arbitrium nostrum satisfecerit competenter.</p>
                </div>
                <div>
                    <head>Capitulum 2</head>
                    <p>Ne quis citet auctoritate apostolica, nisi uiso authentico.</p>
                    <p>Item, cum alias synodali constitucione fuerit a nostris predecessoribus interdictum, ne aliquis auctoritate litterarum sedis apostolice uel legatorum eiusdem aliquem citare presumat, nisi uiso authentico: nos statuto huiusmodi addendum duximus, inhibendo ne cuiquam liceat se a sede apostolica uel auctoritate litterarum sedis apostolice [1] iudicem deputatum supercitet uel excommunicet denunciandum ab aliquo, pareatur, nisi prius uiso authentico, uel facta fide de eo et ipsius retenta copia, sumtibus illius cuius intererit, et qui eo rescripto apostolico est usus: qui super hoc instructus ueniat, si commode fieri poterit, transcribendi, cum legalis decernat auctoritas, nemini asserenti cum mandatis principaliter uenisse fidem esse, nisi super hoc ipsius principis ostenderit litteras, adhibendam, et eciam secundum canonicas sancciones mandatum illius qui se asserit a sede apostolica uel auctoritate eiusdem iudicem deputatem non sit, nisi prius facta fide de mandato apostolico exsecucioni necessario demandando.</p>
                </div>
                <div>
                    <head>Capitulum 3</head>
                    <p>Contra tabelliones.</p>
                    <p>Cum secundum canonicas sancciones tabellionatus officium clericis in sacris ordinibus constitutis debeat interdicti generaliter, inhibemus, et monemus omnes una monicione peremtorie pro omnibus, ne aliquis clericus in sacris ordinibus constitutus, maxime beneficiatus, tabellionatus officium audeat exercere absque nostra licencia speciali: alioquin aduersus facientes in contrarium per subtraccionem beneficiorum, et alias penas, prout nobis iustum uisum fuerit, procedemus.</p>
                </div>
                <div>
                    <head>Capitulum 4</head>
                    <p>Contra impedientes curiam ecclesiasticam.</p>
                    <p>Cum per SS. patrem D. Bonifacium papam VIII. salubriter sit statutum, ne qui ad forum ecclesiasticum recurrentes super causis que ad eumdem forum de iure uel antiqua consuetudine pertinere noscuntur, per se uel per alium ad desistendum, uel in foro seculari de questionibus huiusmodi litigandum, per ipsorum iure ecclesiasticorum aut litigantium seu ualentium litigare, aut propinquorum ipsorum seu rerum illorum aut ecclesiarum suarum eciam caucionem modisue aliis quibuscumque compellat seu compelli faciat, uel procuret, nec per se alios impediat, quominus coram iudicibus ecclesiasticis querelantes, de causis que, ut premissum est, ad cognicionem pertinent eorumdem, possent libere iusticiam obtinere, nec ad predicta facienda det consilium, auxilium, uel fauorem, et quod si quis contra presumserit, excommunicacioni subiiciat ipso facto, et nonnulli tam laici quam clerici religiosi ac alii iurisdiccionem temporalem obtinentes, suis subditis presumserint et frequenter presumant inhibere ne unus alium in foro ecclesiastico audeat conuenire, uel ad iudicium euocari facere aut euacuare, sic impediendo quominus uolentes coram iudicibus ecclesiasticis litigare super accionibus personalibus et causis que ad eorum cognicionem de iure uel consuetudine pertineant, suam possent coram eis iusticiam obtinere: nos uniuersos et singulos in generali monemus, ut infra tres menses a tempore publicate monicionis et constitucionis huiusmodi, quibus inhibiciones predicte facte fuerint, producere non morentur, et a talibus illicitis inhibicionibus in posterum desistant; alioquin nos omnes perturbatores huiusmodi declaramus in excommunicacionis predicte uinculum incidisse.</p>
                </div>
                <div>
                    <head>Capitulum 5</head>
                    <p>Ne fiant clandestina matrimonia.</p>
                    <p>Prohibemus insuper, ut nullus sacerdos matrimonium contrahentem sine licencia nostra ad benediccionem nupcialem recipiat, si in dicto matrimonio uel circa illud aliquod dubium fuerit; alioquin sacerdos qui contra fecerit, ipso facto subiaceat ecclesiastico interdicto.</p>
                    <p>Cum clandestina matrimonia canonice prohibeant sancciones, quibus eciam cauetur, ut cum matrimonia fuerint inter aliquos contrahenda, sacerdotes in ecclesiis publice proponant competenti termino prestituto, ut infra illum qui uoluerit et ualuerit legitimum impedimentum proponat: ex quo datur intelligi, quod antequam per uerba de presenti inter uolentes matrimonium contrahere contrahatur, debent banna proponi in ecclesiis publice per presbyteros, ut est moris: prohibemus ne alique persone matrimonium contrahant, nisi in facie ecclesie, quando debet benediccio nupcialis celebrari.</p>
                    <p>Inhibemus eciam ne aliquis sacerdos uel alius talibus matrimoniis per uerba de presenti aliter, quam dictum est, contrahendis interesse presumat, uel ad hoc prebere consilium uel assensum.</p>
                    <p>Poterunt tamen uolentes contrahere per uerba de futuro matrimonium aliter consentire, scilicet promissionem facere de matrimonio, si sancta concordat uel consenserit ecclesia, contrahendo.</p>
                    <p>Ad hoc tamen non fiat, nisi in presencia sacerdotis; qui uero contra [2] quam illi qui intererunt uel ad hoc dabunt consilium, auxilium uel assensum, ecclesiastico supponantur interdicto, alias nihilominus iuxta nostrum arbitrium puniendi.</p>
                    <p>Sacerdos uero qui bannis non precedentibus contrahentes ad benediccionem nupcialem admiserit, sine speciali mandato nostro, siue regularis siue secularis fuerit, ab officio et beneficio suspendatur.</p>
                    <p>Illi uero qui in huiusmodi benediccione presentes fuerint, et consilium dederint uel assensum, supponantur ecclesiastico interdicto.</p>
                </div>
                <div>
                    <head>Capitulum 6</head>
                    <p>Ne rectores ecclesiarum peregrinentur sine licencia episcopi.</p>
                    <p>Cum ministros altaris peregrinari absque superioris sui licencia canonica prohibeant instituta, inhibemus ne rectores ecclesiarum et religiosi sine nostro uel alterius superioris, ad quem id pertinet, licencia, peregrinacionis causa, uoto crucis excepto, ecclesias deserant, uel ab eis se audeant absentare, quarum debent seruicio insudare, contrarium facientibus pena iuxta nostrum arbitrium supponenda.</p>
                </div>
                <div>
                    <head>Capitulum 7</head>
                    <p>Ne ecclesie, uel prioratus, aut hospitalia uel domus-Dei, que per clericos consueuerunt regi, laicis ad firmam tradantur.</p>
                    <p>Statutis canonum inherentes, prohibemus ne ecclesie, seu prioratus, aut hospitalia, seu domus-Dei, que consueuerunt per ecclesiasticas personas gubernari, seu officia uel ministeria quecumque solita clericis uel personis ecclesiasticis assignari, et per eosdem, non per laicos gubernari, concedantur sub annuo censu, uel ad firmam, seu admodiacionem, seu dato precio, alicui uel aliquibus committantur, maxime sine nostra licencia speciali.</p>
                    <p>Si uero in contrarium presumserint; contractus huiusmodi careat roboris firmitate, et recipientes ecclesias, prioratus, loca et officia predicta dimittere, et fructus et prouentus inde perceptos restituere, sine spe restitucionis, propter hoc, date pecunie teneantur.</p>
                    <p>Qui fructus et pecunia in perpetuam utilitatem prioratuum, ecclesiarum, uel locorum, seu officiorum quibus contractum fuerit, uel in alios pios usus iuxta nostrum uel episcopi pro tempore existentis arbitrium [3] conuertantur.</p>
                </div>
                <div>
                    <head>Capitulum 8</head>
                    <p>Contra illos qui tenent concubinas uel mulieres suspectas.</p>
                    <p>Monemus in generali uniuersos tam clericos, maxime in ordinibus sacris constitutos, quam laicos, ne in domibus suis uel eciam alienis publice concubinas, uel mulieres de quibus sinistra suspicio uel scandalum oriatur, teneant: alioquin clerici sint ab officio suspensi, et laici ecclesiastico interdicto sint suppositi ipso facto, preter penas alias a iure uel a consuetudine, legatorum sedis apostolice constitucionibus synodalibus contra tales statutas, quas nihilominus incurrent.</p>
                </div>
                <div>
                    <head>Capitulum 9</head>
                    <p>De usuris.</p>
                    <p>Penam contra usurarios a iure statutam ad illos qui contractus quoscumque in fraude usuraria faciunt extendi uolumus, seu contra illos locum habere declaramus: inhibentes ne talium corpora, si eorum delicta fuerint manifesta, tradantur ecclesiastice sepulture, nisi prius iis a quibus usuras exegerint, uel quos per contractus huiusmodi leserint, satisfecerint dum uiuebant, uel satisfaciendo pro suarum uiribus facultatum, prestiterint idoneam caucionem, uel post mortem ipsorum heredes eorum satisfecerint, uel caucionem huiusmodi ipsorum defunctorum nomine procurauerint perhibere circa quantitatem si de ea constiterit: alioquin iuxta nostrum arbitrium, aut ordinarii, uel sacerdotis proprii, pro iis que ex tractibus usurariis initis, illis a quibus illicite exegerint, in caucione eiusmodi exprimendam; si uero delictum eorum non fuerit manifestum, sed super hoc fuerint publice diffamati, differant curati eorum eisdem ministrare, uel facere ministrare ecclesiasticam sepulturam, quousque ad arbitrium nostri, uel episcopi qui pro tempore fuerit, purgacio sufficiens super hoc fuerit pro eisdem.</p>
                </div>
                <div>
                    <head>Capitulum 10</head>
                    <p>Contra laicos qui detinent decimas.</p>
                    <p>Cum canonica prohibeant instituta, ne laici de decimis cum animarum suarum periculo detinentes, possint in laicos quocumque modo transferre: alioquin si quis eas receperit, et ecclesie non reddiderit, ecclesiastica careat sepultura: et simili pene debent subiacere laici, qui decimas noualium perceperint uel detinent, nisi eas reddiderent ecclesie cui debentur: nec non et illi qui ueteres decimas de rebus et possessionibus quas tenent, et de quibus parrochiali ecclesie debentur, uel solui ab antiqua consuetudine decima consueuit reddere ipsi ecclesie, modo debito non curant, nisi de iis satisfecerint competenter: nos moti simili racione inhibemus tales, nisi decimas huiusmodi ecclesie predicte reddiderint, uel de hiis satisfecerint, admitti ad ecclesiasticam sepulturam.</p>
                </div>
                <div>
                    <head>Capitulum 11</head>
                    <p>Ut moniales includantur.</p>
                    <p>Cum per constitucionem sanctissimi patris D. Bonifacii pape VIII. prouide sit statutum uniuersas moniales presentes et futuras, cuiuscumque religionis uel ordinis, sub perpetua in suis monasteriis debere permanere clausula: ita quod nulle monialium professe religionis tacite uel expresse sit uel esse possit, quacumque racione uel causa, nisi forte tanto et tali morbo euidenter earum aliquam laborare constaret, quod non posset cum aliis absque graui periculo commorari, egrediendi ipsa monasteria sine licencia uel facultate; et quod nulli aliquatenus persone inhoneste nec eciam iam honeste, nisi racionabilis uel manifesta causa existat, ac de illius ad quem pertinuerit speciali licencia, ingressus uel accessus pateat ad easdem: ut sic a publicis et mundanis aspectibus separate omnino ualeant liberius, et lasciuiendi opportunitate sublata eisdem, corda sua et corpora in omni sanctimonia diligentius custodire.</p>
                    <p>Et quoniam in eadem constitucione patriarchis, primatibus, archiepiscopis, et episcopis uniuersis districte, et in uirtute sancte obedientie, sub attestacione diuini iudicii et interminacione malediccionis eterne sit iniunctum, ut eorum quilibet in ciuitate et diocesi propria, in monasteriis monialium sibi de iure ordinario subiectis, siue in iis que ad Romanam immediate spectant ecclesiam, sedis apostolice auctoritate, de clausura conuenienti, ubi non est, ipsorum monasteriorum expensis et fidelium eleemosinis, quas ad hoc procurandum, quamprimum potuerint, prouidere procurent: contradictores et rebelles per censuram ecclesiasticam, appellacione postposita, compescendo: inuocato ad hoc, si opus fuerit, auxilio brachii secularis.</p>
                    <p>Nos uolentes, ut tenemur, statutis et preceptis apostolicis obedire, et quod ad nos spectat et nobis incumbit exsequi reuerenter, monemus in generali uniuersas et singulas moniales in monasteriis nostre ciuitatis et diocesis, religionem tacite uel expresse professas, ut in eisdem monasteriis sint et esse consenciant sub conuenienti clausura, nec impediant per se uel per alios, quominus clausura conueniens ubi non est fiat, et quominus ibidem quamprimum commode fieri poterit, includantur.</p>
                    <p>Monemus eciam uniuersas abbatissas et priorissas, ut in ipsis monasteriis, ubi non est clausura, conueniens pro ipsarum monialium inclusione, infra proximam sequentem synodum, faciant et fieri consenciant conuenientem ad hoc clausuram expensis ipsorum monasteriorum: et si ad hoc non suppetant, probabimus diligenter quod decrit fidelium eleemosinis suppleri.</p>
                    <p>Uerum quia intelleximus, quod nonnulle honestatis causis, et monachali modestia, sexusque uerecundia abiectis, intra monasteria personas suspectas admittunt, in Dei offensam, religionis opprobrium, et scandalum plurimorum; monemus uniuersas et singulas moniales nostre ciuitatis et diocesis tacite uel expresse religionem professas, ne monasteria sua post clausuram egrediantur, nisi in casibus in dicta constitucione expressis: et quod intra monasteria sua personas suspectas, uel alias contra tenorem dicte constitucionis, non admittant.</p>
                    <p>Monentes eciam abbatissas et priorissas earumdem, ne extra casus predictos concedant monialibus licenciam exeundi.</p>
                    <p>Monemus eciam sub pena excommunicacionis uniuersos et singulos, cuiuscumque dignitatis, status, uel condicionis existant, ut nullus nisi racionabilis et manifesta causa existat, ac de illius ad quem pertinuerit licencia, ingrediatur ad easdem.</p>
                    <p>Monemus uniuersos et singulos, ut nulli predictas moniales a suis monasteriis extra casus, de quibus in dicta constitucione Bonifacii fit mencio, exeuntes, uel egressas, scienter recipiant in suis domibus uel habitaculis.</p>
                    <p>Monemus eciam in generali, ut nullus moniales predictas, uel earum aliquam in suis monasteriis, uel extra, ad coitum sollicitare, nec earum pudiciciam uiolare, nec eciam attentare presumat: quod redundaret in Christi earum sponsi iniuriam uel offensam: alioquin ipso facto subiacetur ecclesiastico interdicto.</p>
                    <p>Contra uero eos et eas qui his uel aliis monicionibus nostris premissis non paruerint, uel in contrarium fecerint, prout delicti qualitas exegerit, grauiter procedemus.</p>
                </div>
                <div>
                    <head>Capitulum 12</head>
                    <p>De non residentibus.</p>
                    <p>Felicis recordacionis dominus Innocentius papa III. circumspecta deliberacione statuit, ut qui parochialem habet ecclesiam, non per uicarium, sed per seipsum illi deseruiat in ordine quem ipsius ecclesie cura exquirit: alioquin eo priuato ipsa ecclesia, alii libere conferatur, qui uelit et possit quod dictum est adimplere.</p>
                    <p>Unde nos tam ipsius domini Innocentii, quam eciam quorumdam predecessorum nostrorum, qui circa prescripta statuta aliqua addiderunt, uestigiis inherentes, monemus in generali uniuersos et singulos parochialium ecclesiarum rectores, ut personaliter resideant in eisdem, ut illis deseruiant, non per uicarios, sed per semetipsos; statuentes quod fructus omnes et prouentus, quos de eisdem ecclesiis per se uel alios perceperunt pro tempore quo in eisdem ecclesiis personalem residenciam non fecerunt, eisdem restituere teneantur tam in utilitatem ipsarum ecclesiarum, quam in usum fabrice ecclesie nostre sancti Nazarii, uel alios pios usus iuxta nostrum uel episcopi Eduensis qui pro tempore fuerit arbitrium conuertendos: nam illi qui altari non seruiunt, minime debent de altari uiuere; et nihilominus si per sex menses a tempore quo presens monicio uel statutum ad ipsos deuenerint, ab ipsis ecclesiis absentes fuerint, seu debitum seruitium in diuinis eis non exhibuerint, amoueantur ab eisdem ecclesiis, nisi de nostra uel episcopi qui pro tempore fuerit, uel alterius superioris ad quem id pertinet licencia absentes fuerint, uel dispensacionem super hoc habuerint competentem.</p>
                </div>
                <div>
                    <head>Capitulum 13</head>
                    <p>Ne quis curatus assumat uicarium cui dedit potestatem absoluendi parrochianos suos, sine licencia episcopi qui pro tempore fuerit.</p>
                    <p>Cum sit ars artium regimen animarum, perniciosum debet non immerito reputari, quod hi quibus dictum est regimen commissum, et quorum industria ad hoc specialiter est ecclesia gubernanda, uicarios sibi associant et assumunt, rudes maxime et ignaros, quibus potestatem absoluendi, administracionem ecclesiasticorum sacramentorum, et ea que ad curam pertinent animaraum committunt generaliter pro sue libito uoluntatis, in suorum subditorum periculum animarum: unde nos uolentes super his conuenientem adhibere medelam, firmiter inhibemus et generaliter monemus, ne curati parochialium ecclesiarum seculares uel religiosos uicarios seu presbyteros ad exsecucionem huius potestatis in suis ecclesiis uel parochiis admittant, et ne ipsi uicarii uel presbyteri eamdem exsecucionem usurpent, sine nostra licencia speciali, et ne aliqui ab eisdem uicariis recipiant scienter ecclesiastica sacramenta.</p>
                    <p>Si quis uero nostre inhibicionis huiusmodi temerarius uiolator extiterit, ad pene grauioris imposicionem contra eum procedemus.</p>
                    <p>Non tamen per hoc quominus eisdem curatis, ipsis necessitate ineuitabili, uel ex causa racionabili temporaliter impeditis, liceat ad supplendum ea que sibi in predictis incumbunt, presbyteros inuitare; super impedimentis uero perpetuis longo tempore duraturis, ad nos uolumus habere recursum.</p>
                </div>
                <div>
                    <head>Capitulum 14</head>
                    <p>Nullus curatus uel presbyter eligat confessorem sine licencia episcopi.</p>
                    <p>Cum nulla possit consuetudine introduci, quod aliquis preter sui superioris licenciam sibi eligere ualeat confessorem, qui eum possit absoluere uel alligare, prout sanctissimi patris domini Bonifacii pape VIII. constitucio plenius exprimit et declarat, presenti statuto firmius inhibemus, ne aliquis subditus noster preter nostram uel alterius superioris ipsius anime curam habentis licenciam, alium non habentem super hoc a sede apostolica potestatem eligat in foro penitentie confessorem, nec ei confiteatur, nisi in mortis articulo uel casu necessario, ubi non potest haberi copia proprii sacerdotis.</p>
                </div>
                <div>
                    <head>Capitulum 15</head>
                    <p>Contra illos qui plura beneficia uel dignitates obtinent sine dispensacione.</p>
                    <p>Monemus in generali quoscumque subditos nostros plures dignitates seu beneficia, quibus cura imminet animarum, uel que requirunt residenciam personalem, seu unum personatum aut dignitatem cum alio beneficio cui annexa est cura similis, uel cui annexum est onus residentie, personaliter obtinentes, ut dispensaciones, auctoritate quarum huiusmodi ecclesias uel beneficia personatus uel dignitates asserunt canonice se tenere, infra tres menses nobis aut officio nostro studeant exhibere: alioquin a percepcione fructuum personatus, uel dignitatis, seu beneficii personalem residenciam requirentis, loca sic dicta obtinentes nouerint se suspensos, quousque predicte monicioni nostre paruerint cum effectu.</p>
                </div>
                <div>
                    <head>Capitulum 16</head>
                    <p>Ut archipresbyteri saisiant prioratus et ecclesias, quas monachi regere consueuerunt, nisi ibi sint duo monachi.</p>
                    <p>Precipimus archipresbyteris nostris, ut prioratus et ecclesias in quibus monachi ministrare consueuerunt, uel que consueuerunt per monachos gubernari, nisi sint ibidem duo monachi residentes, saisiant auctoritate nostra, et saisitos retineant quousque a nobis aliud receperint in mandatis.</p>
                </div>
                <div>
                    <head>Capitulum 17</head>
                    <p>Ne abbates uel quiuis regularis in prioratibus uel ecclesiis ad collacionem suam spectantibus dona capiant post mortem rectorum.</p>
                    <p>Edicto perpetuo prohibuit pater SS. D. Bonifacius papa VIII. ne abbates seu quiuis regulares prelati in prioratibus uel ecclesiis ad collacionem, ordinacionem seu presentacionem pertinentibus eorum, bona manentium que cum morientibus ecclesiarum rectoribus seu ministris inuenta fuerint uacacionis tempore, ob reuerenciam que in utilitate eorumdem expendi debent, uel futuris successoribus reseruari, occupare aut in usus suos conuertere quoquomodo non presumant, nisi de speciali priuilegio uel consuetudine iam scripta legitime seu alia causa racionabili hoc eciam eis competere dignoscatur: alioquin ipsi abbates et alii inferiores prelati regulares ab officio et beneficio tamdiu eo ipso nouerint se suspensos, quousque restitucionem fecerint de predictis.</p>
                    <p>Porro ubi ex priuilegio aliquis predictorum asserit bona sibi competere supradicta, idem apostolicus declarauit quid de illis bonis [4]</p>
                </div>
                <div>
                    <head>Capitulum 18</head>
                    <p>Ne causa secularium iudicum in ecclesiis uel cimiteriis audiantur.</p>
                    <p>Felicis recordacionis Gregorius papa X. duxit deliberacione prouida statuendum, ut in ecclesiis et cimiteriis earumdem secularium iudiciorum strepitus conquiescant, et quod nulla causa, maxime criminalis, per laicos agitaretur ibidem, et quod loca eadem essent a laicorum cognicionibus aliena, et quod processus habiti causarum secularium cum secularibus et specialiter prolate sententie in eisdem et processus habiti omni careant roboris firmitate: et quod premissa sic interdicta per ecclesiasticos iudices eorum locorum cum auctoritate predicti canonis compescantur.</p>
                    <p>Unde nos auctoritate predicta monemus in generali omnes iudices, ne in ecclesiis suis uel earum cimiteriis nostre diocesis causarum quarumcumque iudiciales in eisdem: alioquin si moniti per archipresbyteros uel rectores parochialium ecclesiarum dictorum locorum desistere noluerint, per eos uel per eorum aliquem excommunicacionis uinculo innodantur.</p>
                </div>
                <div>
                    <head>Capitulum 19</head>
                    <p>Ne quis, eciam exemti celebrent diuina in ciuitatibus, castris, uel aliis locis interdictis, nec ad ea admittant interdictos uel excommunicatos.</p>
                    <p>Sanctissimus pater dominus Bonifacius papa VIII. statuendo decreuit, ne aliqui seculares aut regulares quicumque exemti seu libertatis sedis apostolice priuilegiis communiti, cuiuscumque ordinis, status, uel condicionis existant, scienter celebrent, uel faciant celebrari diuina in ciuitatibus, castris, uillis, nisi quatinus eis a iure competierit, seu locis aliis interdictis ab ordinariis, seu delegatis iudicibus, uel a iure admittant excommunicatos publice uel interdictos ad diuina officia seu ecclesiastica uel ecclesiasticam sepulturam; alioquin sibi ingressum ecclesie nouerint interdictum, donec de transgressione huiusmodi ad arbitrium eius, cuius sentenciam contemserunt, satisfecerint competenter.</p>
                    <p>Nos uero subditos nostros ad obseruanciam constitucionis predicte inhortantes, monemus auctoritate nostra publice in generali, una monicione peremtoria pro omnibus, et eis inhibemus, ne quis celebrantibus in locis, ut dictum est, interdictis audeat diuina celebrare, aut recipiat ibidem ecclesiastica sacramenta, nisi in casibus a iure permissis; ne contra predictam constitucionem procuret quoquomodo aliquem publice excommunicatum uel interdictum admitti ad ecclesiasticam sepulturam, [5] uel ad ecclesiastica sacramenta; uel ad hoc presumat ipse idem consilium adhibere.</p>
                    <p>Si quis uero scienter contra presumserit, ecclesiastico subiaceat interdicto, alias nihilominus prout uisum fuerit puniendus.</p>
                </div>
                <div>
                    <head>Capitulum 20</head>
                    <p>Ut publicentur constituciones ne quis dicat eas ignorare.</p>
                    <p>Ne autem supra predictas nostras constituciones, moniciones, uel inhibiciones, aliquis ignoranciam possit allegare; precipimus in uirtute sancte obedientie uniuersis et singulis curatis ecclesiarum ciuitatis et diocesis nostre Eduensis nobis subditis, ut eas maxime que tangunt laicos, religiosos, et clericos, in ecclesiis suis presentibus clero et populo legant publice, et in uulgari sermone exponant, uel legi et exponi faciant aliquibus diebus solemnibus et festis: facientes premissa presentes in hac synodo infra mensem postquam ad suas ecclesias reuersi fuerint: absentes uero infra idoneum temporis spatium, postquam predicte constituciones, moniciones et inhibiciones in ipsorum deducte fuerint noticiam.</p>
                </div>
                <div>
                    <head>Footnotes</head>
                    <p>[1] Gap marked with &quot;...&quot;.</p>
                    <p>[2] Gap marked with &quot;. . . . .&quot;.</p>
                    <p>[3] Ed &quot;arbritrium&quot;?</p>
                    <p>[4] Gap of about 1.5 lines marked with dots.</p>
                    <p>[8] Ed. &quot;sepulturan&quot;</p>
                </div>
            </div>
        </body>
    </text>
</root>
