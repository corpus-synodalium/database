<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Geneva</title>
                <recordID>1418</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1435</origDate>
                <dateNotes/>
                <origPlace>Geneva</origPlace>
                <diocese>Geneva</diocese>
                <province>Vienne</province>
                <country>Switzerland</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1418</p>
                <p>Year: 1435</p>
                <p>Month: None</p>
                <p>Day: None</p>
                <p>Circa: Yes</p>
                <p>DatingNotes: after 1435 (see Binz, Vie religieuse, 169)</p>
                <p>Place: Geneva</p>
                <p>Diocese: Geneva</p>
                <p>Province: Vienne</p>
                <p>CountryModern: Switzerland</p>
                <p>Latitude: 46.2</p>
                <p>Longitude: 6.15</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: Geneva, AE, MS hist 47, fÂ° 76-77v</p>
                <p>SourceOther: None</p>
                <p>Edition: None</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Digital MS</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Constituciones synodales edende in proximum celebranda sinodo Gebennensis ad instruendum presbiteros parrochiales in sacris ecclesiasticis.</p>
                </div>
                <div>
                    <head>Capitulum 1</head>
                    <p>Quoniam salutiferum ualde est summeque necessarium et conueniens, ut hii qui ad dispensacionem et misterium ecclesiasticorum sacramentorum, que pro medela uulneris humani generis, et ipsius morbi curacione a celesti medico Christo Ihesu pia miseracione et congruenta instituta sunt precipue censentur electi, cunctis aliis precelant religionis sanctimonia, scienciaque et decore uirtutum, propterea quippe nos Franciscus miseracione diuina episcopus et princeps Gebenne, summo studio summoque desiderio affectantes tales effici et esse semper, eos presertim, qui in partem nostre sollicitudinis et super nobis commissum gregem uocati sunt, presbiteros quidem ciuitatis et diocesis nostrarum Gebenne, curam gerentes animarum, quorum plurimi, dolenter refferimus, hucusque ualde ignari ac nimium inbecilles extitere, causante presertim librorum carencia et studii deffectu.</p>
                </div>
                <div>
                    <head>Capitulum 2</head>
                    <p>Idcirco de uenerabilium fratrum nostrorum prepositi et capituli huius ecclesie nostre Gebennensi consilio et assensu, in hac nostra sacra episcopali sinodo statuimus, et ordinamus per presentes, ut deinceps perpetuo rector quisque, seu curatus aut uicarius, nunc et pro tempore existens, cuiuscumque parochialis ecclesie et curam habentis animarum tam ciuitatis et diocesis nostrarum predictarum, teneatur efficaciter et debeat apud se continue habere et tenere librum aliquem seu tractatum ab aliquo doctore sacre theologie uel sacrorum canonum editum, de singulis ecclesiasticis sacramentis ac rebus sacramentalibus, eorumque et cuilibet eorum formis, materiis ac salutaribus effectibus, necnon de intencione speciali et generali habenda per eos, in conferendis sacramentis eisdem, quantum ad se pertinet, edocentem; super et in quo quidem libro seu tractatu huiusmodi, unusquisque rectorum, curatorum et uicariorum eorumdem frequenter ac curiose studere, seque contentis in eos instruere competenter, ac doctum reddere pariter et expertum cum conferencia aliorum conuicinorum suorum curatorum et rectorum ecclesiarum.</p>
                    <p>Et, quantum a nobis diligenter perquisito, ex tractatibus huiusmodi qui breuiores pariter et utiliores reperiri possent, duos signanter reperimus, materiam hanc sacrorum utiliter et claro stilo declarantes, quorum unus ut bone memorie domino Guillelmo, Parisiensi episcopo, dicitur edictus; alter uero Manipulus Curatorum describitur, qui ambo apud multos in ciuitate et diocesi nostris predictis habentur.</p>
                </div>
                <div>
                    <head>Capitulum 2</head>
                    <p>Idcirco de uenerabilium fratrum nostrorum prepositi et capituli huius ecclesie nostre Gebennensi consilio et assensu, in hac nostra sacra episcopali sinodo statuimus, et ordinamus per presentes, ut deinceps perpetuo rector quisque, seu curatus aut uicarius, nunc et pro tempore existens, cuiuscumque parochialis ecclesie et curam habentis animarum tam ciuitatis et diocesis nostrarum predictarum, teneatur efficaciter et debeat apud se continue habere et tenere librum aliquem seu tractatum ab aliquo doctore sacre theologie uel sacrorum canonum editum, de singulis ecclesiasticis sacramentis ac rebus sacramentalibus, eorumque et cuilibet eorum formis, materiis ac salutaribus effectibus, necnon de intencione speciali et generali habenda per eos, in conferendis sacramentis eisdem, quantum ad se pertinet, edocentem; super et in quo quidem libro seu tractatu huiusmodi, unusquisque rectorum, curatorum et uicariorum eorumdem frequenter ac curiose studere, seque contentis in eos instruere competenter, ac doctum reddere pariter et expertum cum conferencia aliorum conuicinorum suorum curatorum et rectorum ecclesiarum.</p>
                    <p>Et, quantum a nobis diligenter perquisito, ex tractatibus huiusmodi qui breuiores pariter et utiliores reperiri possent, duos signanter reperimus, materiam hanc sacrorum utiliter et claro stilo declarantes, quorum unus ut bone memorie domino Guillelmo, Parisiensi episcopo, dicitur edictus; alter uero Manipulus Curatorum describitur, qui ambo apud multos in ciuitate et diocesi nostris predictis habentur.</p>
                </div>
                <div>
                    <head>Capitulum 3</head>
                    <p>Uerum ut tractatus episcopi uel alter eorum aut alius consimilis per quemlibet curatorum et uicariorum predictorum facilius ac commodius habeantur, mandamus si quidem per presentes omnibus et singulis decanis dicte nostre diocesis, eisque nichilominus et eorum cuilibet, in uirtute sancte obediencie, districte precipimus, ut ipsorum quilibet infra sex menses ab hac die in antea proxime secuturorum, quos sibi et eorum cuilibet pro termino perhemptorio assignamus, alterum ex tractatibus huiusmodi transcribi pariter et exemplari faciant et procurent, cum effectu, eoque deinde correcto, et exhibeant per se uel per alium, aliquo in loco decanatus seu magis acomodo, ubi omnes et singuli ipsius decanatus rectores et uicariis ecclesiarum pro tempore existentes, copiam seu transumptum eiusdem libri uel tractatus commode faciliter recipere possint.</p>
                    <p>Quamquidem copiam seu transcriptum singuli eorum recipere et habere teneantur cum effectu, sub predicta pena, siue propriis sumptibus et expensis, medietatis ac canonico cessante impedimento, infra sex alios menses prefatos duodecim in mediate sequentes, de contentis in huiusmodi libro seu tractatu quem, sic ut prefertur, habuerint, eis potissime que ad officium ipsorum pertinent, nobis uel a nobis deputatis competenter respondere.</p>
                    <p>Contrarium uero facientem et opus tam salubre negligentem, alias nichilominus punituri, prout nostris et racionis erit.</p>
                    <p>Preterea uero, ut ipsa mater graciarum, mater misericordie et totius consolacionis, que sacratissimo suo partu in quo ante et post Uirgo permanet, in eternum Eue prime matris deleuit flagicium, uirgo quidam sacratissima Maria, Dei genitrix, que cum sanctis electis Dei continuis exorat precibus Deum patrem ingenitum, eiusque filium unigenitum ac Sanctum Spiritum Paraclitum, semper eo deuotius ac crebrius ueneretur dignisque laudibus et preconiis colaudetur, quo ex hoc multis uariisque perturbacionibus nunc, proht dolor! concussi populi christiani preces et gemitus dignanter exaudiat, ac pro eis diuinam impetret misericordiam.</p>
                </div>
                <div>
                    <head>Capitulum 4</head>
                    <p>Statuimus pariter et ordinamus, de simili consilio et assensu, ut amodo in antea in presenti nostra Gebennensi et singulis collegiatis, ac parochialibus ciuitatis et diocesis nostrarum predictarum ecclesiis, necnon per quosuis seculares presbiteros et rectores ecclesiarum ipsarum, nunc et pro tempore existentes singulis diebus sabbati totius anni, festo nouem leccionum uel octaua alicuius festi solemni non impediente Aduentus quoque Domini et Quadragesime, ac quatuor temporum diebus cum uigiliis festorum solemnium, dumtaxat exceptis, officium totum diurnum pariter et nocturnum de ipsa gloriosa Dei Genitrice Maria, eiusque laudibus deuote ac solemniter dicatur, prout et quemadmodum officium ipsum ad hoc specialiter ordinatum extitit et presentibus annotatum; quodquidem officium haberi uolumus et mandamus inscriptis per quemlibet presbiterorum et rectorum predictorum.</p>
                </div>
                <div>
                    <head>Capitulum 5</head>
                    <p>Statuentes insuper et ordinantes singulis feriis quintis uel alia die magis accomoda, exceptis diebus et uigiliis predictis, officium et horas canonicas dici et fieri, precipua cum deuocione in predictis ecclesiis ac per quemlibet rectorum et uicariorum predictorum de istoria Passionis, seu uita cuiuslibet sancti uel sancte, patroni uel patrone suarum huiusmodi ecclesiarum, ut et iidem sancti uel sancte, pro illius loci uel parrochie fidelis apostolici proteccione et salute Deum precari dignentur deuocius.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
