<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Tortosa</title>
                <recordID>0870</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1330-04-26</origDate>
                <dateNotes/>
                <origPlace>Tortosa</origPlace>
                <diocese>Tortosa</diocese>
                <province>Tarragona</province>
                <country>Spain</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 870</p>
                <p>Year: 1330</p>
                <p>Month: 4</p>
                <p>Day: 26</p>
                <p>Circa: None</p>
                <p>DatingNotes: 23-26 April</p>
                <p>Place: Tortosa</p>
                <p>Diocese: Tortosa</p>
                <p>Province: Tarragona</p>
                <p>CountryModern: Spain</p>
                <p>Latitude: 40.812778</p>
                <p>Longitude: 0.523333</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Berenguer de Prats</p>
                <p>IssuingAuthorityAlt: None</p>
                <p>RegnalStart: 1316</p>
                <p>RegnalEnd: 1340</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Synodicon Hispanum, XII, 637-41</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['Library Scan', 'Hard Copy Scan']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Inscripcio [1].</p>
                    <p>Synodus quinta domini Berengarii de Pratis, episcopi Dertusensis.</p>
                    <p>Anno Domini millesimo trecentesimo tricesimo, die lune, que computabatur nono kalendas madii, reuerendus in Christo pater et dominus dominus Berengarius, diuina prouidencia Dertusensis episcopus, celebrauit synodum in ecclesia Dertusensi, in qua confirmauit omnes constituciones prouinciales et synodales.</p>
                </div>
                <div>
                    <head>Capitulum 1</head>
                    <p>Confirmacio omnium constitucionum prouincialium et synodalium [2].</p>
                    <p>Nos Berengarius, miseracione diuina Dertusensis episcopus, in sede nostra Dertusensi sanctam synodum celebrantes, de assensu uenerabilium Raimundi de Paholaco, prioris, et capituli nostri, de certa sciencia confirmantes et approbantes omnes constituciones synodales, tam per predecessores nostros quam per nos editas, quatenus non obuiant seu contradicunt constitucionibus prouincialibus editis die lune, intitulata quarto kalendas martii, anno Domini millesimo trecentesimo uicesimo nono, declaratis et confirmatis in prouinciali concilio Terraconensi per reuerendissimum in Christo patrem et dominum dominum Ioannem, diuina prouidencia patriarcham Alexandrinum et administratorem in spiritualibus et temporalibus ecclesie Terracone, quas in presenti nostra synodo, una cum constitucionibus synodalibus predecessorum nostrorum et nostris, publicauimus seu fecimus publicari.</p>
                    <p>Et nihilominus, de assensu predictorum prioris et capituli, facimus constitucionem infra scriptam.</p>
                </div>
                <div>
                    <head>Capitulum 2</head>
                    <p>De mutacione pene contra celebrantes sine licencia.</p>
                    <p>Cum in constitucione per nos edita, que incipit Auaritie cecitas, etc. [3], in trangressores ipsius pena suspensionis ab ingressu ecclesie sit statuta, ex qua, propter pronitatem hominum ad peccandum, aliquos irregularitatis laqueum intelleximus incurrisse et multos idem incursuros in posterum uerisimiliter formidamus, idcirco uolentes circa premissa competentem adhibere medelam, attendentes quod non est reprehensibile indicandum si secundum diuersitatem temporum statuta quoque uarientur humana, penam predictam suspensionis ab ingressu ecclesie de certa sciencia reuocamus, dicta constitucione, quantum ad alia, in suo robore duratura.</p>
                    <p>Statuentes ut transgressores constitucionis predicte penam uiginti aureorum quotiescumque contra uenerint ipso facto incurrant.</p>
                    <p>Et nihilominus transgressores ipsi ad restitucionem eorum que contra constitucionem predictam receperint, per nos aut officiales aut uices gerentes nostros, aut per [4] archipresbyterum Morelle in suo archipresbyteratu, in pios usus, ut de iure fuerit, conuertendorum [5] nulla profutura eis remissione, remaneant obligati.</p>
                    <p>Hec constitucio lecta fuit et publicata in choro ecclesie Dertusensis die iouis, sexto kalendas madii, anno Domini millessimo trecentesimo tricesimo, presentibus predicto uenerabili priore et capitulo dicte ecclesie et aliis rectoribus diocesis ibidem ad dictam synodum congregatis.</p>
                </div>
                <div>
                    <head>Capitulum 3</head>
                    <p>Contra rectores absentes a suis ecclesiis ultra duos menses.</p>
                    <p>Dudum bone memorie dominus Petrus, predecessor noster, attendentes quod licet sacris esset canonibus definitum ut rectores parochialium ecclesiarum in suis ecclesiis teneantur personaliter residere, nonnulli tamen rectores parochialium ecclesiarum diocesis Dertusensis contemnebant et negligebant in suis ecclesiis facere residenciam personalem, propter quod gregis sibi crediti cura postponebatur, et ecclesiis ipsis debita subtrahebantur officia.</p>
                    <p>Cupientes ipsos canones inuiolabiliter obseruari, ipsos, de assensu sui capituli, prouide duxit pene addicione uallandos, statuendo ut uniuersi rectores ecclesiarum parochialium in suis tenerentur ecclesiis personaliter residere, et quicumque post duos menses, ut premittitur, a tempore publicacionis constitucionis ipsius in sua ecclesia negligeret residere, penam decem aureorum se nouerit incursurum.</p>
                    <p>Sane, quia ex constitucione iam dicta, que diuitibus presertim et obtinentibus pinguia beneficia et locis populosis presidentibus modicam penam, secundum qualitatem reatus, adiecit [6], modicus fructus, sicut experiencia docuit, secutus exstitit, quinimo pene ipsius facilitas nonnullis ex rectoribus ipsis uagandi ac postponendi curam gregis sibi crediti tribuit materiam, sicque ecclesiis ipsis diuina officia subtrahuntur et in eis cura per eos negligitur animarum.</p>
                    <p>Idcirco nos Berengarius, miseracione diuina Dertusensis episcopus, huic morbo uolentes, prout ex debito tenemur postoralis officii, congruam adhibere medelam, ut quos Dei timor a malo non reuocat, temporalis saltem pena cohibeat a peccato, et facientes contra constitucionem huiusmodi quantum excedant, pena docente, cognoscant, penam iam dictam ad equalitatem inter maiora et minora obtinentes beneficia nihilominus reducentes, de consilio nostri capituli, hac constitucione ualitura perpetuo statuimus et predicte adicimus sanccioni ut quicumque rector curatus ciuitatis aut diocesis Dertusensis a sua ecclesia sine licencia nostra uel successorum nostrorum abfuerit nunc uel in posterum quacumque occasione uel causa, nisi infra duos menses continuos ad eamdem pro residendo continuo ibidem sine fraude reuersus fuerit, a fructibus ac percepcione fructuum sui curati beneficii cuiuscumque anni in quo sic excesserit, quos in hoc casu disposicioni nostre et successorum nostrorum duximus reseruandos [7] sit ipso facto suspensus atque priuatus.</p>
                    <p>Et nihilominus contra ipsum non residentem aliter procedi ualeat, iuxta et per canonica instituta.</p>
                </div>
                <div>
                    <head>Capitulum 4</head>
                    <p>Contra rectores residentes in aliis hospitiis quam in ecclesia propria.</p>
                    <p>Item, cum aliqui rectores nostre diocesis, licet in ecclesiis suis residere se dicant et simulent, conducunt tamen seu emunt seu alio modo procurant alibi hospicia seu domos, in quibus, etsi ad ecclesias proprias sepe uadant pro diuinis officiis celebrandis et ministrandis ecclesiasticis sacramentis [8] ut plurimum seu pro maiori parte habitant, et sic residenciam fraudant.</p>
                    <p>Uniuersis igitur [9] et singulis rectoribus nostre diocesis prohibemus ne alibi quam in suis ecclesiis hospitium seu domum habeant uel teneant, quod uel quam inhabitent, sed in eisdem ecclesiis, ut tenentur, residenciam personalem et continuam faciant sine fraude.</p>
                    <p>Si quis autem fraudem huiusmodi facere repertus fuerit, a fructibus sui beneficii et percepcione eorum, quos disposicioni nostre reseruamus [10] hoc casu sit, quamdiu hanc fraudem fecerit, ipso facto suspensus atque priuatus.</p>
                </div>
                <div>
                    <head>Capitulum 5</head>
                    <p>Contra erigentes altaria sine licencia.</p>
                    <p>Cum nihil sit adeo clarum quin aliquam recipiat sollicitam dubitacionem, idcirco nos Berengarius, miseracione diuina episcopus Dertusensis, in sede nostra sanctam synodum celebrantes, de consensu capituli nostri dubitacionem apud quosdam exortam super contitucionem olim per nos editam, que incipit Quamuis sit sacris canonibus constitutum, etc. [11], amputare uolentes, ipsam constitucionem et penas in ea contentas declaramus locum sibi uindicare si altaria erigantur in nostra diocesi absque nostra aut successorum nostrorum licencia speciali, eciam extra ecclesias uel capellas.</p>
                    <p>In altaribus tamen ipsis extra ecclesias uel capellas erigendis ad hoc tantum ut in eis per presbyteros nouiter ordinatos prime misse celebrentur uel ut in ipsis quando processiones pro pluuia fieri continget ualeat celebrari, dummodo in missis prefatis ibidem celebratis dicta altaria in continenti exinde omnino remoueantur [12] necnon quo ad habentes a iure uel priuilegio licenciam erigendi altaria, dictam constitucionem et penas in ea contentas declaramus et statuimus locum sibi nullatenus uindicare.</p>
                </div>
                <div>
                    <head>Capitulum 6</head>
                    <p>Casus retenti per reuerendum dominum Berengarium, episcopum Dertusensem, super confessionibus.</p>
                    <p>Primus casus, si quis profiteatur credere hereticam prauitatem.</p>
                    <p>Secundus, clericus simoniacus in ordine uel beneficio.</p>
                    <p>Tertius, clericus qui ab alieno episcopo se fecerit ordinari, licencia nostra non obtenta.</p>
                    <p>Quartus, clerici per saltum promoti, aliquo ordine pretermisso.</p>
                    <p>Quintus, incendiarii ecclesiarum.</p>
                    <p>Sextus, illi qui suos filios occiderunt studiose uel eciam negligenter.</p>
                    <p>Absoluantur a suis confessoribus a peccato, quantumcumque sit publicum, et remittantur ad dominum episcopum ad reconciliacionem recipiendam die Iouis Sancto, si est publicum, alias non est remittendus.</p>
                    <p>Septimus, mulier que de adulterio concepit infantem, quem maritus credit esse suum, propter quem legitimi fraudantur hereditate paterna.</p>
                    <p>Consulatur episcopus nisi sit in articulo mortis.</p>
                </div>
                <div>
                    <head>Footnotes</head>
                    <p>[1] In brackets</p>
                    <p>[2] In brackets</p>
                    <p>[3] Auaritie cecitas, etc in quotacion marks</p>
                    <p>[4] &lt;per&gt;</p>
                    <p>[5] From in pios in parentheses</p>
                    <p>[6] From que diuitibis in parentheses</p>
                    <p>[7] From quos in parentheses</p>
                    <p>[8] From etsi ad ecclesias in parentheses</p>
                    <p>[9] &lt;igitur&gt;</p>
                    <p>[10] From quos disposicioni in parentheses</p>
                    <p>[11] From Quamuis in quotacion marks</p>
                    <p>[12] From dummodo in missis in parentheses</p>
                </div>
            </div>
        </body>
    </text>
</root>
