<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Saumur</title>
                <recordID>1303</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1253-12-02</origDate>
                <dateNotes/>
                <origPlace>Saumur</origPlace>
                <diocese/>
                <province>Tours</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1303</p>
                <p>Year: 1253</p>
                <p>Month: 12</p>
                <p>Day: 2</p>
                <p>Circa: None</p>
                <p>DatingNotes: None</p>
                <p>Place: Saumur</p>
                <p>Diocese: None</p>
                <p>Province: Tours</p>
                <p>CountryModern: France</p>
                <p>Latitude: 47.26</p>
                <p>Longitude: -0.076944</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Avril, Tours, 193-208</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Incipit concilium apud Salmurum celebratum, anno Domini millesimo CCoLIIIo.</p>
                </div>
                <div>
                    <head>Capitulum 1</head>
                    <p>De celebracione diuinorum officiorum.</p>
                    <p>Nos sanctorum canonum et predecessorum uolentes seruare statuta et ea que uisitando prouinciam Turonensem correccione nouimus indigere corrigere cupientes, uocatis uenerabilibus fratribus Turonensis prouincie episcopis ac aliarum ecclesiarum prelatis in conciliume apud Salmurum, de dictorum fratrum consilio duximus statuendum ut in locis collegiatis et maxime in Cathedralibus ecclesiis dicantur hore canonice horis debitis, cum omni deuocione solemniter et deuote, ut prius psalmi uersiculum una pars chori incipiat, quam ex altera precedens palmi uersiculus finiatur.</p>
                </div>
                <div>
                    <head>Capitulum 2</head>
                    <p>De custodia sacramentorum.</p>
                    <p>Uerum, cum a sanctis patribus sit statutum ut corpus Christi sub honesta et fideli custodia reponatur, et in aliquibus partibus Turonensis prouincie illud minus decenter inuenimus custoditum, statuimus ut archidiaconi, archipresbyteri et decani rurales ad quorum officium dignoscitur pertinere, cum omni cura et sollicitudine illlud faciant et procurent sanctuarium et fontes, oleum et sanctum chrisma clauibus adhibitis custodiri, et per loca populosa, et maxime ciuitates, uenerabiliter deferri corpus Christi [1].</p>
                </div>
                <div>
                    <head>Capitulum 3</head>
                    <p>Qualiter et per quos indumenta sacerdotalia et cetera sunt abluenda.</p>
                    <p>Precipimus ut eciam archidiaconi, archipresbyteri et decani rurales faciant et procurent, per sacerdotem aut diaconum, superpellicio indutum corporalia sepe ablui et in uaso mundo et ad hoc specialiter deputato omnes abluciones, si fieri potest, uel saltem primam in piscina reponi, et ut altaris linteamina et indumenta sacerdotalia ab aliqua honesta matrona uel uirgine sine opposicione aliorum pannorum, quotiens opus fuerit, abluantur, et munda et integra seruentur, cum in pluribus parochialibus ecclesiis prouincie Turonensis immunda et dirupta, a nobis et a nostris sociis sint reperta.</p>
                </div>
                <div>
                    <head>Capitulum 4</head>
                    <p>De scribendo in quaternis iura et bona ecclesiarum [1a].</p>
                    <p>Statuimus autem quod per concilium apud Uallem Guidonis a felicis recordacionis Gaufrido predecessore nostro prouida fuit deliberacione statutum de libris, uasis, uestimentis et aliis ornamentis et reditibus ecclesiarum in quaternis archidianorum scribendis ab archidiaconis inuiolabiliter obseruetur.</p>
                    <p>Quod si circa predicta omnia et singula, predicti archidiaconi, archipresbyteri et decani rurales prout ad eos spectare dignoscitur, negligentes fuerint aut remissi et de hoc constare potuerit a diocesano loci ab officio suspendantur, nec prius relaxetur sentencia, nisi solutis decem solidis pro qualibet ecclesia in qua eorum negligencia aut incuria in premissis potuerit reperiri per diocesanum loci in usibus fabrice matricis ecclesie conuertendis.</p>
                </div>
                <div>
                    <head>Capitulum 5</head>
                    <p>De archidiaconis, archipresbyteris et decanis ruralibus ad ordines promouendis.</p>
                    <p>Item, cum in sacris constitucionibus caueatur ut archidiaconi fiant diaconi, et archipresbyteri et decani rurales fiant presbyteri, auctoritate presentis concilii sancimus ut predicti archidiaconi, archipresbyteri et decani rurales ad predictos ordines infra annum suscipiendos prout eorum requirit officium, a suis diocesanis per substraccionem beneficiorum, monicione canonica compellantur et talibus conferantur, qui infra annum a tempore suscepti beneficii uelint, sciant et ualeant in ordinibus, quos requirit eorum dignitas, deseruire.</p>
                </div>
                <div>
                    <head>Capitulum 6</head>
                    <p>Ne lites aut placita in ecclesiis uel earum porticibus agitentur.</p>
                    <p>Inhibemus districtius ne cause de cetero coram quibuscumque ordinariis aut delegatis eorum in ecclesiis aliquibus et precipue in cathetralibus aut earum porticibus agitentur, cum propter clamores litigantium frequenter diuinum impediatur officium, et ob eorum rixas et discordias quandoque sanguinis effusio, homicidia et alia maleficia in ipsis ecclesiis ante earum facie perpetrantur.</p>
                </div>
                <div>
                    <head>Capitulum 7</head>
                    <p>Ut archidiaconi et decani, presentibus episcopis, sua placita non teneant.</p>
                    <p>Prohibemus ne quis archidiaconi, archipresbyter aut alii minores prelati iurisdiccionem ecclesiasticam habentes causas audiant, seu placita teneant presentibus episcopis suis, sed longe ab ipsis faciant super hiis quid uiderint expedire.</p>
                </div>
                <div>
                    <head>Capitulum 8</head>
                    <p>Ut archidiaconi et decani rurales officiales extra ciuitatem non habeant, et de quibus causis cognoscere non possent.</p>
                    <p>Cum olim a predecessoribus nostris in Castri Gunterii et Uallis Guidonis conciliis sit statutum, ne archidiaconi, archipresbyteri seu decani rurales et alii minores iurisdiccionem ecclesiasticam habentes, extra ciuitatem officiales seu allocatos habeant, sed extra ciuitatem in propriis personis suum diligenter expleant officium, et ne dicti archidiaconi, archipresbiteri et decani rurales et alii minores de causis matrimonialibus, simonie uel aliis que degradacionem uel amissionem beneficii seu deposicionem exigunt, cognoscerent, nisi de sui pontificis mandato speciali, alias processus habitus coram ipsis nullius esset momenti et hec inuenerimus in prouinciali Turonensi minime custodita, auctoritate presentis concilii, omnibus et singulis fratribus et coepiscopis nostris iniungimus ut omnia predicta sine diminucione faciant a subditis inuiolabiliter obseruari, prefatum statutum per se uel per alios in ecclesiis parochialibus suarum diocesarum solemniter publicantes.</p>
                </div>
                <div>
                    <head>Capitulum 9</head>
                    <p>De procuracionibus.</p>
                    <p>Non sine radice cupiditatis procedit quod nonnulli prelati prouincie Turonensis in prioratibus et ecclesiis procuracionem aut aliquid nomine procuracionis recipiunt in numerata pecunia, et nihilominus subditos ad eos in eisdem locis procurandis compellunt, sic ab eis procuracionem duplicem exigendo, quod fieri districtius prohibemus.</p>
                    <p>Cum racione uisitacionis debeatur procuracio, inhibemus districte precipientes ut nullus procuracionem recipiat, nisi a locis dumtaxat uisitatis.</p>
                </div>
                <div>
                    <head>Capitulum 10</head>
                    <p>De prebendis et seccionibus beneficiorum non fiendis.</p>
                    <p>Innouamus statutum in concilio Castri Gunterii editum de certo canonicorum numero in ecclesiis statuendo, in quibus certus numerus minime erat statutus, et ne ecclesiarum aut prebendarum fierent secciones, sed cum omni integritate conferrentur, et ne aliquis ad uacaturam institueretur prebendam, precipientes illud statutum inuiolabiliter in omnibus suis articulis obseruari, et quoniam decretum est in eodem id quod contra fieret non tenere, et quidam de facto, cum de iure non possent secciones ecclesiarum et eciam prebendarum, quatenus contra predicta statuta est factum, irritum reuocamus.</p>
                </div>
                <div>
                    <head>Capitulum 11</head>
                    <p>Ne illegitimi ad canonicatum recipiantur.</p>
                    <p>Statuimus ne aliquis in canonicum alicuius ecclesie Cathedralis recipiatur, nisi sit de legitimo matrimonio.</p>
                </div>
                <div>
                    <head>Capitulum 12</head>
                    <p>De subsidio.</p>
                    <p>Statuimus ne prelatus aliquis a subditis subsidium exigat, nisi necessitas ex causa manifesta et racionabili hoc exposcat, et cum caritate recipiat moderatum auxilium [1b].</p>
                </div>
                <div>
                    <head>Capitulum 13</head>
                    <p>De pensionibus.</p>
                    <p>Cum filii a parentibus nutriri debeant, aliquando tamen contrarium in aliqua parte prouincie Turonensis inuenitur cum a prelatis quibusdam rectores ecclesiarum adeo nouarum imposicione pensionum grauentur, quod vix de residuo bonorum earumdem remaneat unde ualeant sustentari, quod multum longe a paterna pietate uidetur, uerum cum pensiones tales in Lateranensi concilio reprobentur, nos paupertati predictorum rectorum comparentes, et predicti concili adherentes statuto, pensiones de nouo impositas in dictis ecclesiis, sine iusta et racionabili causa, de fratrum nostrorum consilio duximus reuocandas, iniungentes locorum diocesanis ut predictos rectores non permittant a talibus pensionibuse molestari, licet et de soluendis predictis pensionibus iuramento sint astricti, precipimus ut predicti pensionarii per diocesanos ad remissionem prestiti iuramenti faciendam per censuram ecclesiasticam compellantur.</p>
                </div>
                <div>
                    <head>Capitulum 14</head>
                    <p>De statu regularium.</p>
                    <p>Cum super statu religiosorum ipsis per summum pontificem ad plenum sit prouisum, precipimus omnibus abbatibus, prioribus, prepositis et balliuis, uniuersos et singulos articulos, prout in litteris summ pontificis continentur, ab abbatibus, prioribus, prepositis, balliuis monachis claustralibus ac conuersis inuiolabiliter obseruari, iniungentes in uirtute obedientie singulis locorum diocesanis ut si predicti abbates, priores, prepositi, balliui, aut monachi claustrales aut conuersim circa obseruanciam predictorum negligentes extiterint et remissi, penas in eisdem litteris comprehensas eisdem infligere non postponant.</p>
                </div>
                <div>
                    <head>Capitulum 15</head>
                    <p>Ut easdem litteras abbates habeant et lingua materna exponi faciant [2].</p>
                    <p>Precipimus eciam in uirtute obedientie ut singuli abbates inc suis abbatiis litterarum transcriptum habeant predictarum et earum tenorem lingua materna exponant et exponi faciant diligenter.</p>
                </div>
                <div>
                    <head>Capitulum 16</head>
                    <p>Ne monachi possessionem habeant [3].</p>
                    <p>Statutum editum apud Castrum Gonterii ne monachi, nisi sint in administracione constituti, habeant aliquo colore possessionem uel aliquam proprietatem, eciam de licencia abbatum, cum licencia abbatis in hoc eish non ualeat suffragari et quod abbates, si contra prohibicionem istam fecerint, per superiorem grauissime puniantur, presenti concilio duximus innouandum.</p>
                </div>
                <div>
                    <head>Capitulum 17</head>
                    <p>Ne religiosi secularium placita audiant [4].</p>
                    <p>Item, inhibemus ne religiosi baronum, militum et aliarum secularium potestatum causas aut placita audiant0, aut de hiis intromittere se presumant.</p>
                </div>
                <div>
                    <head>Capitulum 18</head>
                    <p>Ne secularibus dentur loca religiosa [5].</p>
                    <p>Statuimus ne abbates religiosa loca, eciamsi solitaria fuerint, ad tempus aut quoad uixerint laicis concedant, sed talibus conferant quod predicta loca debito seruicio non fraudentur.</p>
                </div>
                <div>
                    <head>Capitulum 19</head>
                    <p>De numero monachorum [6].</p>
                    <p>Prouideant episcopi sollicife, prout inuenimus a pie memorie Gaufrido predecessore nostro statutum et male ab abbatibus custoditum, quod in prioratibus, monachis aut clericis concessis, suppleatur antiquus numerus monachorum, ad quem supplendum et reponendum abbates per diocesanos loci teneantur et, censura ecclesiastica, si necesse fuerit compellantur, nisi aliquid racionale, proposuerint et probauerint per quod ad hoc, merito debeant excusari.</p>
                </div>
                <div>
                    <head>Capitulum 20</head>
                    <p>De pensionibus non impositis [7].</p>
                    <p>Abbates antiquis pensionibus prioratibus impositis sint contenti, nec nouas in eisdem attentent imponere, seu antiquas eciam augmentare et si que de nouo ab eis uel predecessoribus suis sint imposite, precipimus ut, ad eas reuocandas et remittendas, per proprium episcopum compellantur.</p>
                </div>
                <div>
                    <head>Capitulum 21</head>
                    <p>Ne prioratus uacantes denudentur [8].</p>
                    <p>Item, statuimus nec abbates, cum contigerit priores suos cedere aut decedere, prioratus bonis suis audeant denudare, sed saltem tantum de predictis bonis futuris prioribus dimittant quod ipsi fratres et familia usque ad futuram collectam de eisdem competenter sustentari ualeant, et domus prioratum refici et in statu debito conseruari.</p>
                </div>
                <div>
                    <head>Capitulum 22</head>
                    <p>Ne depositum fiant extra suum prioratum [9].</p>
                    <p>Prohibemus, sub pena excommunicacionis, ne quis abbas, prior, uel alia religiosa persona depositum faciant extra suam ecclesiam, monasterium aut prioratum.</p>
                </div>
                <div>
                    <head>Capitulum 23</head>
                    <p>Ut uiri ecclesiastici mercimonalia non exerceant.</p>
                    <p>Item prohibemus districte ne prelati, sacerdotes uel alii clerici beneficiati mercimonalia uel alios turpes contractus inhiant uel exerceant per se uel per alios, nec parciantur in talibus uel societatem de talibus contrahant, cum frequenter, sub colore tali, usure grauissime committantur.</p>
                </div>
                <div>
                    <head>Capitulum 24</head>
                    <p>Ut iudices ecclesiastici potestatem citandi sine litteris pluribus indistincte non committant.</p>
                    <p>Item, quia nonnulli iudices ecclesiastici cupiditate ducti, discurrendo per suas dioceses seu archidiaconatus uel archipresbyteratus, seu eciam decanatus, singulis presbyteris sibi subiectis uel pluribus eorum, potestatem citandi quos uoluerint, coram ipsis committunt, eum per hoc tot uideantur habere iudices uel allocatos, quot sunt pro tempore citatores, ne hec de cetero fiant, statuimus et prohibemus.</p>
                </div>
                <div>
                    <head>Capitulum 25</head>
                    <p>De perturbantibus iurisdiccionis ecclesiastice.</p>
                    <p>Inhibemus eciam sub pena excommunicacionis, isto sacro approbante concilio, ne quis iurisdiccionem impediat ecclesiasticam et ne minis aut terroribus seu per capcionem rerum aut corporum litigantes, super rebus ad forum ecclesiasticum spectantibus reuocet a foro predicto, cum per uiam istam rigor ecclesiasticus et iurisdiccio nequiter eneruentur, precipientes singulis diocesanis ut predictum statutum per ecclesias parrochiales faciant publicari, et illos qui contra fecerint monicione premissa excommunicatos publice denunciari.</p>
                </div>
                <div>
                    <head>Capitulum 26</head>
                    <p>Ne iurisdiccio impediatur [10].</p>
                    <p>Item, cum nonnulli uolentes arctare et diminuere iurisdiccionem Ecclesie, sentencias latas a iuridicibus ecclesiasticis execucioni demandare recusent, et penitus renuant, siue eciam predictas execuciones per alios, qui non sunt de iurisdiccione iudicum impedire faciant et procurent et affectent.</p>
                    <p>Cum nihil prosit litigantibus, sis feratur pro ipsis sentencia, si non demandetur execucioni, prohibemus sub pena excommunicacionis ne quis de cetero talia attentare presumat, precipientes ipsos, qui contra fecerint, legitima monicione premissa, publice denunciari excommunicatos.</p>
                </div>
                <div>
                    <head>Capitulum 27</head>
                    <p>De desponsacionibus clandestinis.</p>
                    <p>Item, cum per matrimonia clandestina a sanctis patribus, non sine causa prohibita, frequenter coniungantur non coniungendi eciam preter detrimentum animarum, quod incurrunt sic coniuncti, rixe, contenciones et guerre inter consanguineos et alios oriantur, et quandoque committantur homicidia, prohibemus firmiter ne fiant huiusmodi clandestina matrimonia, statuentes, isto sacro concilio consentiente, ut persone ecclesiastice, presbyteri et alii clerici, qui talibus matrimoniis intersint in suis ecclesiis seu capellis, eciam talia fieri permittunt, officiis et beneficiis per triennium ipso facto sint suspensi necnon personne taliter contrahentes, ad arbitrium suorum episcoporum pena pecunaria puniantur.</p>
                </div>
                <div>
                    <head>Capitulum 28</head>
                    <p>De commendis.</p>
                    <p>Item, nonnulli episcopi et alii prelati propriis lucris et commodis suorum inhiantes, ecclesias parochiales, que proprios possunt habere sacerdotes, clericis et aliis personis ecclesiasticis habentibus alias ecclesias parochiales uel competenter beneficiatis, ut possint eos pluribus honorare beneficiis, commendant unam uel duas ecclesias parochiales, in animarum suarum periculum et scandalum plurimorum, ut sic habeant commendatas, quas secundum canones habere non possunt intitulatas.</p>
                    <p>Quod fieri de cetero prohibemus statuentes ut qui taliter ecclesias commendatas recipit uel de cetero receperit, careat ecclesia sic sibi commendata, et conferens potestate conferendi illam ecclesiam, illa uice sit priuatus.</p>
                </div>
                <div>
                    <head>Capitulum 29</head>
                    <p>De rebus ecclesie non alienandis et pensionibus non imponendis.</p>
                    <p>Item, cum cultus diuinus ampliari debeat, non arctari, et nonnulli episcopi ecclesias parochiales in reditibus abundantes, que plures possint habere seruitores, diminuto uel arctato numero seruitorum, predictas ecclesias appropiant mense sue, licet sufficiens sit uel debeat sufficiens reputari, sic temporale spirituali preferendo, quod fieri de cetero prohibemus, nisi cum consilio metropolitani et assensu capituli proprii, quod aliter factum fuerit, illud ex tunc denunciamus irritum, et ne in ipsa collacione parochialium ecclesiarum, nouas sibi retineant pensiones uel antiquas, quas in ecclesiis predictis percipiunt, augmentare presumant quod a quibusdam minus caritatiue factum esse dicitur, firmiter prohibemus illud quod contra factum fuerit, irritum decernentes.</p>
                </div>
                <div>
                    <head>Capitulum 30</head>
                    <p>Ne clericus aliquid leget spurio.</p>
                    <p>Item, innouamus concilium Turonense, quod tale est: Presentis auctoritate concilii, prohibemus ne quis beneficiatus clericus, uel in sacris ordinibus constitutus, aliquid legare presumat filio spurio seu proprie concubine in ultima uoluntate, quod si fecerit non ualeat, sed ecclesie applicetur.</p>
                </div>
                <div>
                    <head>Capitulum 31</head>
                    <p>De prebendis sacerdotalibus.</p>
                    <p>Statuimus ut omnes habentes sacerdotales prebendas in Cathedralibus uel collegiatis ecclesiis ibidem in ordine sacerdotali deseruiant, aut per diocesanum illis priuentur et aliis conferantur, qui uelint et possint in eodem ordine deseruire.</p>
                </div>
                <div>
                    <head>Capitulum 32</head>
                    <p>De obseruandis precedentium conciliorum statutis [11].</p>
                    <p>Districte precipimus sub pena excommunicacionis omnia statuta prouincialia predecessorum nostrorum ab omnibus inuiolabiliter obseruari.</p>
                </div>
                <div>
                    <head>Explicit</head>
                    <p>Actum in pleno concilio apud Salmurum in abbacia Beati Florentii die martis post festum beati Andree Apostoli, anno Dominici MCCLIIIo.</p>
                </div>
                <div>
                    <head>Footnotes</head>
                    <p>[1] corpus Christi in parentheses</p>
                    <p>[1a] remoued &lt;&gt;</p>
                    <p>[1b] auxilium in parentheses</p>
                    <p>[2] remoued &lt;&gt;</p>
                    <p>[3] remoued &lt;&gt;</p>
                    <p>[4] remoued &lt;&gt;</p>
                    <p>[5] remoued &lt;&gt;</p>
                    <p>[6] remoued &lt;&gt;</p>
                    <p>[7] remoued &lt;&gt;</p>
                    <p>[8] remoued &lt;&gt;</p>
                    <p>[9] remoued &lt;&gt;</p>
                    <p>[10] remoued &lt;&gt;</p>
                    <p>[11] remoued &lt;&gt;</p>
                </div>
            </div>
        </body>
    </text>
</root>
