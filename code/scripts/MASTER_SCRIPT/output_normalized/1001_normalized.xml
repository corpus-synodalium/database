<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Cahors</title>
                <recordID>1001</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1350</origDate>
                <dateNotes/>
                <origPlace>Cahors</origPlace>
                <diocese>Cahors</diocese>
                <province>Bourges</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1001</p>
                <p>Year: 1350</p>
                <p>Month: None</p>
                <p>Day: None</p>
                <p>Circa: Yes</p>
                <p>DatingNotes: dating uncertain, certainly before mid 15th-c</p>
                <p>Place: Cahors</p>
                <p>Diocese: Cahors</p>
                <p>Province: Bourges</p>
                <p>CountryModern: France</p>
                <p>Latitude: 44.448333</p>
                <p>Longitude: 1.441389</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Martene, Thes, IV, 785-90</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>QUia propter subditorum negligencias multa frequenter sequuntur animarum pericula et damna et incommoda multa multis proueniunt, precipimus quod capellani et rectores diebus dominicis et festiuis publicent sentencias nostras et officialis nostri diligenter iuxta formam sibi datam, nemini parcendo prece, timore, precio, uel amore.</p>
                </div>
                <div>
                    <head>Capitulum 2</head>
                    <p>Item, nullatenus presentibus interdictis uel excommunicatis celebrare presumant; sed eos primo, secundo, tercio moneant, quod exeant de ecclesia, ne diuinum officium perturbent: qui si non exierint, cessent, extrahant uestes sacerdotales, et nobis uel officiali nostro notificent.</p>
                </div>
                <div>
                    <head>Capitulum 3</head>
                    <p>Item, nihil recipiant pro citacionibus faciendis uel mandatis curie complendis.</p>
                </div>
                <div>
                    <head>Capitulum 4</head>
                    <p>Item, statuimus quod signatis litteris, nisi maiori sigillo curie nostre seu officialis nostri sigillatis nullatenus pareant; sed eas retineant et nobis mittant ad expensas nostras una cum nomine eas sibi presentatis.</p>
                </div>
                <div>
                    <head>Capitulum 5</head>
                    <p>Item, nuncios et portitores litterarum curie celeriter expediant, et litteras presentatas sigillent sine dilacione et diffugio, nec mandata notificent citatis uel interdictis seu excommunicatis, donec lator earum iuisse poterit duas leucas uel tres.</p>
                </div>
                <div>
                    <head>Capitulum 6</head>
                    <p>Item, quam citius poterunt nobis notificent uel officiali nostro parochianos suos excommunicatos, quos constiterit ultra annum in excommunicacione fuisse, nec non conspiratores et statuta facientes contra ecclesiasticas libertates, et sortilegos, uel de sortilegio publice diffamatos.</p>
                </div>
                <div>
                    <head>Capitulum 7</head>
                    <p>Item, turbatores iurisdiccionis curie nostre, de quibus dicimus illos esse, qui interdicti et excommunicati requisiti per ipsos rectores uel uicarios eorum nolunt exire ecclesiam, nec permittunt missam celebrare; et illos qui penam imponunt uenientibus ad curiam nostram pro iusticia obtinenda; et illos eciam qui impediunt latores litterarum curie nostre Caturcensis.</p>
                </div>
                <div>
                    <head>Capitulum 8</head>
                    <p>Item, precipimus quod quam cito euenerit aliquos clericos captos per prelatos, barones uel alios nobiles iurisdiccionem temporalem habentes in suis parochiis, requirant eos quod statim mittant eos nobis uel officiali nostro: quod si facere noluerint, cessent penitus a diuinis quamdiu erunt capti ibidem.</p>
                </div>
                <div>
                    <head>Capitulum 9</head>
                    <p>Item, precipimus denunciare excommunicatos omnes illos iuridicos et alios qui clericos capiunt et sine nostra licencia dimittunt.</p>
                </div>
                <div>
                    <head>Capitulum 10</head>
                    <p>Item, moneatis omnes clericos ne portent arma, alioquin per nos uel officialem nostrum grauiter punientur.</p>
                </div>
                <div>
                    <head>Capitulum 11</head>
                    <p>Item, quia ut intelleximus nonnulli interdicti excommunicati damnabiliter se fingunt infirmos, ut a sacerdotibus fraudulenter absolucionem obtineant in mortis articulo constituti; uolentes fraudi et periculo obuiare, precipimus uniuersis rectoribus, capellanis et eorum uicariis, ut cum absolucionem in mortis articulo prebuerint, iniungant infirmis in uirtute prestiti iuramenti quod si conualuerint, infra XV. dies post conualescenciam uel antea, si potuerint, eant uel mittant ad nos uel officialem nostrum pro absolucione obtinenda, si indigeant, uel manifestanda, et pro mandato excommunicacionis suscipiendo ex eisdem.</p>
                    <p>Si abbates contra hanc nostram prohibicionem fecerint, grauiter punientur.</p>
                </div>
                <div>
                    <head>Capitulum 12</head>
                    <p>Prohibemus eciam ne aliquis prior contrahat mutuum ultra summam XL. solidorum Turonensium, nisi de consensu et auctoritate abbatis sui uel alterius superioris: et hec constitucio in parochia prioris publice nuncietur.</p>
                    <p>Si quis uero contra hanc inhibicionem et denunciacionem nostram mutuauerit prioribus, sciant priores ex tali mutuo non teneri, nisi euidenter constare possit pecuniam in utilitatem ecclesie fuisse conuersam.</p>
                </div>
                <div>
                    <head>Capitulum 13</head>
                    <p>Caueant eciam abbates diligenter quod dicti priores domos suorum prioratuum faciant congrue reparari.</p>
                </div>
                <div>
                    <head>Capitulum 14</head>
                    <p>Precipimus de omnibus ecclesiis tam prioralibus quam parochialibus arcas et graueria penitus remoueri.</p>
                    <p>Quod si anno elapso amota non fuerint, ea in usu pauperum conuerti faciemus.</p>
                </div>
                <div>
                    <head>Capitulum 15</head>
                    <p>Choreas fieri in omnibus ecclesiis prohibemus.</p>
                </div>
                <div>
                    <head>Capitulum 16</head>
                    <p>Inhibemus eciam ne monachi minores xx. annis ad prioratus foraneos non conuentuales mittantur, nec morentur ibidem.</p>
                    <p>Hoc autem ab abbatibus sic precipimus obseruari, quia in futuro concilio contra transgressores intendimus durius procedere per suspensionis, excommunicacionis ac alias sentencias quantum iusticia suadebit.</p>
                    <p>De mulieribus in domibus monachorum et aliorum religiosorum non morandis, hoc idem statuimus, quod de presbyteris beneficiatis clericis est statutum.</p>
                </div>
                <div>
                    <head>Capitulum 17</head>
                    <p>Item, quia nonnulli religiosi recipiunt decimas a laicis sine consensu diocesanorum, et aliqui clerici et laici in preiudicium ecclesiarum parochialium iuris prohibicionem contemnentes, sacro approbante concilio ordinamus, quod rectores ecclesiarum, uel eorum uicarii publice semel, secundo et tercio diebus dominicis astante plebe in ecclesiis suis moneant et prohibeant, ne tradendo uel recipiendo de cetero talia attentare presumant.</p>
                    <p>Quod si post monicionem contra fecerint, tam tradentes quam recipientes, nisi de causa iusta et racionabili super hoc defendi ualeant, excommunicacioni subiaceant ipso facto: quam excommunicacionem publice precipimus in ecclesiis parochialibus nunciari, et nomina excommunicatorum diocesano, uel officiali suo in scriptis dari: qui contra constitucionis huius uiolatores procedant quantum fuerit racionis.</p>
                </div>
                <div>
                    <head>Capitulum 18</head>
                    <p>Quia uero tam abbates quam priores conuentuales, mortuis uel amotis prioribus ex causa, bona que in eorum ecclesiis inueniunt capiunt et adoptant: prohibemus ne de cetero talia attentent, nisi tantum dimittant de bonis eisdem ibidem, quo usque ad fructus sequentes ualeat competenter domibus et prioratibus prouideri.</p>
                    <p>Si uero contra fecerint, diocesani arbitrio puniantur.</p>
                </div>
                <div>
                    <head>Capitulum 19</head>
                    <p>Statutum uero quoddam antiquum editum inuenimus in prouinciali concilio Bituricensi per hec uerba:</p>
                    <p>[1] Ne decedentium uoluntates, quas pium est execucioni demandari, per aliquorum maliciam ualeant occultari: statuimus ut infra xv. dies a tempore obitus testatoris, ad episcopum uel archidiaconum loci uel alios, qui loco ipsorum super hoc fuerint deputati, uel ad illos qui iurisdiccionem episcopalem habere noscuntur, accedant, ordinacionem seu testamentum, si scriptum fuerit delaturi: uel si scriptum non fuerit, per sacramentum ipsorum quos testator tunc disposuit prolaturi, ut ipsius testatoris uoluntas in forma publica redigatur. [2]</p>
                </div>
                <div>
                    <head>Capitulum 20</head>
                    <p>Iniungimus episcopis et archidiaconis et aliis iurisdiccionem habentibus ecclesiasticam, ut si executores testamentorum in exequendo decedentium uoluntatem, ipsam fideli execucioni demandent: quibus prelatis et executoribus sub interminacione diuini iudicii firmiter inhibemus, ne quis de bonis decedentium in proprios usus conuertere uel eciam detinere presumat; statuentes quod si executores aliquid quod sibi deberi asserunt propria auctoritate usurpandum duxerint, illud restituere compellantur, accione eciam, si que sibi super eodem debito competierit, sint sua temeritate priuati, nisi id restituerint, ex quo super hoc fuerint moniti competenter.</p>
                </div>
                <div>
                    <head>Capitulum 21</head>
                    <p>Item, statuimus quod executores titulo emcionis, seu alio nihil de bonis retineant testatoris, nisi ab ipso testatore uel legatum sibi expresse fuerit uel concessum, quod eciam sine auctoritate iudicis non potuerunt retinere.</p>
                    <p>Et si quis contra presumserit attentare, pretium amittet, si causa uendicionis presumserit retinere et si alia causa, iudicis arbitrio punietur.</p>
                </div>
                <div>
                    <head>Capitulum 22</head>
                    <p>Cum uero nihil est quod magis hominibus debeatur, quam quod supreme eorum uoluntates execucioni mandentur, nihil est quod negligentius persoluatur: idcirco firmiter iniungimus prelatis et uniuersis iurisdiccionem habentibus, ut si executores seu heredes in exequendis decedentium uoluntatibus inueniantur negligentes, ipsas fideli execucione demandent, prout in sacris constitucionibus est statutum.</p>
                </div>
                <div>
                    <head>Capitulum 23</head>
                    <p>Attendentes autem plurimum spectare ad salutem animarum illorum qui testamenta sua condere uolunt, seu ultimas uoluntates, ut capellani ecclesiarum quarum parochiani existunt, et a quibus debent recipere ecclesiastica sacramenta, intersint testamentis et ultimis disposicionibus eorumdem, pro inducendo eos ad emendandum forefacta, et restituendum illicite acquisita, et alia ordinanda que ad salutem pertineant animarum: cum et ex presencia sacerdotis testamentum per canones reddatur efficacius approbatum: considerantes quod tuicio et execucio testamentorum ad pontificis pertineat auctoritatem secundum ciuiles et canonicas sancciones, statuimus et statutum huiusmodi precipimus publicari, ut quicumque testari uoluerint, proprium sacerdotem et curatum aut aliquem ordinarium ad testamenti sui faccionem aduocent; in cuius presencia manifeste appareat de testatoris libera uoluntate.</p>
                </div>
                <div>
                    <head>Capitulum 24</head>
                    <p>Statuimus, ut omnes et singuli qui per annum et amplius sustinuerint excommunicacionis sentenciam, moneantur diligenter, ut infra duos menses a tempore monicionis computandos faciant se absolui, denunciando eis quod si id omiserint, nullomodo parceretur eis de emenda IX. [3] Parisiensis, que integre leuentur ab eisdem, qua monicione, denunciacione [4] et deinde fiant littere illorum per quos monebuntur nomina continentes, cum adhibicione testium qui similiter inscribantur; et si elapsis dictis duobus mensibus dicti excommunicati moniti eamdem excommunicacionis sentenciam sustinuerint, predicte littere mittantur diocesano, uel eius officiali, qui procedant contra eos hoc modo: monebunt seculares potestates, et compellent si opus fuerit per censuram ecclesiasticam, ut eos excommunicatos redire compellant ad unitatem ecclesie, iniiciendo manus in personas et bona ipsorum.</p>
                </div>
                <div>
                    <head>Capitulum 25</head>
                    <p>Item, competenti monicione premissa excommunicabunt participantes ipsis.</p>
                </div>
                <div>
                    <head>Capitulum 26</head>
                    <p>Item, citabunt dictos excommunicatos tamquam suspectos de fide responsuros, et si comparuerint, procedetur contreos, et tamquam suspecti de fide excommunicabuntur, et nihilominus citabuntur ad sequentem synodum, iusticiam pro cause meritis recepturi.</p>
                    <p>Et si interim faciant se absolui, tunc procedatur contra eos secundum formam canonis.</p>
                </div>
                <div>
                    <head>Capitulum 27</head>
                    <p>De his [5] tunc eos non recipiant ad diuina, nisi de mandato nostro uel officialis nostri.</p>
                </div>
                <div>
                    <head>Capitulum 28</head>
                    <p>Item, precipimus uniuersis et singulis rectoribus et aliis curatis sub pena excommunicacionis, quod habenat transcriptum articulorum presentium, quos inuenient apud archipresbyteros uel apud audienciarium curie nostre Cadurcensis infra festum B. Marie Magdalene.</p>
                </div>
                <div>
                    <head>Capitulum 29</head>
                    <p>Item, precipimus et mandamus alia synodalia firmiter obseruari, hoc excepto quod uolumus et precipimus recipi et sigillari in dicte curie nostre [6] licet post mensem a tempore impetratorum interdictorum fuerint presentata.</p>
                </div>
                <div>
                    <head>Capitulum 30</head>
                    <p>Item, predicta sic precipimus exacta diligencia conseruari sub pena officiorum et beneficiorum, quod si qui reperti fuerint inobedientes uel negligentes in eis seruandis, ita grauiter punientur, quod pena docente recognoscent quantum in execucione mandati prelatorum inobedientes existunt.</p>
                </div>
                <div>
                    <head>Capitulum 31</head>
                    <p>Preterea cum aliqui rectores, capellani, seu perpetui uicarii reditibus suis et bonis ecclesiasticis abutentes, ipsos non solum in alienos, sed in illicitos et uiciosos usus quandoque conuertunt, deuastant et consumunt, quod propter penuriam, in qua suis culpis exigentibus, uel alias motu inordinato contra iura ad obligacionem, quandoque ad alienacionem terrarum et iurium ecclesiarum suarum nec non et librorum et aliorum ecclesiasticorum diuino cultui deputatorum prorumpunt: nos uolentes, ut tenemur, dictarum ecclesiarum damnis et utilitatibus prouidere, ne de cetero talia fiant, sub pena suspensionis officiorum et priuacionis beneficiorum penitus prohibemus, statuentes alienaciones et obligaciones huiusmodi, si quas de cetero de predictis fieri contingat, preter penas predictas, ipso facto penitus non tenere, et recipientes per censuram ecclesiasticam et alia debita iuris remedia ad restituendum ecclesie cuius erant libere compellantur, nisi predictas alienaciones ex causa de nostra licencia speciali contingat fieri.</p>
                </div>
                <div>
                    <head>Capitulum 32</head>
                    <p>Sane cum secundum canonicas sancciones, eius sit soluere cuius est ligare, ac confessores debeant diligenter inquirere confitentes de predictis circumstantiis peccatorum, et multi excommunicacionem frequenter incurrunt latam in turbatores curie nostre, et in illos qui impediunt et molestant uenientes ad curiam nostram pro iusticia obtinenda: precipimus rectoribus ecclesiarum ceterisque curam animarum habentibus et eorum uicariis et capellanis, ut in confessionibus audiendis sollicite studeant confitentes inquirere si dictam iurisdiccionem turbauerint, uel nuncios curie, uel alios quoscumque ad ipsam curiam pro obtinenda iusticia uenientes inuenire uolentes molestauerint uel impediuerint, seu impediri uel molestari procurauerint per se uel per alium, uel eciam consenserint probibendo ipsos ne uenirent ad curiam, uel ne citarent aliquem ad eam, uel ut citacione facta desisterent, uel compellendo ipsos desistere, uel aliquam faciendo liberari a curia, uel absolui, seu imponendo penam uolentibus uel citantibus, uel desistere nolentibus seu aliquid exigendo ab eis uel aliis quouis modo: et si sic uel alias maiori excommunicacione ligatos inuenerint, ad nos uel officialem nostrum absoluendos remittant uel ad superiores, si ad eos fuerint remittendi, et in his et aliis diligenter obseruent constituciones concilii Bituricensis, ut animarum pericula euitentur, et non debilitetur neruus ecclesiastice discipline.</p>
                </div>
                <div>
                    <head>Explicit</head>
                    <p>Explicit synodales ecclesie Caturcensis, Deo gracias.</p>
                </div>
                <div>
                    <head>Footnotes</head>
                    <p>[1] Quotacion marks in margin start here.</p>
                    <p>[2] Quotacion marks in margin end here.</p>
                    <p>[3] gap but not marked with dots.</p>
                    <p>[4] Gap marked with &quot;. . . .&quot;.</p>
                    <p>[5] Gap marked with &quot;. . . .&quot;.</p>
                    <p>[6] Gap marked with &quot;. . .&quot;.</p>
                </div>
            </div>
        </body>
    </text>
</root>
