<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Meaux</title>
                <recordID>0184</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1363</origDate>
                <dateNotes/>
                <origPlace>Meaux</origPlace>
                <diocese>Meaux</diocese>
                <province>Sens</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 184</p>
                <p>Year: 1363</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Meaux</p>
                <p>Diocese: Meaux</p>
                <p>Province: Sens</p>
                <p>CountryModern: France</p>
                <p>Latitude: 48.960278</p>
                <p>Longitude: 2.888333</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Martene, Thes., IV, coll 915-23</p>
                <p>EditionOther: None</p>
                <p>SourceNotes: None</p>
                <p>TranscriptionNotes: In two parts</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>OFficialis Meldensis decano de Columbariis, salutem.</p>
                    <p>Aliqua statuta synodalia antiqua et noua in synodo Meldensi publicata, ut inferius continentur, uobis mittimus, ut eorum copiam apud uos habeatis.</p>
                    <p>Et per curatos uestri decanatus penes se habeantur.</p>
                    <p>Et inter alia statuta inseri, eaque frequenter publicari faciatis, et legi cum ceteris statutis antiquis synodalibus faciatis.</p>
                </div>
                <div>
                    <head>Capitulum A1</head>
                    <p>Contra curatos.</p>
                    <p>Statutum antiquum.</p>
                    <p>Omnes persone, que de iure, usu et consuetudine tenentur uenire ad synodum et non ueniunt, reputantur contumaces, nisi tales sint canonice impediti.</p>
                    <p>Super quo impedimento excusatores tenentur habere speciales, uel non ueniendi licenciam a summo pontifice, uel aliis superioribus nostris, aut a nobis ostenderint habuisse, ipsosque in hiis scriptis excommunicamus, et per diocesim excommunicati denuncientur, donec a canone absoluti fuerint.</p>
                </div>
                <div>
                    <head>Capitulum A2</head>
                    <p>Item, statutum antiquum quo continetur quod caste uiuere debent uniuersi presbyteri in sacris ordinibus constituti ab omni vicio libidinis precauentes.</p>
                    <p>Strictissime inhibemus ac iniungimus omnibus curatis et ecclesiarum rectoribus diocesis Meldensis sub pena excommunicacionis et priuacionis beneficiorum suorum, ne in domibus eorum concubinas, focarias, ganeas, populas, seu alias iuuenes mulieres suspectas, de quibus possit suspicio exoriri habere presumant, ipsosque tenore presentium monemus, ut a se illas remoueant, ipsas nullatenus admissuri, sub penis excommunicacionis et amissionis beneficiorum suorum, una monicione pro omnibus monemus.</p>
                    <p>Quod si premissa non adimpleuerint, aut in contrarium uenerint, racione premissa absque ulteriori monicione ad priuacionem suorum beneficiorum procedemus, et ulterius prout est canonicis constitucionibus et synodalibus et conciliis prouincialibus constitutum.</p>
                </div>
                <div>
                    <head>Capitulum A3</head>
                    <p>Item, precipimus omnibus decanis nobis subditis sub pena emende, quatenus omnes curatos in presenti synodo minime comparentes, nec residenciam in suis curis facientes, nobis antequam recedant aut saltem infra octo dies proximo numerandos per suas speciales litteras nobis notificent.</p>
                    <p>Idem de ceteris in Meldensi diocesi beneficiatis uolumus obseruari.</p>
                </div>
                <div>
                    <head>Capitulum A4</head>
                    <p>Item, statutum antiquum.</p>
                    <p>Suscepti regiminis cura nos sollicitat in damnositatibus nostre ecclesie subuenire, et iura et libertates eiusdem industria ac remedio quibus possumus defendere.</p>
                    <p>Idcirco in hiis scriptis excommunicamus omnes qui de cetero impedient iurisdiccionem nostram ecclesiasticam, clam uel manifeste, directe uel indirecte, cui statuto adiiciendo nos officialis Meldensis inhibemus abbatibus, prioribus, decanis, archidiaconis, presbyteris, et aliis personis ecclesiasticis domino episcopo Meldensi subditis, sub pena excommunicacionis et emende, ne indebite aliquid attentent, innouent, uel immutent, quod sit in preiudicium iurisdiccionis ecclesiastice dicti domini; et ne cuiuscumque inferioris domini mandata contra iura exequantur.</p>
                </div>
                <div>
                    <head>Capitulum A5</head>
                    <p>Item, cum sit ecclesiasticis beneficiis ipsorum dispendiosa uacacio, quam periculosa soleat esse animabus non iura testantur, sed magistra rerum experiencia efficax manifestat.</p>
                    <p>Cupientes ipsorum uacacionibus diurnis obuiare, precipimus sub pena suspensionis a diuinis et emende, omnibus decanis nobis subditis, quatenus uacacionem beneficiorum memoratorum nobis antequam recedant, notificent.</p>
                    <p>Et quamprimum aliqua uacare contigerit, infra quindecim dies a dicta uacacione sibi notos reddant debite cerciores.</p>
                </div>
                <div>
                    <head>Capitulum A6</head>
                    <p>Item, quia hii qui ad regimen ecclesiarum assumuntur, ut gregis sibi crediti diligentius gerere curam possint, in eisdem residere personaliter tenentur: nihilominus hii rectores animarum cura postposita a dictis beneficiis absentes sine causa racionabili et superiorum licencia absunt, et inofficiata deserunt, et in alienis beneficiis usque hodie demorantur: licet tempore quo recipiunt beneficia, de facienda residencia et oneribus beneficiorum incumbentibus supportandis prestiterint iuramentum; alienisque beneficiis deseruiant, ad sua non attendentes [1] que tamen beneficia ecclesiastica propter officia diuina sunt constituta [2] et minime deseruita et si officiata minus bene domosque beneficia beneficiorum eorum nimis deformari permittunt: ex quibus diuinus cultus minuitur, ecclesiastica sacramenta contemnuntur, crescit indeuocio populi, pullulant hereses, morum subuersio in populo et clero frequenter obrepit, et animarum pericula et corporum quamplurima in diuine Maiestatis offensam et scandalum quamplurimorum subsequuntur.</p>
                    <p>Hinc est quod cupientes necessitatibus ecclesiarum subuenire, et beneficiatorum periculosam negligenciam iuris execucione supplere, tenore presentium monemus omnes et singulos rectores ecclesiarum parochialium ciuitatis et diocesis Meldensis, et sub debito iuramenti, et sub pena suspensionis, excommunicacionis, et priuacionis beneficiorum eorumdem, et aliis canonicis penis precipimus, quatenus in suis predictis ecclesiis resideant, et omnia que ad ipsos spectant exerceant, prout est a sanctis patribus constitutum: alioquin contra ipsos per execucionem premissorum procedemus, si premissa neglexerint adimplere.</p>
                </div>
                <div>
                    <head>Capitulum A8</head>
                    <p>Item, cum omnibus piis uoluntatibus est per locorum diocesanos prouidendum, ut secundum uoluntatem defuncti contra non procedatur, curatis parochialibus nobis subditis sub pena decem librarum precipimus, et eos tenore presentium committimus, quatenus dum quis eorum parochianus, aut alius infra limitem sue parochie contigit mori, illico post obitum suum corpore ecclesiastice tradito sepulture, citent peremtorie coram nobis ad certam diem competentem ipsius defuncti executores aut heredes ad exhibendum nobis defuncti dictum testamentum, et reddendum tempore debito de suscepte execucionis officio debitam racionem.</p>
                    <p>Alioquin ad execucionem pene premisse et alias contra ipsos procedemus.</p>
                    <p>Data fuit hec copia decano de Columbariis die Iouis ante festum apostolorum Simonis et Iude.</p>
                    <p>Anno Domini millesimo trecentesimo sexagesimo tercio.</p>
                </div>
                <div>
                    <head>Capitulum B1</head>
                    <p>OMnes illi qui in presenti synodo comparere tenentur et non intersunt, nisi legitimum impedimentum seu iustam excusacionem habuerint, de quibus infra mensem proximo futurum legitima nobis seu officiali nostro fuerit facta fides, reputamus contumaces, ac ipsos omnes et singulos cuiuscumque status, gradus, ordinis, aut condicionis existant; quos sua exigente contumacia in hiis scriptis excommunicamus, dicto lapso tempore casu premisso excommunicatos nominatim et palam ac publice denunciari faciemus.</p>
                </div>
                <div>
                    <head>Capitulum B2</head>
                    <p>Item, omnes gracias et litteras cuiuscumque tenoris existant per nos aut uicarios seu officiales nostros factas et concessas reuocamus.</p>
                </div>
                <div>
                    <head>Capitulum B3</head>
                    <p>Item, scire debent omnes curati seu rectores ecclesiarum parochialium tam per iuramentum in sua institucione fieri seu prestari solitum, quam alias ad residenciam personalem in suis ecclesiis efficaciter obligari, nisi per nos seu uicarios nostros uel alium ad hoc a nobis potestatem habentem secum fuerit legitime dispensatum.</p>
                </div>
                <div>
                    <head>Capitulum B4</head>
                    <p>Item, quod fructus beneficiorum, in quibus non sunt curati, uel quorum curati sunt absentes, uel non promoti, et eciam illorum qui non comparuerunt in synodo presenti, et qui in ecclesiis suis die sabbati sancta non interfuerunt, ad nos spectant; et de hoc caueant decani et quod diligenciam faciant de leuando et colligendo tales fructus quilibet in decanatu suo: nam si super hoc fuerit defectus factus, ipsos fructus beneficiorum predictorum recuperabimus.</p>
                </div>
                <div>
                    <head>Capitulum B5</head>
                    <p>Item, quod fructus et prouentus beneficiorum omnium tam ecclesiarum parochialium, quam aliorum quorum possessores nondum prestiterunt iuramentum, a suis predecessoribus in sua institucione nobis aut nostris predecessoribus prestari solitum, ad manus nostras ponant, quousque per se uel procuratorem idoneum dictum iuramentum prestiterint, et fidem fecerint de titulo, si alias quam auctoritate nostra fuerint instituti.</p>
                </div>
                <div>
                    <head>Capitulum B6</head>
                    <p>Cum nos in synodalibus nostris institutis annorum precedentium monuerimus et moneri fecerimus in scriptis rectores et administratores leprosiarum, xenodochiorum, domorum-Dei, et aliorum piorum locorum nostre diocesis, quatenus infra duos menses a die tunc celebrate synodi, coram nobis aut deputatis nostris, cum titulis suarum rectoriarum, gestis et compotis sue administracionis comparerent: in quo penitus fuerunt negligentes et rimissi.</p>
                    <p>Ea propter monemus omnes et singulos dictorum locorum piorum rectores hac nostre synodi peremtoria monicione pro omnibus, quatenus infra unius mensis proximo sequentis spatium, dictos suos titulos et compota afferant ad nos aut curiam nostram ea uerificaturi: alioquin contra ipsos, et eorum quemlibet, ad priuacionem dictarum rectoriarum et administracionum, et alias prout iuris fuerit et racionis procedemus.</p>
                </div>
                <div>
                    <head>Capitulum B7</head>
                    <p>Item, uobis omnibus et singulis presbyteris sub pena excommunicacionis districte precipimus, quatenus infra tempora debita omnia testamenta parochianorum uestrorum, nec non cauciones intestatorum erga officiarios testamentorum curie nostre Meldensis afferatis, seu mittatis grossata in forma, prout decet, et sub eadem excommunicacionis pena de dictis testamentis seu eorum effectu faciatis registrum seu prothocolum, quod penes uos remaneat.</p>
                </div>
                <div>
                    <head>Capitulum B8</head>
                    <p>Item, precipimus ut unusquisque presbyter parochialis scribat omnia nomina excommunicatorum parochie sue, et causam excommunicacionis, et ea recitet omnibus diebus dominicis in ecclesia sua, ut euitentur ab omnibus, et erubescentes ad satisfaccionem citius reuocentur: et dicantur qui sunt excommunicati maiori sentencia uel aggrauati, et si transierint ad aliam ecclesiam, dimittent successori suo nomina excommunicatorum sigillo sua sigillata.</p>
                    <p>Quod si per eos in hoc defectus fuerit, ut audiuimus, ex quo cimeteriorum polluciones et pleraque uidimus inconueniencia contigisse, ipsos sub pena centum solidorum Turonensium premonemus, quam super eis leuabimus, faciemusque damna passis interesse resarciri.</p>
                </div>
                <div>
                    <head>Capitulum B9</head>
                    <p>Item, precipimus sacerdotibus, ut omnes reditus et possessiones ecclesie scribant in missalibus suis, et si aliquos reditus aut possessiones in posterum eis aut eorum ecclesie inter uiuos, uel in ultima uoluntate relinqui contigerit in perpetuum uel ad tempus, predicta relicta diligenter et infra anni spatium ecclesie sue expediri faciant aut procurent, copiamque testamenti aut alterius cuiuslibet uoluntatis derelicti sub debito iuramenti et excommunicacionis pena.</p>
                    <p>Et prohibetur penitus omnibus presbyteris et parochialibus, ne de hiis que sunt ecclesie aut presbyterii alienent ab ecclesia, nisi per consilium episcopi, legataue perpetua aut in perpetuum.</p>
                </div>
                <div>
                    <head>Capitulum B10</head>
                    <p>Item, precipimus omnibus curatis et capellanis quatenus dictum sanctum chrisma uadant quesitum in sua propria persona, uel ipsum mittant quesitum per certum presbyterum notum et probatum, et non per aliam personam.</p>
                </div>
                <div>
                    <head>Capitulum B11</head>
                    <p>Item, monemus omnes et singulos retinentes oblaciones et legata facta ecclesie Meldensi, et indulgentie de alto passu, quatenus infra sex dies illas oblaciones et legata afferant, seu mittant magistro fabrice dicte ecclesie sub pena excommunicacionis.</p>
                </div>
                <div>
                    <head>Capitulum B12</head>
                    <p>Finito sermone et laicis exclusis, queratur utrum sint presentes archidiaconi, abbates, priores, et curati qui debent et tenentur personaliter interesse in synodo, et uocentur alta uoce.</p>
                    <p>Archidiaconus Meldensis.</p>
                    <p>Archidiaconus Brie.</p>
                    <p>Abbas Resbacensis.</p>
                    <p>Abbas S. Faronis.</p>
                    <p>Abbas de Cagia.</p>
                    <p>Abbas de Iulliaco.</p>
                    <p>Abbas de Camera-fontis.</p>
                    <p>Prior de Cella.</p>
                    <p>Prior de Radolio.</p>
                    <p>Prior sancte Celinie.</p>
                    <p>Decanatus de Domno-Martino.</p>
                    <p>Curatus de Triabaldoli.</p>
                    <p>Curatus de Charmentreio.</p>
                    <p>Curatus de Preciaco.</p>
                    <p>Curatus de Fraxinis.</p>
                    <p>Curatus de Iablinis.</p>
                    <p>Curatus de Leschiis.</p>
                    <p>Curatus de Chaliferno.</p>
                    <p>Curatus de Anneto.</p>
                    <p>Prior de Domno-Martino.</p>
                    <p>Prior de Cloia.</p>
                    <p>Prior de Soulliaco.</p>
                    <p>Prior de Gressiaco.</p>
                    <p>Prior de sancto Maximo.</p>
                    <p>Curatus de Compenso.</p>
                    <p>Curatus de Moriaco.</p>
                    <p>Curatus de Mictriaco.</p>
                    <p>Curatus de Mesnilio.</p>
                    <p>Curatus de Malo-respectu.</p>
                    <p>Curatus de Monciaco-ueteri.</p>
                    <p>Curatus de Uilla-noua.</p>
                    <p>Curatus de Nouo-monasterio.</p>
                    <p>Curatus de Tilthiis.</p>
                    <p>Curatus de Milliaco.</p>
                    <p>Curatus de Nantholeto.</p>
                    <p>Curatus de Plexeto-Pomponie.</p>
                    <p>Curatus de Plexeto-episcopi.</p>
                    <p>Curatus de Iuerniaco.</p>
                    <p>Curatus de Charniaco.</p>
                    <p>Curatus de Uilla-Regis.</p>
                    <p>Curatus de Cuisiaco.</p>
                    <p>Curatus de Uinantiis.</p>
                    <p>Curatus de Monte-igerii.</p>
                    <p>Curatus de Monte-ionis.</p>
                    <p>Curatus de Uenilliaco.</p>
                    <p>Curatus de Insulis.</p>
                    <p>Curatus de Messiaco.</p>
                    <p>Curatus de sancto Medardo.</p>
                    <p>Curatus de Rouuris.</p>
                    <p>Curatus de sancto Saturnino.</p>
                    <p>Decanatus de Aciaco.</p>
                    <p>Curatus de Aciaco.</p>
                    <p>Curatus de sancto Suppleto.</p>
                    <p>Curatus de sancto Pathusio.</p>
                    <p>Curatus de Oisseriaco.</p>
                    <p>Curatus de S. Petri de Bregiaco.</p>
                    <p>Curatus de S. Germani de Bregiaco.</p>
                    <p>Curatus de Pereio.</p>
                    <p>Curatus de Sanaberis, Cannaberis uulgo Senneuieres.</p>
                    <p>Curatus de Boissiaco et Freneio.</p>
                    <p>Curatus de Uillaribus sancti Genesii.</p>
                    <p>Curatus de Boullenciaco.</p>
                    <p>Curatus de Estauigniaco.</p>
                    <p>Curatus de Boulleria.</p>
                    <p>Curatus de Nantholio-Haudouini.</p>
                    <p>Curatus de Lingniaco.</p>
                    <p>Curatus de Cuuernione.</p>
                    <p>Curatus de Capre-uilla.</p>
                    <p>Curatus de Uilla-noua iuxta Thoriacum.</p>
                    <p>Curatus de Marolio-firmitatis.</p>
                    <p>Curatus de Nouis-casis.</p>
                    <p>Curatus de Uilla-Refredi.</p>
                    <p>Curatus de Rouuris.</p>
                    <p>Curatus de Migniis.</p>
                    <p>Curatus de Roseto in Meldico.</p>
                    <p>Curatus de Ongnia.</p>
                    <p>Curatus de Tronciaco.</p>
                    <p>Curatus de Plexeto-Placiati.</p>
                    <p>Curatus de Plexeto-Uicecomitis.</p>
                    <p>Curatus de Congiaco.</p>
                    <p>Curatus de Silliaco.</p>
                    <p>Curatus de Uinciaco et Magnopere.</p>
                    <p>Curatus de Putheolis.</p>
                    <p>Curatus de Ponciaco.</p>
                    <p>Curatus de Chamberiaco.</p>
                    <p>Curatus de Latiniaco-sicco.</p>
                    <p>Curatus de Maquelinis.</p>
                    <p>Curatus de Nantholio prope Meldas.</p>
                    <p>Curatus de Bes et Antilliaco.</p>
                    <p>Curatus de Fourberiaco.</p>
                    <p>Curatus de Berregniaco.</p>
                    <p>Decanus de Gandeluco.</p>
                    <p>Curatus de Fullanis.</p>
                    <p>Curatus de Montigniaco.</p>
                    <p>Curatus de Bruneto.</p>
                    <p>Curatus de Uallibus.</p>
                    <p>Curatus de Gandeluco.</p>
                    <p>Curatus de Uandereto.</p>
                    <p>Curatus de Germiniaco subtus Columbas.</p>
                    <p>Curatus de Dusiaco.</p>
                    <p>Curatus de Croiaco.</p>
                    <p>Curatus de Malleo.</p>
                    <p>Curatus de Lisiaco.</p>
                    <p>Curatus de Merriaco.</p>
                    <p>Curatus de Tancroto.</p>
                    <p>Curatus de Iehanguis.</p>
                    <p>Curatus de Uillaribus-Rigaudi.</p>
                    <p>Curatus de Columbis.</p>
                    <p>Curatus de Conchereto et Cresponello.</p>
                    <p>Curatus de Ocquerria.</p>
                    <p>Curatus de Rapido-monte.</p>
                    <p>Decanus de Firmitatibus.</p>
                    <p>Curatus de Triaportu.</p>
                    <p>Curatus de Insulis et Ermenteriis.</p>
                    <p>Curatus de S. Iohanne de duobus gemellis.</p>
                    <p>Curatus de Uciaco.</p>
                    <p>Curatus de Samerone.</p>
                    <p>Curatus de Sinello.</p>
                    <p>Curatus de Ligniaco.</p>
                    <p>Curatus de septem Sortibus.</p>
                    <p>Curatus de Firmitate-Augulphi.</p>
                    <p>Curatus de Condeto.</p>
                    <p>Curatus de Radolio.</p>
                    <p>Curatus de Lusenciaco.</p>
                    <p>Curatus de Meriaco.</p>
                    <p>Curatus de sancta Alda.</p>
                    <p>Curatus de Chaminiaco.</p>
                    <p>Curatus de Busseriis.</p>
                    <p>Curatus de sancto Cirico.</p>
                    <p>Curatus de sancto Audeno.</p>
                    <p>Curatus de Orliaco.</p>
                    <p>Curatus de Belloto.</p>
                    <p>Curatus de Hondeuillaribus.</p>
                    <p>Curatus de sancto Bartholomeo.</p>
                    <p>Curatus de sancti Martini de Campis.</p>
                    <p>Curatus de Firmitate-Galcherii.</p>
                    <p>Curatus de Ioiaco supra Mucram.</p>
                    <p>Curatus de Chatrongiis.</p>
                    <p>Curatus de Choisiaco.</p>
                    <p>Curatus de S. Remigio de Uanna.</p>
                    <p>Curatus de sancto Simeone.</p>
                    <p>Curatus de Chanseriaco.</p>
                    <p>Curatus de Doua.</p>
                    <p>Curatus de S. Germani subtus Doua.</p>
                    <p>Curatus de Boissiaco.</p>
                    <p>Curatus de Chailliaco.</p>
                    <p>Curatus de Saciaco.</p>
                    <p>Decanatus de Columbariis.</p>
                    <p>Curatus de Columbariis.</p>
                    <p>Curatus de Alneto.</p>
                    <p>Curatus de Moroto.</p>
                    <p>Curatus de Girodi-monasterio.</p>
                    <p>Curatus de Domunculis.</p>
                    <p>Curatus de Pomora.</p>
                    <p>Curatus de Sanciaco.</p>
                    <p>Curatus de Hoto et Uallecuriali.</p>
                    <p>Curatus de sancto Fiacrio.</p>
                    <p>Curatus de sancto Pathusio.</p>
                    <p>Curatus de sancto Augustino.</p>
                    <p>Curatus de Sanctis.</p>
                    <p>Curatus de Bellatilia.</p>
                    <p>Curatus de Amilliaco.</p>
                    <p>Curatus de Dagniaco.</p>
                    <p>Curatus de Bannoto.</p>
                    <p>Curatus de Ioiaco-castro.</p>
                    <p>Curatus de Uodoia.</p>
                    <p>Prior Curatus de Peciaco.</p>
                    <p>Curatus de Planeto.</p>
                    <p>Curatus de Plexeto defuncti Aussoldi.</p>
                    <p>Curatus de Wisseria.</p>
                    <p>Decanatus de Creciaco.</p>
                    <p>Curatus de Mariolo prope Meldas.</p>
                    <p>Curatus de Condero sancte Libarie.</p>
                    <p>Curatus de Elbeliaco.</p>
                    <p>Curatus de Coupeoreto.</p>
                    <p>Curatus de Magniaco.</p>
                    <p>Curatus de Bailliaco.</p>
                    <p>Curatus de Uilla-nouis-Comitis.</p>
                    <p>Curatus de Curia-Ebrodi.</p>
                    <p>Curatus de Uillaribus supra Mucram.</p>
                    <p>Curatus de Monteriaco.</p>
                    <p>Curatus de Coulliaco.</p>
                    <p>Curatus de S. German iuxta Coulliacum.</p>
                    <p>Curatus de Quinciaco.</p>
                    <p>Curatus de Boulleria.</p>
                    <p>Curatus de Colummis.</p>
                    <p>Curatus de Cella.</p>
                    <p>Curatus de Guerardo.</p>
                    <p>Curatus de Pesargiis.</p>
                    <p>Curatus de Tonquino.</p>
                    <p>Curatus de Ulmellis.</p>
                    <p>Curatus de Hungniaco.</p>
                    <p>Curatus de Uilla-noua la Huree.</p>
                    <p>Curatus de Nigella.</p>
                    <p>Curatus de Brolio.</p>
                    <p>Curatus de Roseto in Bria.</p>
                    <p>Curatus de Uenulla.</p>
                    <p>Curatus de Capellagerii.</p>
                    <p>Curatus de Fontaneto.</p>
                    <p>Curatus de Mella.</p>
                    <p>Curatus de Crepicordio.</p>
                    <p>Curatus de Domno Martino in Bria.</p>
                    <p>Curatus de Moressardo et Tigellis.</p>
                    <p>Curatus de Creciaco.</p>
                    <p>Curatus de Capella iuxta Creciacum.</p>
                </div>
                <div>
                    <head>Explicit</head>
                    <p>EXPLICIT.</p>
                </div>
                <div>
                    <head>Footnotes</head>
                    <p>[1] open round brackets here</p>
                    <p>[2] close round brackets here</p>
                </div>
            </div>
        </body>
    </text>
</root>
