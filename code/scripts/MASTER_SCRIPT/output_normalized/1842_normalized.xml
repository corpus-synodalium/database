<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Padua</title>
                <recordID>1842</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1290</origDate>
                <dateNotes/>
                <origPlace>Padua</origPlace>
                <diocese>Padua</diocese>
                <province>Aquileia</province>
                <country>Italy</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1842</p>
                <p>Year: 1290</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: between August and October (year not certain, but likely)</p>
                <p>Place: Padua</p>
                <p>Diocese: Padua</p>
                <p>Province: Aquileia</p>
                <p>CountryModern: Italy</p>
                <p>Latitude: 45.416667</p>
                <p>Longitude: 11.866667</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Bernardo di Agde</p>
                <p>IssuingAuthorityAlt: None</p>
                <p>RegnalStart: 1287</p>
                <p>RegnalEnd: 1295</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Ceccon, SInodi diocesane, 181-186</p>
                <p>EditionOther: Gaffuri, Tentativo di riforma, 467-72</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'WebDownload']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>Preterea, ut clerici qui in se debent esse regula et aliis exemplum et speculum honestatis, clericaliter et non laicaliter uiuant, cum scriptum sit maledictus homo qui duabus uiis terram ingreditur [1], hac generali synodo monemus sollempniter semel, secundo et tercio omnes et singulos nostre iurisdicioni subiectos, tam hic presentes quam absentes, qui haberi pro clericis et gaudere intendunt priuilegio clericali, ut de cetero clericaliter uiuant, honeste incedant, coronam in capite et tonsuram in capillis congruentem patentibus auribus more clericorum, uestes et habitum clericalem continue deferentes, et alia faciant et obseruent que in ueris clericis requiruntur.</p>
                    <p>Artes mecanicas seu mercaciones non exerceant, officia et stipendia secularia non recipiant, sed ab hiis et aliis quibus clericalis deformetur honestas prorsus abstineant.</p>
                    <p>Quicumque uero predictis uel eorum alicui contraire uel facere deprehensus fuerit uel inuentus, eum nec habebimus pro clerico nec eciam defendemus.</p>
                </div>
                <div>
                    <head>Capitulum 2</head>
                    <p>Ad hec quia qui non intrat per hostium in ouile sed aliunde conscendit aut fur aut latro est [2], euangelica scriptura testante, uolentes oues nostras cognoscere et ut cognoscant nos [3], nostra presenti constitucione sanccimus ne aliquis qui sub nostra iurisdicione ascribi militie clericali seu alios quoscumque ordines ecclesiasticos recipere desiderat uel tenetur, ab alio quam a nobis uel de nostra speciali licencia, ita quod licencia uiccarii nostri in hac parte non ualeat nobis in diocesi nostra existentibus, predictam primam tonsuram uel ordines recipere audeat uel attemptet; monentes publice et sollempniter semel, secundo et tercio peremptorio omnes abbates et prelatos nostre iurisdicioni subiectos ac eis districte sub excommunicacionis pena, quam ex nunc quam ex tunc, tam in ordinatorem quam ordinatum, in hiis scriptis proferimus eosque incurrere uolumus ipso facto, districte precipimus et mandamus, ut de cetero nemini primam clericalem tonsuram uel ordinem ecclesiasticum conferre presumant, nisi in casibus a iure concessis, absque nostra, ut prediximus, licencia speciali.</p>
                    <p>Quicumque uero fuerit aliter ordinatus non habebitur pro ordinato nec ordinacionem huiusmodi acceptamus.</p>
                </div>
                <div>
                    <head>Capitulum 3</head>
                    <p>Quam sit detestabile, quam orrendum nephandum vicium simonie ex sacrarum scripturarum documentis euidenter ostenditur, et ideo uolentes libenter hanc pestem mortiferam quantum possumus prohibere, hoc perpetuo edicto statuimus ac eciam tam sub excommunicacionis pena quam maledicionis eterne districtius inhibemus ne aliqua ecclesiastica secularisue persona audeat uel attemptet pro aliqua ecclesia uel quocumque beneficio ecclesiastico pro se seu aliis, antequam sit ipsius pacificam possessionem adepus, obtinendo, seu quacumque re alia spirituali pro se [4] iniusticia aut pro iniusticia pro aliis consequenda, pecuniam aliquam uel rem aliam dare uel promittere seu apud quemcumque deponere quoquomodo.</p>
                    <p>Quod si forte quis, maligno ductus spiritu, contra huiusmodi nostram [5] constitucionem facere uel attemptare presumserit, preter maledicionem omnipotentis Dei, tam dantem et promittentem quam recipientem, tam deponentem quam depositarium, ex nunc quam ex tunc, in hiis scriptis excommunicacionis uinculo innodamus et eum tamdiu uolumus excommunicaciones sententie subiacere donec suum nobis confiteatur reatum et beneficio ac omnibus sic obtentis expresse renunciet et duplum eius quod dederit, promiserit seu deposuerit, restituat et persoluat illi ecclesie in qua et cuius ignominiam hoc fiebat seu alias in usus pauperum prout nobis iustum uidebitur conuertendum et demum absolucionis beneficium meruerit obtinere.</p>
                </div>
                <div>
                    <head>Capitulum 4</head>
                    <p>Item excommunicamus personas religiosas proprietarias seu proprium habentes, nisi restituerint infra mensem in manibus sui prelati.</p>
                </div>
                <div>
                    <head>Capitulum 5</head>
                    <p>Ne ab illis uideatur pecandi causa, inuitacio, materia et exemplum procedere a quibus peccatorum est uenia postulanda, idcirco prouidemus, statuimus et irrefragabiliter diffinimus quod nullus presbyterorum, capellanorum uel clericorum Padue sit ausus egredi uel exire parochiam propriam et aliam ingredi ad audiendum confessiones, dandam eucarestiam, conferendum baptisma uel aliquod aliud ecclesiasticum [6] sacramentum aut sponsam alterius parrochie in suam ecclesiam recipere absque iuxt[7] ilius [8] uel illorum uerbo et licencia sacerdotis uel sacerdotum cuius quocumque est uerbum [9] et licen[10]cia impetranda. [11]</p>
                    <p>Qui uero contra predicta uel aliquid predictorm uenire uel facere presumpserit [12] ipso facto excommunicacionis uinculo innodatus [13]ratus fuerit, ob hoc restituat et pro pena decem soldos [14] paruorum, distribuendos prout nobis placuerit ordinare [15], persoluat antequam a dicta excomminicacione absoluatur.</p>
                </div>
                <div>
                    <head>Capitulum 6</head>
                    <p>Item statuimus quod nullus presbyterorum predictorum, capellanorum et clericorum sit ausus quouis modo ad alienam ecclesiam, monasterium uel cenobium aut alium locum secularem uel religiosum ire uel accedere ad funus alicuius uel ad aliquod officium funeris siue nocturnas exequias uel uigilias, nisi fuerit uocatus a presbytero uel rectore illius ecclesie uel parrochie, loci uel monasterii seu pro uoluntate heredum defuncti specialiter inuitatus.</p>
                    <p>Qui uero contrafecerit, excommunicatus ut supra, ab illa excommunicacione non possit absolui nisi prestet restitucionem lucri et pro pena soluerit decem soldos paruorum, prout nobis uidebitur conuertendum.</p>
                    <p>Qui uero aliter inuitauerit ad exequias, quam superius est expressum, penam predictam uenientis presbyteri uel clerici non inuitati ipso facto incurrat.</p>
                    <p>Si uero sacerdos uel clericus forensis fuerit similiter ad predicta, nec ueniat nec accedat nisi fuerit inuitatus ut superius est premissum; et si contrafecerit nullus presbyterorum, capellanorum seu clericorum Padue ulterius eum recipiat in ecclesia sua modo aliquo uel ingenio ad aliquod officium celebrandum.</p>
                    <p>Si quis uero, postquam hoc sibi innotuerit, contrafecerit, sit excommunicatus ut supra donec dictus clericus uel sacerdos forensis soluerit dietam penam uel ipse huius precepti transgressor pro eo.</p>
                    <p>Inuitatorum uero canonicorum seu capituli maioris ecclesie paduane familiares, sicut nunc ipsi canonici, non subiacent dictis penis.</p>
                </div>
                <div>
                    <head>Capitulum 7</head>
                    <p>Prouidimus eciam ordinamus quod nullus clericorum uel sacerdotum, monachorum uel conuersorum propter potum uel ludum seu causam aliam inhonestam intret tabernam quamcumque aut ob causas predictas more aliorum obuenientium uel accedentium in porticu seu leu alio se recipiat circa eam.</p>
                    <p>Qui uero contrafecerit, in uiginti soldos paruorum pro qualibet uice condempnatus sit ipso facto.</p>
                    <p>Et quilibet clericus uel sacerdos teneatur quemcumque uiderit uel alias scierit clericum uel sacerdotem transgressorem istius precepti accusare infra terciam diem, cui cum iuramento credatur.</p>
                    <p>Medietas uero banni sit accusantis et alia medietas distribuatur prout nobis uidebitur ordinandum, aliqui minime remittenda.</p>
                    <p>Condempnatus uero infra decem dierum spatium, ab accusacionis tempore numerandum, dietam condepnacionem persoluat et si soluere pretermiserit excommunicatus ut supra, nullatenus absoluatur nisi prius soluerit cum quinque soldis penam predictam.</p>
                    <p>Qui autem ut supra accusare pretermiserit transgressorem et transgressores huiusmodi, ipso facto excommunicatus auctoritate prefata, numquam absoluatur nisi prius culpam suam recognouerit et penam uiginti soldorum soluerit et ipsum uel ipsos accusauerit quos accusare pretermiserat.</p>
                </div>
                <div>
                    <head>Capitulum 8</head>
                    <p>Item ad honorem Dei et gloriose uirginis Marie matris eius statuimus et ordinamus atque precipimus et mandamus quod quilibet Prelatorum et capellanorum ciuitatis subiectorum [16] ac diocesis Paduane teneantur et debeant pulsare uel pulsari facere campanam sue ecclesie ora complectorii post sonum campane maioris ecclesie, ad excitandum hominum corda ad salutacionem predicte uirginis gloriose; nec audeat aliquis, in diebus in quibus fit sollempne baptisma, pulsare campanas nec officium incipere antequam campane maioris ecclesie pulsentur.</p>
                    <p>Quicumque uero ad huiusmodi mandati obseruacionem se reddiderit negligentem, ab execucione officii sui ipso facto nouerit se suspensum.</p>
                </div>
                <div>
                    <head>Capitulum 9</head>
                    <p>Preterea, quia perniciosum est eciam et orrendum quo aliquis sacerdos uel clericus cum inquinatis manibus tactu illicito mulierum sumere et tractare debeat sacraissimum corpus et sanguinem domini nostri Iesu Christi, hac generali synodo sollempniter monemus omnes et singulos prelatos et clericos tam religiosus quam seculares, cuiuscumque ordinis et status existant, tam assentes quam presentes, quod nullus ad hodierna die in antea audeat uel  presumat concubinam uel focariam siue mulieram aliam quamcumque suspectam teneri in domo uel aliter publice nec aliquatenus cohabitare eidem.</p>
                    <p>Quod si ammonicionis nostre et mandati huiusmodi aliqui se contemptores reddiderint [17] aut r[18]ebelles, officio et beneficio nouerint se suspensos et preter penam aliam in constitucionibus domini [19] Latini e[20]piscopi ostiensis et uelletrensis, apostolice seds legati, contentam et per eum editam contra tales.</p>
                </div>
                <div>
                    <head>Capitulum 10</head>
                    <p>[21] omnes et singulos clericos supradictos ac districte sub excommunicacionis pena mandamus quod nullus [22] uel secularium claustra monasterii monialium intrare nec monasteria ipsa frequenta[23]re pr[24]esumant absque nostra licencia speciali.</p>
                </div>
                <div>
                    <head>Capitulum 11</head>
                    <p>Quia clericorum arma debent esse oraciones et lacrime et non ferrum, statuimus et ordinamus ac inuiolabiliter precipimus obseruari quod nullus clericorum ciuitatis Padue et diocesis audeat uel presumat alicuius generis arma portare per ciuitatem uel per uillas eciam diocesis Paduane.</p>
                    <p>Quicumque uero contrafecerit et inuentus fuerit cum armis, nomine pene soluat et soluere teneatur illa banna et pecuniarum quantitates que in statutis communis Padue continentur, ex nunc pro ex tunc scriptis presentibus condempnamus.</p>
                </div>
                <div>
                    <head>Capitulum 12</head>
                    <p>Quia non decet clericos, ecclesie Dei ministros, ludis uanis et turpibus, qui eciam laicorum famam denigrant, intendere, sed libris et scripturis sacris uacare, hac synodo generali statuimus quod nullus clericorum Padue in ciuitate uel uillis diocesis nostre ludere audeat in publico ad ludum aliquem cum taxillis uel alias inhonestum ubi denarii ammittantur, sub pena soldorum uiginti.</p>
                    <p>Et quilibet sit accusator et teneatur accusare quoscumque uiderit sic ludentes et habeat medietatem banni.</p>
                </div>
                <div>
                    <head>Capitulum 13</head>
                    <p>Item, quia amictus corporis et incessus hominis de illo indicant, Salomone testante, mandamus inuiolabiler obseruari quod nullus sacerdotum sine cappa, tabardo uel alio superuestimento honesto incedat per ciuitatem.</p>
                </div>
                <div>
                    <head>Capitulum 14</head>
                    <p>Item, quia mater et aduocata omnium est ab hominibus honoranda, ordinamus et de cetero precipimus inuiolabiliter obseruari quod omni die beate Marie officium dicatur in qualibet ecclesia cum tribus leccionibus diebus feriatis, in quibus diebus sabati missa de sancta Maria sollempniter celebretur, nisi festum aliud sollempne in die sabati occurrerit.</p>
                </div>
                <div>
                    <head>Capitulum 15</head>
                    <p>Item, cum beati Franciscus et Dominicus ecclesiam Dei illuminauerint gloriosis meritis et exemplis et ideo digni sint omni reuerencia et honore, districte mandamus diem festiuitatis eorum in ciuitate et diocesi Paduana deuotissime celebrari.</p>
                </div>
                <div>
                    <head>Footnotes</head>
                    <p>[1] &quot;maledictus homo qui duabus uiis terram ingreditur&quot; in quotacion marks.</p>
                    <p>[2] &quot;&quot;qui non intrat per hostium in ouile sed aliunde conscendit aut fur aut latro est&quot; in quotacion marks.</p>
                    <p>[3] &quot;uolentes oues nostras cognoscere et ut cognoscant nos&quot; in quotacion marks.</p>
                    <p>[4] &quot;[....]&quot; inserted here.</p>
                    <p>[5] &quot;stram&quot; from &quot;nostram&quot; in brackets.</p>
                    <p>[6] &quot;ecclesia&quot; from &quot;ecclesiasticum&quot; in brackets.</p>
                    <p>[7] &quot;[...]&quot; inserted here.</p>
                    <p>[8] &quot;il&quot; from &quot;ilius&quot; in brackets.</p>
                    <p>[9] &quot;bum&quot; from &quot;uerbum&quot; in brackets.</p>
                    <p>[10] Bracket begins here.</p>
                    <p>[11] Bracket ends here.</p>
                    <p>[12] &quot;[...]&quot; inserted here.</p>
                    <p>[13] &quot;[...]&quot; inserted here.</p>
                    <p>[14] &quot;sol&quot; from &quot;soldos&quot; in brackets.</p>
                    <p>[15] &quot;ordinar&quot; from &quot;ordinate&quot; in brackets.</p>
                    <p>[16] &quot;iec&quot; from &quot;subiectorum&quot; in brackets.</p>
                    <p>[17] Bracket begins here.</p>
                    <p>[18] Bracket ends here.</p>
                    <p>[19] Bracket begins here.</p>
                    <p>[20] Bracket ends here.</p>
                    <p>[21] &quot;[...]&quot; inserted here.</p>
                    <p>[22] &quot;[...]&quot; inserted here.</p>
                    <p>[23] Bracket begins here.</p>
                    <p>[24] Bracket ends here.</p>
                </div>
            </div>
        </body>
    </text>
</root>
