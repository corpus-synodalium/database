<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Treguier</title>
                <recordID>0236</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1372</origDate>
                <dateNotes/>
                <origPlace>Tréguier</origPlace>
                <diocese>Tréguier</diocese>
                <province>Tours</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 236</p>
                <p>Year: 1372</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Tréguier</p>
                <p>Diocese: Tréguier</p>
                <p>Province: Tours</p>
                <p>CountryModern: France</p>
                <p>Latitude: 48.785833</p>
                <p>Longitude: -3.231111</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Martene, Thes IV, col 1122-25</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>IOHANNES Dei et Sancte Sedis apostolice gracia episcopus Trecorensis uniuersis rectoribus, et capellanis, et aliis nobis subditis salutem et mandatis nostris infra scriptis obedire.</p>
                    <p>Cum iusticia sit summum bonum, quam aduocati siue patroni causarum iudicialiter sustinere debent, et contra eam nullo modo uenire scienter seu calumniose debent, et iurati causarum acta iusta transire, primis statutis nostris in suo robore duraturis addendo.</p>
                    <p>Statuimus et ordinamus quod omnes et singuli aduocati qui officium aduocacionis in nostris curiis exercebunt, iurent iustam causam recipere, eam ducere sine calumnia ad utilitatem litigantis partis pro qua stabit; et dum ad noticiam suam ueniet quod dicta causa sit iniusta, quod ipsam dimittet, et in ipsa non plus litigabit. Item, quod postquam secretum alicuius cause didicerit, et eam iudicialiter prestiterit, prohibemus eidem aduocato sub excommunicacionis pena et officii priuacione, periurii et aliis penis, que de iure sequuntur, ne in eadem causa pro parte aduersa patrocinium prestet quoquomodo.</p>
                </div>
                <div>
                    <head>Capitulum 2</head>
                    <p>Item, ordinamus quod omnes notarii curiarum nostrarum iurent fideliter acta coram eis facta transire, et quod nomina eorum et aduocatorum curiarum nostrarum sint in uno registro redacta.</p>
                </div>
                <div>
                    <head>Capitulum 3</head>
                    <p>Item, uolumus et ordinamus quod nomina omnium rectorum et capellanorum, curatorum et non curatorum nostre diocesis sint in eodem registro scripta, et quod iurent nobis et officialibus nostris, seu coram sigillifero nostro Trecorensi quod predictum registrum custodiant: mandata nostra et citaciones nostras fideliter et diligenter sub excommunicacionis pena et eciam arbitraria exequi, et de execucionibus per eos factis et fiendis debitam et iustam curabunt facere relacionem, quos monemus ut infra quindecim dies a tempore publicacionis presentium sub excommunicacionis pena nomina in dicto registro ponenda dare, et dictum iuramentum prestare non omittant: quo tempore et eciam preterito seu elapso mandamus officialibus nostris sub debito prestiti iuramenti, ne aliquem aduocatum ad procurandum coram se admittant, nec notarium ad scribendum in curia, nec passacioni eius fidem adhibeant, quousque prestiterint iuramenta.</p>
                </div>
                <div>
                    <head>Capitulum 4</head>
                    <p>Item, statuimus et ordinamus quod nullus beneficiatus in diocesi nostra beneficium suum affirmer seu accomodet, sub excommunicacionis pena et decem librarum, nisi licencia prius petita a nobis et obtenta.</p>
                    <p>Et si contigerit ipsum ad longum tempus suum beneficium affirmare, et ante tempus firmam accipere, et infra terminum; beneficio cedat, uel decedat, uel beneficio canonice priuetur, et alteri in beneficio seu in fructibus eius ius competat, et dicta firma et solucione non obstante, super fructibus eiusdem beneficii ius his in eis per firmarium sub pena dupli, eciam excommunicacionis et centum librarum usualium nobis applicandarum nullatenus molestetur seu impediatur.</p>
                </div>
                <div>
                    <head>Capitulum 5</head>
                    <p>Item, statuimus et ordinamus quod nullus officium seu beneficium in ecclesia nostra Trecorensi aut in diocesi nostra habens, alteri beneficio seu officio, nisi sibi canonice annexo, deseruiat, sub excommunicacionis pena, nisi prius a nobis licencia petita et obtenta.</p>
                </div>
                <div>
                    <head>Capitulum 6</head>
                    <p>Item, statuimus et ordinamus quod pro operibus fabrice ecclesie Trecorensis in qualibet ecclesia parochiali sit bixida, et quod rectores seu curati antequam alius in dicta ecclesia questet, omnibus diebus dominicis et festis nouem leccionum excitet populum, ut dicte fabrice eleemosinas suas erogent: quibus erogantibus pro qualibet uice de Omnipotentis Dei et Beatorum apostolorum Petri et Pauli, et BB. TUDGUALI et IUONIS, domini nostri pape et nostra auctoritate confisi, de penis sibi iniunctis XL. dies indulgentie misericorditer in Domino relaxamus.</p>
                </div>
                <div>
                    <head>Capitulum 7</head>
                    <p>Item, statuimus et ordinamus quod nullus presbyter [1] et publicus tabernarius per aliquem rectorem ecclesie, sub excommunicacionis pena et decem librarum, ad curam illius ecclesie gerendam presentetur.</p>
                </div>
                <div>
                    <head>Capitulum 8</head>
                    <p>Item, statuimus et ordinamus quod si aliquis presbyter nostre diocesis in die synodi reperiatur notorie ebrius, quod idem presbyter sit ab officio suspensus, et in XL. solidis ecclesie Trecorensi condemnatus.</p>
                </div>
                <div>
                    <head>Capitulum 9</head>
                    <p>Item, statuimus et ordinamus quod omnes rectores, ecclesiarum patroni, et fundatores beneficiorum quocumque nomine censeantur, et a quibuscumque debeantur, usum et regimen eorum et earum, et defectum regiminis et officii diuini in eis impendendi, et seruitii, et perceptorum dictorum beneficiorum et fructuum ipsorum nobis, sub pena excommunicacionis, quam ipsos incurrere uolumus, infra quindecim dies a tempore publicacionis presentis statuti reuelent, et intiment, et declarent, et in scriptis ponatur, ut scire ualeamus utrum seruitium et officium diuinum in premissis beneficiis et capellis pro animabus fidelium fundatorum fuerit debite impensum et in futurum impendatur; arrestantes sub manibus nostris fructus et reditus, prouentus, et emolumenta omnium talium beneficiorum, officiorum, et capellaniarum quarumcumque, in quibus et ex quibus cultus diuinus debite non impenditur, nec utilitas seu profectus spiritualis pro animabus fundatorum edificando, celebrando, seu alias officiando non administratur: quin immo dicti fructus per uagos, discolos, discursores, et ueteratores, uitam dissolutam exercentes, precipimus quod ipsa dicta instrumenta et fundatorum intenciones, inhibentes omnibus et singulis presbyteris et clericis nostris et laicis, cuiuscumque condicionis aut preeminentie existant, ne de fructibus, reditibus, prouentibus, et emolumentis ipsorum beneficiorum, capellaniarum, seu officiorum, quocumque nomine censeantur, in quibus defectus notorius, edificacionis, cultus, seruitii et officii extitit alicuius, in ipsius preiudicium sub pena excommunicacionis, quam ex nunc pro ut ex tunc in quemlibet rebellem ferimus in his scriptis, si contrarium egerint, et quam incurrere uolumus post octo dies a tempore publicacionis presentium.</p>
                </div>
                <div>
                    <head>Capitulum 10</head>
                    <p>Item, reuocamus, cassamus, irritamus, et annullamus quascumque gracias et dispensaciones, quoad futurum effectum, per quascumque personas a nobis obtentas.</p>
                    <p>Tenorem uero et effectum presentium statutorum uolumus per rectores, seu curatos ecclesiarum nostre diocesis recipi; et uolumus et ordinamus ea a tempore publicacionis eorum pro publicatis haberi.</p>
                    <p>In cuius rei testimonium presentes litteras dicta statuta continentes duximus sigillo nostro sigillandas.</p>
                    <p>Datum die Martis post festum beati Luce euangeliste, anno Domini millesimo trecentesimo septuagesimo secundo.</p>
                </div>
                <div>
                    <head>Capitulum 11</head>
                    <p>Item, quod nullus celebret duas missas in die absque dispensacione nostra, nisi in casibus a iure permissis.</p>
                </div>
                <div>
                    <head>Explicit</head>
                    <p>Datum ut supra.</p>
                </div>
                <div>
                    <head>Footnotes</head>
                    <p>[1] gap in text but not marked with dots</p>
                </div>
            </div>
        </body>
    </text>
</root>
