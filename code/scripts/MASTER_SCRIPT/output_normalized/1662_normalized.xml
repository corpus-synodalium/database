<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Bath</title>
                <recordID>1662</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1348</origDate>
                <dateNotes/>
                <origPlace>Bath</origPlace>
                <diocese>Bath and Wells</diocese>
                <province>Canterbury</province>
                <country>England</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Other</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1662</p>
                <p>Year: 1348</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Bath</p>
                <p>Diocese: Bath and Wells</p>
                <p>Province: Canterbury</p>
                <p>CountryModern: England</p>
                <p>Latitude: 51.38</p>
                <p>Longitude: -2.36</p>
                <p>PlaceNotes: None</p>
                <p>Classification: Other</p>
                <p>IssuingAuthority: Ralph of Shrewsbury</p>
                <p>IssuingAuthorityAlt: None</p>
                <p>RegnalStart: 1329</p>
                <p>RegnalEnd: 1363</p>
                <p>Delegated: None</p>
                <p>ClassificationNotes: Episcopal Mandate</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Wilkins II, 745-46</p>
                <p>EditionOther: None</p>
                <p>SourceNotes: https://books.google.com/books?id=FRtUAAAAcAAJ</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>RADULPHUS. Contagium pestilentie moderni temporis undique se dilatans, multas ecclesias parochiales, et alias curas, ipsarumque populum nostre dioc. absque curatore et sacerdote desolatas reliquit, et cum non inueniantur presbyteri, qui uelint deuocionis zelo, aut pro stipendio aliquo curas predictorum locorum subire, et infirmos uisitare, eisque sacramenta ecclesiastica ministrare; forsitan propter infeccionem, et contagionis horrorem, multi absque penitentie sacramento, ut accepimus, moriuntur; quid in tali necessitatis articulo agere debeant, ignorantes, et credentes nullam aliam eciam in casu necessitatis confessionem peccatorum suorum utilem aut meritoriam eis esse, nisi que fit sacerdoti ecclesie claues habenti.</p>
                    <p>Uolentes igitur, ut tenemur, animarum saluti prospicere, et errantes ab erroris deuio reuocare, uobis in uirtute obedientie firmiter iniungendo mandamus, quatenus uos rectores, uicarii, et presbyteri parochiales singuli in uestris ecclesiis, ac uos decani in locis aliis decanatuum uestrorum, sacerdotum solacio destitutis, excitetis et inducatis per uos, uel per alium festinanter et publice omnes in genere, et quos congrue ualetis, in specie, de presenti infirmos, et quos inantea infirmari contigerit, quod in mortis articulo, si presbyterum rite ordinatum habere non ualeant, ullo modo confiteantur iuxta doctrinam apostoli alterutri sua peccata eciam laico, et si desit uir laicus, mulieri, quos eciam ad id faciendum tenore presentium exhortamur in uisceribus Iesu Christi, denunciantes publice in locis predictis quod predicta confessio facta laico in casu premisso iuxta doctrinam ecclesie et canonica instituta, ad remissionem peccatorum eis multum salubris esse poterit, et prodesse.</p>
                    <p>Et ni forsan aliqui presumentes, quod laici confessores uelint confessiones eis factas, ut premittitur, publicare, timeant seu detrectent eisdem in necessitatis articulo confiteri; intimetis omnibus in genere, et quibus congrue poteritis, in specie, qui huiusmodi confessiones hactenus audierunt, uel sunt inposterum audituri, quod confessiones predictas ex precepto ecclesie tegere, et pro secretis habere tenentur, ipsasque prodere uerbo, uel signo, aut aliter quouismodo ex decreto sacrorum canonum prohibentur, nisi illi, quibus se prodi uolunt huiusmodi confitentes; quodsi contrarium fecerint, nouerint proditores tales se grauissime peccare, ac indignacionem omnipotentis Dei, et totius ecclesie incurrere ipso facto.</p>
                    <p>Et quia sera penitencia, cum uiz. morbus urget, et pena terret, multos solet decipere; omnibus parochianis nostris, qui, pestilencia hac durante, morbum preuenerint confitendo, et dum sanos se sentiunt, sacerdotibus, claues ecclesie ac potestatem sibi confessos soluendi ac ligandi habentibus, sua fuerint confessi peccata, non expectato necessitatis articulo, XL. dies indulgentie, ac presbytero eos ad hoc inducenti, et confessiones inductorum ab eo sanorum, ut prescribitur, audienti, totidem tenore presentium concedimus de omnipotentis Dei misericordia, sueque matris gloriose, beatorum Petri, et Pauli, et Andree apostolorum, patronorum nostrorum, omniumque sanctorum meritis et precibus confidentes.</p>
                    <p>Denuncietis preterea omnibus in premisso necessitatis articulo laicis sua peccata confitentibus, quod si conualescant, eadem peccata confiteantur iterum, ut tenentur, suo proprio sacerdoti; sacramentum uero eucharistie in absencia presbyteri poterit per diaconum ministrari.</p>
                    <p>Si uero non sit presbyter, qui sacramentum unccionis extreme ministret, debet, sicut in aliis, fides sufficere sacramenti.</p>
                    <p>Presens uero mandatum, et articulos expressos in eo, in ecclesiis et locis predictis diuisim, ut prescribitur, distincte et clare in uulgari more solito publicare curetis, seu faciatis per alios publicari, certificantes nos, uos, etc. citra festum S. Petri in cathedra distincte et aperte, quid feceritis in premissis, literis uestris patentibus, habentibus hunc tenorem.</p>
                    <p>Dat. apud Winchelcomb 4. id. Ian. M.CCC.XLVIII. et consecrat. nostre xx.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
