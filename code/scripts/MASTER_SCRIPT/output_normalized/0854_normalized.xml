<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Nicosia</title>
                <recordID>0854</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1321</origDate>
                <dateNotes/>
                <origPlace>Nicosia</origPlace>
                <diocese>Nicosia</diocese>
                <province>Nicosia</province>
                <country>Cyprus</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 854</p>
                <p>Year: 1321</p>
                <p>Month: None</p>
                <p>Day: None</p>
                <p>Circa: Yes</p>
                <p>DatingNotes: issued 1321-1325; part of Synodicum Nicosiense, compiled ca. 1340 with some later additions</p>
                <p>Place: Nicosia</p>
                <p>Diocese: Nicosia</p>
                <p>Province: Nicosia</p>
                <p>CountryModern: Cyprus</p>
                <p>Latitude: 35.166667</p>
                <p>Longitude: 33.366667</p>
                <p>PlaceNotes: Raised to Archbishopric in 1197</p>
                <p>Classification: Diocesan</p>
                <p>IssuingAuthority: Giovanni del Conti</p>
                <p>IssuingAuthorityAlt: None</p>
                <p>RegnalStart: 1312</p>
                <p>RegnalEnd: 1332</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Schabel, Synodicum Nicosiense, 236-45</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Data Capture</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Ioannis archiepiscopi Nicosiensis.</p>
                    <p>Constituciones edite anno MCCCXXI et consequentibus.</p>
                </div>
                <div>
                    <head>Capitulum 1</head>
                    <p>De ingressu in monasteria monialium.</p>
                    <p>Nos, frater Ioannes, permissione Diuina archiepiscopus Nicosiensis, monemus et hortamur in Domino omnes et singulas personas, tam clericos quam laicos, cuiuscumque condicionis existant, ne infra claustra seu septa monasteriorum monialium de Nicosia intrare debeant sine nostra licencia speciali, exceptis dominabus reginis et earum comitiua, ac eciam sororibus domini Regis, quibus propter specialem prerogatiuam eis deferimus in hac parte, et exceptis confessoribus ipsarum per nos deputatis, quibus intrare liceat tempore necessitatis.</p>
                    <p>Alias tam intrantes quam eciam introducentes eosdem penam excommunicacionis incurrere uolumus ipso facto.</p>
                    <p>Datum Nicosie in nostra maiori ecclesia Nicosiensi, die XVII Iunii, Indiccione IV, anno MCCCXXI.</p>
                </div>
                <div>
                    <head>Capitulum 2</head>
                    <p>De non celebranda Missa nupciali sine licencia.</p>
                    <p>Item, statuimus et ordinamus quod nullus sacerdos debeat uel presumat Missam nupcialem celebrare sine nostra licencia speciali, aut magistri capellani ecclesie Nicosiensis, cui constiterit ipsum matrimonium, ut est moris, esse legitime proclamatum.</p>
                    <p>Qui uero contra fecerit, nostro arbitrio puniatur.</p>
                </div>
                <div>
                    <head>Capitulum 3</head>
                    <p>Ut assisius qui celebrat pro mortuis non se obliget ad aliud officium.</p>
                    <p>Item, inhibemus quod nullus ex assisiis nostre ecclesie supradicte, qui Missam assidue debet pro mortuis celebrare, ad aliquod seruitium seu officium celebrandum se obliget nec faciat quoquo modo.</p>
                    <p>Qui autem contra fecerit, acriter nostro arbitrio puniatur.</p>
                </div>
                <div>
                    <head>Capitulum 4</head>
                    <p>Ut altari seruiat qui uiuit de altari.</p>
                    <p>Cum ad hoc sint ecclesiastica beneficia deputata ut idonee in Diuinis officiis ecclesie seruiatur, et ad ipsum ministerium talis queri persona debeat que per se ipsam illud ualeat exercere, quare unusquisque in ea uocacione manere debet in qua extitit euocatus, ac iure debet altari seruire qui de altario uictum querit.</p>
                </div>
                <div>
                    <head>Capitulum 5</head>
                    <p>Ut assisius per seipsum seruiat in Diuinis.</p>
                    <p>Sane nobis fratri Ioanni archiepiscopo Nicosiensi innotuit quod nostra Nicosiensis ecclesia quibusdam ex seruitoribus et assisiis eius absentibus, et quibusdam presentibus, diuersis negotiis se implicantibus, aliis per eos minus dignis substitutis, circa Diuinum cultum plurimum destituitur, et quod ipsorum officium ac nomen requirunt, scilicet continuam assistenciam vix saltem per mensem adimplent.</p>
                    <p>Nos, uolentes statui nostre ecclesie prouidere circa ecclesiasticum ministerium quod semper disposuimus augmentare, et ipsorum assisiorum saluti consulere, statuimus et ordinamus hac constitucione inuiolabiliter ualitura quod omnes et singuli assisii nostre ecclesie, in eo ordine cuius beneficium obtinent seu prebendam, seruiant in Diuinis per seipsos, et non per alium substitutum, non obstante si alium titulum sub expectacione habeant in ecclesia memorata, nisi infirmitate aut iuste absentie causa, a nobis eciam obtenta licencia, ualeat excusari.</p>
                    <p>Contra facientes autem uolumus penis canonicis subiacere.</p>
                    <p>In nomine Domini, amen.</p>
                    <p>Anno Domini a Natiuitate eiusdem MCCCXXIII, Indiccione VI, tempore domini Ioannis pape XXII, die ultima Augusti, predicta proxima constitucio edita contra assisios ecclesie Nicosiensis ad eorum doctrinam publicata fuit et lecta in auditorio ubi ius redditur apud archiepiscopatum iuxta capellam, presentibus omnibus assisiis ecclesie prelibate, et dominis Baliano Guezi et Roberto Turcheti, canonicis ecclesie antedicte, presentibus eciam Andrea Gallioti, Ioanne Gualterii, Fectono Tabarani, magistro Petro Anselmi, et Constancio baculario, cum pluribus aliis testibus uocatis ad predicta.</p>
                </div>
                <div>
                    <head>Capitulum 6</head>
                    <p>Contra falsos testes.</p>
                    <p>[1] Quia tempus est ut iudicium a domo Dei incipiat, [2] testante scriptura ut quos Dei timor a malo non reuocat, saltem ecclesiastice cohibeat seueritas discipline, licet nos, frater Ioannes, archiepiscopus Nicosiensis, tempore quo fuimus in Cipro relacione quamplurimum audiuerimus morbum pestiferum falsorum testium pullulasse, et eciam adhuc uigere, considerantes aliqua a nostris predecessoribus contra predicta fuisse statuta, non de facili credere poteramus aliquos tam insanos quam eciam hebetes mente, qui se tanto crimine irretirent ut Deum contemnerent, iudicem fallerent, ac offenderent innocentem, que omnia perpetrant cum falsum testimonium proferunt ac proferri procurant.</p>
                    <p>Sed quia nos ipsi experimento didicimus multos predicta postponere in delusum, in animarum suarum periculum et damnum non minimum aliorum, cogimus ferro abscindere uulnera putrefacta.</p>
                    <p>Idcirco nos, frater Ioannes predictus, monemus et hormamur in Domino, pro prima, secunda, et tercia monicione, omnes et singulos, tam clericos quam laicos, masculos et feminas, cuiuscumque condicionis et status existant, et nihilo minus sub pena excommunicacionis mandantes qui in nostra curia tulerunt testimonium falsum, seu ferri tractauerunt, seu procurauerunt, unde sentencia fuerit subsequuta quod ipsi, quantum in ipsis est, reuocent dictum suum ut ex sentencia tam damnabili perniciosa execucio sequi non possit, seu nobis secreto manifestent.</p>
                    <p>Multo magis, si adhuc sentencia lata non fuerit, dictum suum reuocent, uel nobis pandant, et hoc infra IX dies, quorum tres pro primo, tres pro secundo, et tres pro tercio termino peremptorio assignamus.</p>
                    <p>Contemptores autem huiusmodi nostre monicionis, ex nunc prout ex tunc, in his scriptis excommunicacionis uinculo innodamus, mandantes omnes et singulos predicta committentes, seu aliquid de premissis, ipso excommunicacionis uinculo innodari, quorum absolucionem nobis solummodo reseruamus, non intendentes per commissionem aliquorum casuum per nos factam predictos includi nisi specialiter in commissione denominaremus eosdem.</p>
                </div>
                <div>
                    <head>Capitulum 7</head>
                    <p>Ut religiosi non habeant aduocatos et procuratores perpetuos, nec dent eis perpetuas assisias.</p>
                    <p>Item, statuimus et ordinamus quod nullum monasterium, prior, abbas, uel conuentus, uel quicumque alius administracionem habens, ipsius ciuitatis seu diocesis Nicosiensis, possit aduocatum, procuratorem, seu patronum, uel defensorem, clericum uel laicum, ad eorum seruitium perpetuo deputare pro patrocinio, procuracione, et defensione eis imposterum prestandis, nec eomm alteri possint perpetuam assisiam seu pensionem annualem constituere in futurum.</p>
                    <p>Sed liceat eis aduocatum, procuratorem, seu defensorem querere in causis de nouo emergentibus, quibus conuenienter possint, considerato labore, prouidere de eorum salario et mercede, reuocantes, cassantes, et annullantes omni modo, iure, et forma quibus melius possumus, omnes perpetuas assisias seu pensiones hactenus per quoscumque abbates, conuentus, priores, seu quoscumque alios administratores monasteriorum ipsorum, quibuscumque aduocatis, procuratoribus et defensoribus concessas, ordinatas, et factas, mandantes ex nunc tenore presentium abbatibus, prioribus, conuentibus, et quibuscumque aliis administracionem ipsorum monasteriorum habentibus, quod hinc ad XV dies ex nunc in antea computandos, dictas assisias seu pensiones perpetuas studeant effectualiter ad ius ipsorum monasteriorum reuocare.</p>
                    <p>Nec dent nec dare debeant easdem, sub pena excommunicacionis et sub pena L bisanciorum de Cipro, et alia pena nostro arbitrio infligenda.</p>
                </div>
                <div>
                    <head>Capitulum 8</head>
                    <p>Ut religiosi et clerici non contrahant ultra certam summam.</p>
                    <p>Item, statuimus et ordinamus quod nullum monasterium, abbas, prior, uel conuentus, uel quicumque alius clericus, Latinus uel Grecus, ciuitatis uel diocesis Nicosiensis, suo nomine proprio, seu nomine sue ecclesie, mutuum contrahere empcionem seu uendicionem, affictacionem seu quemcumque alium contractum excedentem summam C Bizanciorum alborum de Cipro, et alius quiuis clericus cuiuscumque alterius ecclesie ultra quantitatem XXV bisanciorum, sine nostra seu superioris sui speciali licencia et mandato, debeat.</p>
                    <p>Et si contraxerit, ipsa obligacio seu contractus ecclesiam seu monasterium non ualeat obligare, ita quod ipsa ecclesia seu monasterium ad dictum debitum reddendum nullatenus obligetur, nec eciam compellatur.</p>
                    <p>Et quicumque contra fecerit, punietur pena nostro arbitrio inferenda.</p>
                    <p>Predicte constituciones lecte et promulgate fuerunt per dominum archiepiscopum supradictum in sacristia seu thesauro sue ecclesie Nicosiensis, presentibus uenerabilibus uiris, dominis Nicolao de Camilio, Henrico de Biblio archidiacono, Philippo Alamanno, Elia Anselmi, Laurencio de Berico, et Baliano Guezi, canonicis, et capitulo ecclesie supradicte, cum plures canonici in capitulo tunc non essent, expresse consentientibus in predictis.</p>
                    <p>Anno Domini a natiuitate eiusdem MCCCXXIV, Indiccione septima, tempore domini Ioannis pape XXII, die XXII mensis Ianuarii.</p>
                </div>
                <div>
                    <head>Capitulum 9</head>
                    <p>Ut ecclesie Nicosiensis iura et honores a nemine usurpentur, et usurpata restituantur.</p>
                    <p>Nos, frater Ioannes, permissione Diuina archiepiscopus Nicosiensis, monemus pro prima, secunda, et tercia monicione, de consilio et consensu capituli et canonicorum nostre ecclesie Nicosiensis, omnes et singulos tam mares quam feminas, cuiuscumque status, ordinis, et condicionis existant, et nihilo minus eis et cuilibet eorum sub pena excommunicacionis districte precipiendo, mandamus quatenus iura, honores, et bona ecclesie Nicosiensis predicte deinceps non usurpent, nec usurpare audeant scienter, immo iura, honores, et bona iam dicte ecclesie dudum usurpata, occupata, seu subtracta, taliter usurpantes, occupantes, seu eciam subtrahentes infra sex dies a die datarum presentium computandos, quorum duos pro primo, duos pro secundo, et duos pro tercio et peremptorio termino eis et cuilibet eorum tenore presentium assignamus, ipsa iura, honores, et bona restituant ipsi ecclesie, et restituere teneantur cum effectu.</p>
                    <p>Alioquin, in usurpantes imposterum scienter iura, honores, et bona predicta, et iam usurpata, occupata, seu subtracta, infra dictum terminum non restituentes, seu emendantes, sentenciam excommunicacionis contra ipsos et ipsorum singulos, de consilio et consensu canonicorum et capituli ecclesie supradicte, proferimus in his scriptis, quam ipsos et ipsorum singulos incurrere uolumus ipso facto.</p>
                    <p>Ad denunciacionem et aggrauacionem ipsius sententie nihilo minus procedemus, ipsorum inobediencia exigente.</p>
                    <p>Datum Nicosie, die penultima mensis Martii, Indiccione octaua, anno Domini MCCCXXV, tempore Domini Ioannis pape XXII.</p>
                </div>
                <div>
                    <head>Capitulum 10</head>
                    <p>De eligentibus sepulturam extra suam ecclesiam.</p>
                    <p>Si de parochianis nostris aliquis apud aliam ecclesiam elegerit sepulturam, morte nunciata ipsius, due tantum campane pulsentur, etc. ut supra, capitulo ultimo concilii Nicosiensis [3] anno MCCLXXXVIII [4] et non plures, quia processio non uadit, sed sacerdos cum clerico, cruce, thuribulo, et aqua benedicta ad deferendum funus ad ecclesiam, ibique officio mortuorum expleto, modo debito et honesto sacerdos societ corpus cum clerico, ut superius expressum est, ad locum in quo sepeliri elegit.</p>
                    <p>Nullusque canonicus, seu assisius, uel clericus de choro pro sociando corpore, seu pro faciendo honore amicis, egrediatur ecclesiam uel dimittat, quia pro certo didicimus quod aliquando contencio orta est inter clericos et aliquos religiosos qui quandoque tollunt corpora in quibus ius non habent, et preter hec ecclesiis nolunt restituere canonicam porcionem.</p>
                </div>
                <div>
                    <head>Footnotes</head>
                    <p>[1] mg: I Pet. 4</p>
                    <p>[2] Quia...incipiat in quotacion marks.</p>
                    <p>[3] read: Nimociensis</p>
                    <p>[4] read: MCCXCVIII</p>
                </div>
            </div>
        </body>
    </text>
</root>
