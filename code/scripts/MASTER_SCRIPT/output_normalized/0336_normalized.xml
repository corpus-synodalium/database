<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Perugia</title>
                <recordID>0336</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1320</origDate>
                <dateNotes/>
                <origPlace>Perugia</origPlace>
                <diocese>Perugia</diocese>
                <province>[Holy See]</province>
                <country>Italy</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 336</p>
                <p>Year: 1320</p>
                <p>Month: None</p>
                <p>Day: None</p>
                <p>Circa: Yes</p>
                <p>DatingNotes: dating slightly uncertain, but from first two decades of 14th-c</p>
                <p>Place: Perugia</p>
                <p>Diocese: Perugia</p>
                <p>Province: [Holy See]</p>
                <p>CountryModern: Italy</p>
                <p>Latitude: 43.112222</p>
                <p>Longitude: 12.388889</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Francesco</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Mansi 25, col 639-648</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>IN nomine Patris, Filii, et Spiritus Sancti.</p>
                    <p>Amen.</p>
                    <p>Ad ipsius honorem et bb. patronorum Laurentii, Herculani, atque reformacionem morum tam cleri, quam populi nostre Perusine Ciuitatis ac [1] diocesis.</p>
                    <p>Nos Fr. Franciscus misericordia diuina Perusinus episcopus infrascriptas moniciones, precepta, ac constituciones publica nostra Synodo comprobate [2] fecimus, ordinamus, et statuimus inuiolabiliter obseruari.</p>
                </div>
                <div>
                    <head>Capitulum 1</head>
                    <p>In primis quod cum Eucharistia quam Oleum Sanctum, et Chrisma, et corporalia munda, et cum diligencia, reuerencia sub fida custodia clauium teneantur, et seruentur ab omnibus rectoribus et Sacerdotibus; et quicumque fuerint negligentes in huiusmodi, ipsum nostre correccionis et condemnacionis tanquam reum arbitrio reseruamus.</p>
                </div>
                <div>
                    <head>Capitulum 2</head>
                    <p>Item ordinamus, et uolumus, quod quicumque rebus sacris usus fuerit, uel ad alium usum ipsam cuiquam dederit seu deputauerit quam ad id quod ab eadem ecclesia institutum existit pro qualibet uice nostro arbitrio, seu nostri uicarii condemnetur, si nec [4] aliquis confessor ipsum possit a peccato huiusmodi absoluere, cum eumdem credamus grauitatem diuine sententie incurrisse iram.</p>
                </div>
                <div>
                    <head>Capitulum 3</head>
                    <p>Item quod in qualibet ecclesia tam collegiata, quam simplici per ecclesia [5] ipsi sacerdotes, et clericos diuina officia plene, et deuote tam diurna, quam nocturna celebrentur, atque populo per ipso Sacramenta ecclesiastica gratis ministrentur sub pena nostro arbitrio transgressoribus talibus infligenda; nec quisquam abesse presumat ab ecclesie uel beneficio suo curata, uel non curata, sed se [7] residenciam facere teneatur, ibidem, nisi per nos cum eo fuerit discrecio spiritualis [8] nostris litteris, sub pena, quam nostro arbitrio reseruamus.</p>
                </div>
                <div>
                    <head>Capitulum 4</head>
                    <p>Item ordinamus, quod quicumque peccatorem sibi confitentem absoluere presumpserit de peccatis, seu casibus a nobis uel a iure approbata consuetudine reseruatis, quos infra duximus exprimendos, si fuerint nostre iurisdiccioni subiecti, et ipse tamquam animarum deceptor sit suspensus ab officio, donec per nos fuerit restitutus persoluta pena, quam iuste iudicabimus imponendam.</p>
                    <p>Si autem talis absoluens non fuerit nostre intra diocesim subiectus, audiendarum confessionum quarumlibet personarum Ciuitatis et diocesis Perusine sit de ipsa licencia et auctoritate priuatus.</p>
                </div>
                <div>
                    <head>Capitulum 5</head>
                    <p>Item uolumus, quod quicumque clericus repertus fuerit carnis incontinentie vicio laborare, et de hoc fuerit diffamatus, aut notorie deinceps tenuerit concubinam, sit ab officio suspensus, donec per nos fuerit restitutus, et nostro arbitrio pecualiter [9] condemnatur.</p>
                </div>
                <div>
                    <head>Capitulum 6</head>
                    <p>Item statuimus, quod quicumque clericus, religiosus, aut secularis, seu laicus fuerit ingressus ad moniales, uel sorores alicuius monasterii contra tenorem constitucionis Domini Pape, ac sine nostra licencia speciali; et quod absit, si quis aliquem de monialibus agnouerit carnaliter ubicumque sit excommunicacionis sentencia innodatus.</p>
                    <p>Abbatissa quoque seu priorissa, seu rectrix, siue administratrix talium monasteriorum, que in abitacionem aliquem receperit aut ingressum non prohibuerit, aut dissimulauerit ingressum cuiuscumque, ex nunc tale excommunicacionis uinculo innodatur [10] nolumus eciam quod aliquis clericus aut religiosus ad loquendum eisdem sine licencia speciali.</p>
                </div>
                <div>
                    <head>Capitulum 7</head>
                    <p>Item quod quicumque Clericus dignitatem aut curam habens animarum luserit ad aliquem ludum taxillorum sit ex nunc condemnatus pro qualibet uice ad penam unius floreni.</p>
                    <p>Alii uero clerici taliter ludentes pro qualibet uice XXV. solidos; et quilibet clericus ex nostro distincto precepto, qui ludentes tales uiderit, teneatur eos nobis uel nostro Uicario denunciare; alioquim nostro arbitrio punietur.</p>
                </div>
                <div>
                    <head>Capitulum 8</head>
                    <p>Item decernimus, quod quilibet clericus sine nostra licencia per scripturam danda portauerit arma, ex nunc ad tantam, et talem penam sit condemnatus, ad quam si esset laicus uel capite posset merito condemnari.</p>
                </div>
                <div>
                    <head>Capitulum 9</head>
                    <p>Item quilibet clericus maxime beneficiatus, et adhuc precipue curatus portet clericalem tonsuram, et clericatui conuenientes uestes [11] super quo nostre, uel nostri uicarii extimacioni et intencioni stari uolumus.</p>
                    <p>In hac parte quoque secularibus actibus, uel enormitatibus se non immisceat; et quod sic faciant, caueant, et obseruent ipso et quemlibet eorum monemus primo secundo ac tercio peremptorio; alioquin nouerint se a nobis uel per nos, uel per nostrum uicarium clericos non defendendos, uel tuendos, uel repetendos, si forte contigerit ipsos, uel quempiam eorum attrahi per potestatem uel capitaneum in eorum seculari foro.</p>
                    <p>Et nihilominus pro qualibet uice, qua comperti fuerint in premissis excessisse se nouerint nostro arbitrio puniendos.</p>
                </div>
                <div>
                    <head>Capitulum 10</head>
                    <p>Item quod passim ad excommunicacionis sentenciam ex modica, uel leui causa plerique procedunt, propter quod censuram ecclesiasticam uilipendant, statuimus, quod nullus sacerdos aut in dignitate, uel cura animarum constitutus proferant in genere, uel in specie in aliquem, uel in alios excommunicatos, nisi cui competat de iure simul cum antiqua et prescripta consuetudine ad penam C. L., [12] [13] pro qualibet uice.</p>
                    <p>Illi autem si qui sunt, quibus id taliter competat, suas excommunicaciones taliter moderentur, quod iudicio nostro, uel nostro uicario iusta de causa factum fore racionabiliter decernatur, alioquin nostro arbitrio excedentes puniantur.</p>
                </div>
                <div>
                    <head>Capitulum 11</head>
                    <p>Item ad instar bone memorie episcopi Bulgari predecessoris nostri excommunicamus, pro ut quoque ipse excommunicauerit omnes, et singulos falsos testes, siue clericos, siue laicos, et qui eos ut falso testentur in nostro, seu seculari foro produxerint, ac eciam omnes falsarios nostrarum litterarum, uel communis Perusii, [14] uel quorumlibet episcoporum, et si quos omnes falsarios monete, et ipsos a sancte Matris ecclesie gremio separamus.</p>
                    <p>Item constituciones b. m. Bulgari predecessoris nostri renouantes in omnes, uel singulos clericos, uel laicos cuiuscumque status, et condicionis, eciamsi fuerint officiales, uel rectores communis, qui sollicitauerint, promouerint, induxerint, aut in priuatis, aut in publicis consilis proposuerint, uel arengauerint, quod fiat aliquod statutum uel reformacio, aut queuis ordinacio contra ecclesiasticam libertatem, uel contra iura, et honores episcopatus nostri, et maioris nostre ecclesie Perusii, aut eciam quod quartam de omnibus relictis ad pias causas quamuis quasi tempore serius non extat memoria predecessoris nostri [16] habere consueuerunt, et in cuius quasi possessionis percepcione nos sumus nobis non soluatur [17] quod ea non percipiamus contra hec in talibus dederit consilium, auxilium, uel fauorem, seu quamlibet excommunicacionem facere, uel acceptauerint excommunicacionis sentenciam promulgamus cum dicamus quantam percipiamus, et percipere intendamus, ut secundum intencionem cuiuscumque testacionis ipsam nostro arbitrio expendere, et ea exponere intendamus.</p>
                    <p>Item ordinamus secundum constitucionem predecessoris nostri, quod sacerdos parochialis defuncti nobis, uel nostro uicario denuntiet testatorem defunctum, et testamenti notarium si eum nouerit intra mensem, ut possimus fideicomissarios ad execucionem compellere, et nostram quartam exigere, alioquin pene subiacebit rector, uel prelatus nostro arbitrio imponende.</p>
                    <p>Item statuimus quod si quis testator fraudes has adhibuerit in suo testamento, quod quarta predicta ad nos non perueniat, et quisquis agendum sit eidem consuluerit, ipsumque induxerit uerbo, signo, uel facto, directe, uel indirecte omnibus beneficiis spiritualibus, et participacione sancte matris ecclesie existat quandiu satisfecerit plene uel a nobis fuerit expresse restitutus.</p>
                    <p>Item statuimus, quod nullus sacerdos, uel clericus exeat de habitacione sua eundo per ciuitatem de nocte post tertium sonum campane communis, propterea quod eciam laici sunt prohibiti, sine euidenti, et licita occasione, de qua si apparuerit fidem nobis possit facere, et tunc cum decenti nota et bona comitiua, alioquin sit illa pena condemnatus, qua laicus si a suo iudice inueniretur pro excessu soluat penam secundum condemnacionem.</p>
                    <p>Item quod omnes et singuli ecclesiarum prelati, et rectores nobis immediate subiecti, qui nunc sunt, intra unius mensis spatium, et qui de cetero promouebuntur sue habite pacifice possessionis intra menses duos dent, et exhibeant in scriptis omnia bona immobilia sui beneficii, et rectorie nobis, uel nostre curie uicario, uel notario cure nostre, et idem faciant de libris, paramentis, thesauro, et maioribus, preciosioribus, ac pocioribus supellectilibus; quod si quis non adimpleuerit ad penam G solidorum condemnatus existat, prout dudum episcopus B. predecessor noster duxerat statuendum.</p>
                    <p>Item quod nullus Sacerdos recipiat ab aliquo publico usurario suo nomine caucionem restituendarum usurarum, sed neque nomine nostro nobis, uel nostro uicario irrequisitis, nisi in casu mere necessitatis, quod ad nos, uel ad ipsum uicarium non possit haberi recursus, et nisi ex prius facto [22] ratum habere uolumus.</p>
                    <p>Qui uero contrafecerit pena mulctetur, sicut nobis facti qualitas duxerit suadendum.</p>
                    <p>Item si quis conuenerit, aut ad iudicem secularem in causam traxerit scienter aliquem clericum, eo ipso sit excommunicacionis sentencia, et uinculo innodatus, et aut absolucione pecuniaria pena mulctetur secundum arbitrium nostrum, nisi priusquam innotuerit sibi dedicat [23] omnino destitucionem ab huiusmodi conuencione; et de facto cassare procurauerit, sicut de facto processerat omnem processum curie secularis.</p>
                    <p>Item ut in foro seculari ciuiles deinceps per seculares iudices et in foro ecclesiastico ciuilis laico per ecclesiasticos exhiberi debeat iustitie complementum, statuimus, ut contra instrumenta guarentigie, seu confessiones producenda per quemlibet laicum contra clericum, nulle alie excepciones in nostro foro admittantur, quam ille, que in foro civili admitti consueuerunt per iudices seculares in simili causa, uidelicet de soluti dilacione a reo data, et de instrumento cassato salua tamen excommunicacionis excepcione, quam quisquis ligatus existens a iure precipietur non audiri.</p>
                    <p>Item cum sacramentorum collacio proprie principaliter, et ordinarie pertineat ad ecclesiarum curat arum rectores in suis parochiis, et non ad alios, nisi quatenus in priuilegio et concessionibus continetur, statuimus, quod quisquis sacramentum eucharistie portauerit, uel dederit non suo parochiano in infirmitate constituto, sit suspensus ab officio, et beneficio ipso facto, donec per nos fuerit restitutus.</p>
                    <p>Si uero non esset nostre iurisdicioni subiectus ille qui deferret, et exhiberet huiusmodi Sacramentum, eo ipso sit priuatus audiencia omnium confessionum, et auctoritate, ac licencia absoluendi per nos, uel predecessores nostros data sibi, uel suo conuentui.</p>
                    <p>In portanda quoque huiusmodi eucharistia, consuetudo omnino, et reuerencia obseruetur, cum campanula, et lumine precedente superpellicio humeris indutus, et stola sacerdos deferat coopertum.</p>
                    <p>Item cum inuasores beneficiorum curatorum, et aliorum per constitucionem domini pape B. sint eo iure priuati, quod eis in beneficiis huiusmodi occupatis forsitan competebat; illos ad multorum talium arroganciam retundendam, ipsos decernimus excommunicacionis sententie subiacere declarantes, et intelligentes eciam illos inuasores existere, qui ante causam finitam a se, uel alium contra se motam talium beneficiorum possessionem, imo abusionem arripere presumpserit impudenter.</p>
                    <p>Statutum eciam communis Perusii super hanc materiam contra huiusmodi uiolentas ecclesiarum beneficia occupaciones ratum, et gratum habemus, eique in hac parte in perpetuum nostra auctoritate roboramus.</p>
                    <p>Notum quoque facimus omnibus, qui in ecclesiis, et beneficiis, que commode possunt plures personas substentare, quam habent, uolumus et intendimus ponere presbyteros, uel clericos ad augumentum diuini cultus, quem augere nostris temporibus exoptamus, ut iuxta ordinem iuris textu in ecclesiis ponantur quot possint ex earum facultatibus substentari.</p>
                    <p>Item de iure communi distribucio quorumlibet incertorum male ablatorum et perceptorum inter pauperes, uel pia loca sunt distribuenda ad ordinarium pertinere noscantur, monemus primo, secundo, ac tercio, et peremptorie omnes, et singulas personas, clericos et laicos seculares, et religiosos, cuiuscumque condicionis uel status, aut officii eciam si fuerint testamentorum executores, uel fideicommissari, eique et cuilibet eorum districte precipiendo mandamus, ne de premissis dispensandis, et distribuendis se quomodolibet intromittat sine nostra sciencia, et continencia speciali, sed potius ea ad episcoporum eroganda deferat, et per eius prouidenciam in pauperes, et alias pias causas.</p>
                    <p>In omnes et singulos contemptores huiusmodi nostre monicionis, aut contrafaciant ex nunc excommunicacionis sentenciam promulgamus.</p>
                    <p>Item quicumque malignitatis et rebellis fautor dederit alicui excommunicacionis uinculo innodato consilium, auxilium uel fauorem per se, uel per alium uerbis, uel scriptis persistendi in inobediencia, uel rebellem sine in ipsa excommunicacione ipsum eo ipso excommunicacionis sentenciam promulgamus.</p>
                    <p>Item mandamus, quod nullus clericus se intromittat de aliqua medicina, nisi de nostra licencia uel mandato; qui autem secus fecerit acrius punietur.</p>
                    <p>Item precipimus et mandamus, quod nullus clericus auxilium, patrocinium, consilium, subsidium alicui impendat per se, uel per alium directe, uel indirecte, tacite, uel expresse, contra conscienciam, et iusticiam sub pena suspensionis officii, et beneficii.</p>
                    <p>Et idem laicis personis sub pena nostre malediccionis, ex parte omnipotentis Dei precipimus, et mandamus.</p>
                    <p>Item mandamus uirtute sancte obedientie, et Spiritus Sancti, ut nullus clericus habens ab episcopatu Perusii beneficium ecclesiasticum, siue per episcopum Perusii sibi conlatum contra nos, uel statutum ipsius nostri episcopatus, unde patrocinium prestet, uel fauorem, siue manifeste directe, uel indirecte, per se uel per alium quod non contrafecerint in iudicio, uel extra, ipso facto eodem beneficio sit priuatus.</p>
                    <p>Item precipiendo mandamus, ut nullus habens curam animarum ipsam alicui capellano committat sine nostra licencia speciali, sine qua talis capellanus aliquem absoluere non presumat.</p>
                    <p>Item quoniam per mentitas indulgencias plerique ecclesiarum rectores, uel ecclesiastice persone populos decipiant, immo potius ipsos, in uirtute sancte obedientie, et sub pena excommunicacionis eis firmiter precipimus, et mandamus, ut illas indulgencias tantum per se, uel per alium dumtaxat annuntient, quas per papales, uel episcopales litteras poterunt euidentissime demonstrare.</p>
                    <p>Item monemus omnes et singulos fideicommissarios et executores testamentorum, et ultimarum uoluntatum, et eciam heredes, qui relicta ad piasa causas illis predictis, quibus debent soluere, et execucioni demandare cum effectu, et nobis quartam, nobis debitam, ex eis a die notitie mortis testatoris debeant.</p>
                    <p>Si autem in predictis testamentis adesset condicio mouens, uel tempus propter quam execucio ita cito fieri non posset; uolumus quod predictum tempus currere incipiat a tempore condicionis, uel tempore extantis.</p>
                    <p>Qui autem predicta scienter, et neglexerit adimplere intra dictum tamen nisi pro condicione negociorum, uel quod proprium nobis uidebitur tempus, prolixius indulgendum hac monicione premissa pro prima, secunda, et tercia peremptoriis ipsum in iis scriptis excommunicacionis uinculo innodamus.</p>
                    <p>Item statuimus, ut nullus habens ecclesiasticum beneficium ad aliud ecclesiasticum beneficium assumatur, nisi facta reali resignacione prioris beneficii manibus illius ad quem institucio ipsius ecclesie noscitur pertinere.</p>
                    <p>Etsi primum retinere contempserit, utroque sit ipso iure priuatus, nisi per Romanam ecclesiam, seu per nos cum eo super hoc fuerit dispensatus.</p>
                    <p>Ille uero ad quem institucio, institucionem facere non audeat, nisi prius constet sibi de resignacione prioris, et si contra fecerit, ipsum excommunicacionis sentencia innodamus.</p>
                    <p>Item statuimus, quod clerici, qui ad sacros sunt ordines promouendi diligenter examinentur per eos qui ad hoc fuerint deputati, quod ut rite fieri possit, quarta, quinta, sexta feria sabati quatuor temporum precedentibus a prelatis suis presencialiter presententur, ut de ipsorum uita, et condicione, et natiuitate constare ualeat, eorum testimonio prelatorum uenire nequiuerit unica prepedicione detentus cum litteris suis, clericos suos, quos ordinare uoluerit, de ipsorum uita, condicione, et natiuitate testimonium perhibentes, ad nos mittat cum aliquo de clericis suis bone fame, et conuersacionis honeste, qui eos nobis, seu examinatoribus deputatis ipsius prelati uice, seu nomine representent.</p>
                    <p>Item si quis ex fornicacione natus dispensacione non obtenta sacrum ordinem clanculo subscripserit, hoc ipso sit excomunicacionis uinculo innodatus, et eciam post absolucionem obtentam maneat tandiu ab ordinis sic subrepti execucione suspensus, donec dispensacionis graciam potuerit obtinere.</p>
                    <p>Si quis uero scienter ad sacros ordines presentauerit ex fornicacione natos, tacito quod sint tales, ipsos ex nunc excommunicacionis sentencia innodamus, quod de his qui sic tacito titulo se clanculo fecerint ad sacros ordines promouere, decernimus obseruandum.</p>
                    <p>Illos uero qui scienter ad ordines iam susceptos iterato, uel per saltum promoueri fecerint se, aut per simoniacam prauitatem a nobis, uel ab altero se procurauerint ordinari, excommunicacionis sentencia innodamus.</p>
                    <p>Denique de multiplicitate constitucionum laqueos iniiciamus subiectis omnium predecessorum nostrorum, et uicariorum nostrorum constituciones reuocamus, et cassamus precipientes omnibus prelatis, qualiter intra tres menses presentes nostras constituciones apud se habere studeant sub pena nostro arbitrio imponenda.</p>
                </div>
                <div>
                    <head>Explicit</head>
                    <p>Actum.</p>
                    <p>In nomine Domini.</p>
                    <p>Amen.</p>
                    <p>Nos Franciscus Dei gracia episcopus Perusinus uniuersis nostre ciuitatis, et diocesis Perusii ad quos presentes uenerint, salutem eternam.</p>
                    <p>Indemnitati episcopatus nostri prouidere uolentes, ut ex debito nostri tenemur officii, quod alios in eorum instituto confouemus, uniuersas, et singulas personas, cuiuscumque sint condicionis, et status monemus primo, secundo, et tercio peremptoriis neminem excludere, uel excipere intendentes, ac eisdem, et cuilibet eorum sub excommunicacionis pena districte precipiendo mandamus, quatenus quicumque habet, tenet, possidet, aut detinet indebite, illicite, palam, uel occulte, clam, et contra nostram permissionem, uel concessionem aliqua littera, uel aliquod ex bonis episcopatus nostri, et ad nos, et ipsum episcopatum pertinet, siue sint res mobiles, siue immobiles, siue iura siue acciones intra spatium unius mensis a presentis monicionis, et sententie nostre noticia nobis uel nostro camerario, qui talia sicut [31] debeat ea reuelare, notificare, et ad noticiam nostram reducere.</p>
                    <p>Et qui habent, et tenent, uel potius ablata subrepta, uel furtiue, et contra nostram intencionem detinet occupatam nobis plenarie restituere, exhibere, reddere, et resignare debeant cum effectu, nec amplius de cetero alia suis usibus, commodis, aut utilitatibus applicare presumant.</p>
                    <p>In omnes quoque ac singulos nostre monicionis, et mandati huiusmodi contemptores, excommunicacionis sentenciam proferamus in scriptis; et ipsos a sancte matris ecclesie gremio separamus cum expoliati iuris extiterit illos inuasionis [32] et furti crimine detineri, qui rem presumpserit in iure diuino contraire.</p>
                    <p>Declaramus nihilominus hac nostra sentencia non ligari eos qui infra uiolacionem sed aliquod ad nos pertinens scirent, uel detinent, quamuis et tales ad restitucionem nihilominus, uel ad denunciacionem teneri noscuntur.</p>
                    <p>In nomine Domini amen.</p>
                    <p>Nos Fr. Franciscus Dei gracia episcopus Perusii in aula nostri palatii, in die Synodi per nos facte die 24. mensis Februarii presentis, cum plurimi tam laici, quam clerici ciuitatis et diocesis Perusine priuilegiis, et concessionibus, et gratiis eis factis abuterentur, et quia sicut iudicatur, et uariantur tempora, ita debent uaria remedia adhiberi, et sanior debet cautela, et prouisio inueniri, uolentes, quod ipse concessiones, et gratie, non in animarum perniciem, sed salutem, omnes, et singulas gracias, concessiones, et priuilegia, tam per nostros predecessores, quam per nos, et nostrum uicarium, seu uicarios hactenus concessa, facta, et data seu concessas, factas et datas cassamus, et reuocamus, et irritamus in totum, et uolumus esse nullas, et nulla, prohibentes omnibus et singulis personis, ne ipsis uti, uel ex eis aut eorum occasione quidquam facere debeant, aut possint sine nostra speciali licencia noua, et mandato. [33]</p>
                    <p>Actum.</p>
                    <p>In nomine Domini amen.</p>
                    <p>Nos Fr. Franciscus Dei gracia episcopus Perusii intellecto quod nonnulli ab ipso episcopatu, siue ab ipsa nostra maiori Perusii, seu eius causa habuerint, tenuerint, et habent, et tenent terras, domos, uineas, uel alia bona immobilia in feudum, pensionem, liuellum, et adfictu continuum, uel allocacionem eadem uel aliqua ex eis nobis uel nostris predecessoribus irrequisitis uendere donare, permutare, uel aliter alienare presumpserunt, et presumere non uerentur, et dispendium nostri episcopatus, ecclesie cupientibus nos et ipsum episcopatum atque dictam ecclesiam indemnem reddere, et ab indemnitatibus huiusmodi preseruare, monemus secundo ac tercio peremptorie omnes et singulas tales personas, ut de cetero a tali attemptacione presumant, et omnes alias cuiuscumque sint condicionis, et status, ne ab ipsis, uel aliquo earum talia bona scienter in donacionem, liuellum, permutacionem, uendicacionem, aut pignoracionem recipiant, sine nostra conueniencia et consensu, uel consciencia.</p>
                    <p>In omnibus et singulos contrafacientes excommunicacionis sentenciam fecimus in scriptis, saluo nihilominus quod contra tales alienaciones de iure nihil ualentes possumus, et intendamus res, et bona huius modi taliter alienata nobis uindicare, alienatoribus ab omni suo iure cadentibus, et eciam omnibus suo periculo presencia exhibentibus supra preteritis, auctoritate huiusmodi illicitis alienacionibus, tales alienantes, et recipientes ab eis nobiscum in nostris, et cum ipso casu in suis studeant iuxta duorum mensium spatium concordare, alioquin contra eos procedemus, quatenus iusticia suedebit.</p>
                    <p>Item ad noticiam nostram peruenit relacione fideli quod nonnulli abbates, procuratores, archipresbyteri, plebani, et rectores ecclesiarum diocesis Perusii, et alii presbyteri, et clerici dudum receperunt quam plures quartas testamentorum relictorum ad pias causas nobis sic debitas in dicione sicut in ciuitate, et quotidie presumunt recipere, et suis usibus applicare.</p>
                    <p>Monemus omnes et singulas prefatas personas, et alias pro primo, secundo, et tercio peremptoriis, eisque omnibus et singulis sub excommunicacionis pena precipiendo mandamus, ut ne [34] de cetero huiusmodi quartas sibi retineant, applicent, uel usui ponant, sed eas pro nobis suscipiant, et intra XV. dies nobis, uel nostro Uicario assignent, et de quondam habitis, et perceptis per eos nobis, uel predecessori nostro assignatis, uel exhibitis, aut scienter per eum donatis, uel remissis intra unius mensis spatium ad noticiam preseruandam, nobis de eis satisfaciant integraliter, uel nobiscum de ipsis quartis perceptis curet amicabiliter conuenire.</p>
                    <p>In omnes quidem et singulos huius nostre monicionis contemptores his scriptis excommunicacionis sentenciam promulgamus ad priuacionem beneficiorum contumacium rebellici, et contemptores promouebimus processum, prout exiget inobediencia, et proteruitas eorumdem.</p>
                    <p>Late, et facte etc.</p>
                </div>
                <div>
                    <head>Footnotes</head>
                    <p>[1] &quot;ac&quot; printed in round brackets.</p>
                    <p>[2] &quot;sic&quot; printed in round brackets.</p>
                    <p>[4] &quot;nec&quot; printed in round brackets.</p>
                    <p>[5] &quot;sic&quot; printed in round brackets.</p>
                    <p>[7] &quot;sic&quot; printed in round brackets.</p>
                    <p>[8] &quot;sic lego&quot; printed in round brackets.</p>
                    <p>[9] &quot;sic&quot; printed in round brackets.</p>
                    <p>[10] &quot;sic&quot; printed in round brackets.</p>
                    <p>[11] &quot;uestes&quot; printed in round brackets.</p>
                    <p>[12] &quot;C. L.&quot; printed in round brackets.</p>
                    <p>[13] &quot;sic&quot; printed in round brackets, separate from brackets in note 11.</p>
                    <p>[14] ed. Perusiii</p>
                    <p>[16] &quot;sic&quot; printed in round brackets.</p>
                    <p>[17] gap marked with &quot;...&quot;.</p>
                    <p>[22] &quot;sic&quot; printed in round brackets.</p>
                    <p>[23] &quot;sic&quot; printed in round brackets.</p>
                    <p>[31] &quot;sic&quot; printed in round brackets.</p>
                    <p>[32] &quot;sic&quot; printed in round brackets.</p>
                    <p>[34] &quot;ne&quot; printed in round brackets.</p>
                </div>
            </div>
        </body>
    </text>
</root>
