<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Rouen</title>
                <recordID>1277</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1231</origDate>
                <dateNotes/>
                <origPlace>Rouen</origPlace>
                <diocese>Rouen</diocese>
                <province>Rouen</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1277</p>
                <p>Year: 1231</p>
                <p>Month: None</p>
                <p>Day: None</p>
                <p>Circa: Yes</p>
                <p>DatingNotes: None</p>
                <p>Place: Rouen</p>
                <p>Diocese: Rouen</p>
                <p>Province: Rouen</p>
                <p>CountryModern: France</p>
                <p>Latitude: 49.443889</p>
                <p>Longitude: 1.103333</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Pontal, Statuts, II, 116-25</p>
                <p>EditionOther: None</p>
                <p>SourceNotes: None</p>
                <p>TranscriptionNotes: Facing page French translation</p>
                <p>BaseText: WebDownload</p>
                <p>OCR: Yes</p>
                <p>Transcription: Reviewed </p>
                <p>GeneralNotes: Additiones to Synodal de l'Ouest; the same additiones are also found in Mans and Angers</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>De carnificibus.</p>
                    <p>Inhibeant sacerdotes carnificibus in uillis mediocribus ne carnes lanient aut uendant die dominica a principio misse usque ad finem.</p>
                </div>
                <div>
                    <head>Capitulum 2</head>
                    <p>De abbatibus.</p>
                    <p>Dicant presbyteri et abbates iniungant monachis qui sunt in prioratibus ut quotidie diuinum officium celebrent, si duo sunt aut plures; aut officio sacerdotis intersint, ubi non est nisi unus; et si aliter fecerint, dicat presbyter decano, et decanus, cognita ueritate, subtrahat porcionem quam percipiunt in ecclesia, donec per nos, uel per officialem nostrum super hoc sit prouisum.</p>
                </div>
                <div>
                    <head>Capitulum 3</head>
                    <p>Quando surgant.</p>
                    <p>Presbyteri parochiales a festo S. Remigii de nocte surgant ad matutinas et, summo mane, missam celebrent usque ad Pascha, maxime in ecclesiis quibus adiacet magna pars parochianorum [1] ut qui negotiis sunt intenti, ante ingressum laboris missam possint audire, si uoluerint.</p>
                </div>
                <div>
                    <head>Capitulum 4</head>
                    <p>De sponsalibus ante nupcias [2].</p>
                    <p>Excommunicent eciam presbyteri illos qui contrahunt per uerba de presenti, bannis nondum factis, et antequam debeat fieri benediccio nupcialis; nisi forte per dispensacionem ex causa.</p>
                </div>
                <div>
                    <head>Capitulum 5</head>
                    <p>De scandalo.</p>
                    <p>Presbyter omnia scandala sue parochie dicat decano, nisi forte per eos sint sopita aut uterque eorum penam non euadet, si per alios ad episcopum deferatur.</p>
                    <p>Moneant tempestiue decani dominos seculares qui faciunt diebus dominicis et B. Marie nundinas congregare, ut eas ad dies alios studeant assignare: quia non posset sustineri sine periculo animarum in diebus predictis.</p>
                </div>
                <div>
                    <head>Capitulum 6</head>
                    <p>De leprosis.</p>
                    <p>Prohibeant presbyteri leprosis ne leprosos extraneos in hospicio recipiant; et si moniti cessare noluerint, subtrahatur beneficium parochiale.</p>
                </div>
                <div>
                    <head>Capitulum 7</head>
                    <p>Ne intrent in ciuitates.</p>
                    <p>Item inhibeant leprosis ne intrent ciuitatem et castella; et dicatur eis publice in ecclesiis quod si quis iniuriatus fuerit in ciuitate uel castello, auferendo uestes uel uerberando eos, non exhibebimus [3] eis iusticiam.</p>
                </div>
                <div>
                    <head>Capitulum 8</head>
                    <p>De iisdem, ne sedeant in tabernis [4].</p>
                    <p>Inhibeatur eciam leprosis ne in taberna sedeant ad bibendum, eciam in uillis: quia si hoc fecerint, non exhibebimus eis iusticiam de iniuria facta.</p>
                    <p>De leprosis eciam inhibeatur, sub pena excommunicacionis per omnes parochias ne aliquid detur eis in ciuitate uel oppido.</p>
                </div>
                <div>
                    <head>Capitulum 9</head>
                    <p>De prouidendo eis.</p>
                    <p>Iniungatur sacerdotibus ut diligenter moneant eciam et compellant per decanum cui hoc districte iniungimus parochianos ad prouidendum leprosis, secundum consuetudinem talis patrie; scituri quod si super hoc audierimus questionem, eorum defectus non relinquetur impunitus.</p>
                </div>
                <div>
                    <head>Capitulum 10</head>
                    <p>De excommunicacione Hamelini.</p>
                    <p>Audiuimus quod episcopus Hamelinus excommunicauit omnes illos qui firmas que erant in ecclesiis ante guerram augmentarent et nos illam excommunicacionem approbamus et habemus illos [5] pro excommunicatis, nisi in quantum ecclesia post guerram fuerit augmentata.</p>
                    <p>Excommunicauit eciam Hamelinus episcopus, omnes illos qui acciperent procuracionem non uisitando uel saltem accedendo ad locum, et nos idem facimus.</p>
                </div>
                <div>
                    <head>Capitulum 11</head>
                    <p>De clericis cum deciis ludentibus.</p>
                    <p>Alias excommunicauimus clericos ludentes cum deciis in tali ciuitate causa lucri, et hoc intelligimus de beneficiatis in sacris ordinibus constitutis, et hanc constitucionem uolumus in tota diocesi tali firmiter obseruari.</p>
                </div>
                <div>
                    <head>Capitulum 12</head>
                    <p>De porcionibus sacerdotum parochialium.</p>
                    <p>Quia nonnulli curas parochialium ecclesiarum consecuti, preter conscienciam episcopi uel archiepiscopi a uicariis uel firmariis adeo magnas percipiunt porciones, quod iidem uicarii aut firmarii non possunt de residuo sustentari, immo canonici plerumque fructus non sufficerent et prouentus ad persoluendas pensiones impositas: et si iidem uicarii uel firmarii nullam de prouentibus eiusdem assumerent pensionem, propter quod necessitate urgente, circa subiectas sibi plebes exaccionibus et questibus illicitis insisterent et inhonestis.</p>
                    <p>Statuimus quod de cetero in tradendis ecclesiis ad firmam et pensionibus imponendis, episcopi uel archiepiscopi requiratur assensus, facta que per archipresbyterum uel alios bonos uiro loco eius redituum uel prouentuum ecclesie que tradenda uidebitur ad firmam uocata eius ecclesie persona, taxacione sicut quando de supplendis per patronos sacerdotum porcionibus agitur, fieri consueuit, uicarius aut firmarius quindecim libras Turon. ad suam suorumque sustentacionem habeat; residuum uero persona percipiat, nisi uicario maiorem uoluerit relinquere porcionem.</p>
                    <p>Si autem talis fuerit parochia que propter sui diffusionem aut sui multitudinem, duorum merito uideretur egere officio sacerdotum, persona ad sustentacionem uicarii uel firmarii et sacerdotis quem secum habebit XXII libras Turon. et dimidiam dimittere teneatur.</p>
                    <p>Si autem talis fuerit parochia que plurimorum indigebit officio sacerdotum, iuxta episcopi uel mandati eius dispensacionem eorum sustentacioni congrue consulatur.</p>
                    <p>Si autem contra hanc synodalem constitucionem, aut in fraudem eius aliquis attentare presumpserit, animad uersione se nouerit puniendum.</p>
                    <p>Hec, saluis constitucionibus de firmis ueteribus non augendis, a nostris predecessoribus promulgatis, duximus statuenda.</p>
                </div>
                <div>
                    <head>Capitulum 13</head>
                    <p>De iis qui in minoribus constituti ad ecclesiarum curam recepti sunt [6].</p>
                    <p>Si quis autem in minoribus ordinibus constitutus ad parochialem receptus fuerit ecclesiam, cui institucio differenda est, donec in subdiaconum fuerit ordinatus; ad singulos ordines se offerat ordinandum et ordinatus in subdiaconum se instituat et, facturum sacramentum, quod alii in sua institucione consueuerunt, episcopo representet.</p>
                    <p>Quod si facere neglexerit, ab eo tempore quo negligens extiterit, fructuum amissione se nouerit mulctatum.</p>
                </div>
                <div>
                    <head>Capitulum 14</head>
                    <p>De redditibus ecclesiarum et personis.</p>
                    <p>Item firmiter inhibemus ne persone ecclesiarum, quarum redditus et prouentus ita exiles erant quod patroni et persone alie ad faciendum augmentacionem auctoritate apostolica sunt compulsi, ecclesias illas de cetero tradant ad firmam, sed in eis in propria persona deseruiant; uel si non deseruiant in integrum redditus et prouentus relinquant.</p>
                    <p>Eodem modo dicimus de ecclesiis in quibus nulla facta est augmentacio quarum fructus et prouentus quindecim libras turonenses non excedunt.</p>
                </div>
                <div>
                    <head>Capitulum 15</head>
                    <p>De gagiariis.</p>
                    <p>Presbyteri inhibeant infirmis ne plures quam tres gagiarios instituant et hoc eciam publicent in ecclesia, et in ordinacione testamenti.</p>
                    <p>Et si forte ab infirmo plures quam tres instituantur gagiarii, et non possint probare quod inhibuerint nihil capient in ipso testamento.</p>
                </div>
                <div>
                    <head>Capitulum 16</head>
                    <p>De excommunicatis.</p>
                    <p>Presbyteri excommunicatos a nobis uel officiali nostro, singulis diebus dominicis denuncient et ab omnibus arctius faciant euitari, communicantes cum eis post inhibicionem diligenter inquirant, et nomina illorum, nobis uel officiali nostro insinuare procurent.</p>
                    <p>Nomina eciam excommunicatorum et tempus late sententie scribant et decanis tradant.</p>
                </div>
                <div>
                    <head>Capitulum 17</head>
                    <p>De gagiariis qui exequi debeant.</p>
                    <p>Incipiant gagiarii exequi uoluntatem defuncti infra mensem, et continue laborent quousque testamentum fuerit execucioni mandatum: et si per se nequiuerint exequi testamentum, hoc nobis studeant intimare.</p>
                </div>
                <div>
                    <head>Capitulum 18</head>
                    <p>De iuramento super sancta.</p>
                    <p>Decreuit sancta synodus ut a Septuagesima usque ad octauas Epiphanie necnon et ieiuniis quatuor temporum et in litaniis maioribus, et in dominicis diebus, et in diebus Rogacionum nisi de concordia et pacificacione, nullus super sacrosancta Euangelia iurare presumat et in his diebus non debent sacerdotes reliquias laicis exhibere.</p>
                </div>
                <div>
                    <head>Capitulum 19</head>
                    <p>De rebus ecclesie interceptis.</p>
                </div>
                <div>
                    <head>Footnotes</head>
                    <p>[1] no in parochianorum in brackets.</p>
                    <p>[2] De sponsalibus ante nupcias in brackets.</p>
                    <p>[3] be in exhibebimus in brackets.</p>
                    <p>[4] De iisdem, ne sedeant in tabernis in brackets.</p>
                    <p>[5] illos in brackets.</p>
                    <p>[6] De iis qui in minoribus constituti ad ecclesiarum curam recepti sunt in brackets.</p>
                </div>
            </div>
        </body>
    </text>
</root>
