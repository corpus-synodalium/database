<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Tortosa</title>
                <recordID>0869</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1328-04-19</origDate>
                <dateNotes/>
                <origPlace>Tortosa</origPlace>
                <diocese>Tortosa</diocese>
                <province>Tarragona</province>
                <country>Spain</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 869</p>
                <p>Year: 1328</p>
                <p>Month: 4</p>
                <p>Day: 19</p>
                <p>Circa: None</p>
                <p>DatingNotes: None</p>
                <p>Place: Tortosa</p>
                <p>Diocese: Tortosa</p>
                <p>Province: Tarragona</p>
                <p>CountryModern: Spain</p>
                <p>Latitude: 40.812778</p>
                <p>Longitude: 0.523333</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Berenguer de Prats</p>
                <p>IssuingAuthorityAlt: None</p>
                <p>RegnalStart: 1316</p>
                <p>RegnalEnd: 1340</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Synodicon Hispanum, XII, 634-36</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['Library Scan', 'Hard Copy Scan']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Inscripcio [1].</p>
                    <p>Synodus quarta domini Berengarii de Pratis.</p>
                    <p>Anno Domini millesimo trecentesimo uicesimo octauo, die martis, decimo tercio kalendas madii, reuerendus in Christo pater et dominus Berengarius, episcopus Dertusensis, in synodo per ipsum celebrata in ecclesia Dertusensi fecit constituciones infra scriptas.</p>
                </div>
                <div>
                    <head>Capitulum 1</head>
                    <p>Quod obtinentes beneficium perpetuum uel annale intersint Horis canonicis in ecclesiis in quibus beneficiati exstiterint.</p>
                    <p>Multorum rectorum et aliorum nostre diocesis querelis frequentius excitati, compellimur, urgente nos consciencia, circa ea que periculum animarum in subditis et clericis et cultus diuini ac honoris ecclesiarum desercionem inducunt, salubribus remediis obuiare.</p>
                    <p>Sane peruenit ad nos quod nonnulli presbyteri, capellanias perpetuas uel annales in ecclesiis ciuitatis et diocesis nostre obtinentes, nolunt interesse missis et aliis Horis canonicis nocturnis pariter et diurnis cum rectoribus uel uicariis qui eas celebrant, cantant seu recitant in eisdem.</p>
                    <p>Eapropter nos Berengarius, miseracione diuina Dertusensis episcopus, sanctam synodum celebrantes in nostra ecclesia Dertusensi, attendentes quod de iure communi presbyteri, beneficiati et alii in sacris ordinibus constituti tenentur Horis canonicis diurnis pariter et nocturnis in ecclesiis interesse, de consilio et assensu uenerabilium Raimundi de Paholaco, prioris, et capituli nostri, approbantes et confirmantes constituciones nostras et predecessorum nostrorum hactenus editas, et eas in suo robore perdurare uolentes, specialiter constitucionem bone memorie domini Petri, predecessoris nostri, que incipit Anno Domini millesimo trecentesimo octauo, secundo idus nouembris, nos Petrus, miseracione diuina, etc. [2], statuimus et ordinamus et in uirtute sancte obedientie districte precipiendo mandamus quod omnes presbyteri capellanias perpetuas uel eciam annales in ecclesiis ciuitatis uel diocesis Dertusensis obtinentes, uel qui eas obtinuerint in futurum, sint et teneantur interesse cum superpelliciis continue missis et omnibus Horis canonicis diurnis pariterque nocturnis, quas in ecclesiis, in quibus ipsas capellanias habent uel de cetero habuerint [3], contingerit celebrari; ac eciam processionibus, quas extra ipsas ecclesias per conuentum nostre sedis uel per rectores ecclesiarum ipsarum uel uicarios eorumdem fieri contigerit, interesse nihilominus teneantur.</p>
                    <p>Adicientes quod nullus de predictis presbyteris, capellanias perpetuas uel annales habentibus, audeat se absentare a locis in quibus ipsas capellanias celebrare tenentur, absque rectorum ecclesiarum in quibus dicte capellanie celebrande sunt, uel eorum loca tenentium, licencia speciali petita pariter et obtenta.</p>
                    <p>Super quam licenciam concedendam, rectorum ipsorum et eorum loca tenentium consciencias oneramus, scientes quos si predicti presbyteri rebelles fuerint uel eciam contumaces, eos pena debita, exigente iusticia, fortiter puniemus.</p>
                    <p>Mandantes nihilominus, in uirtute sancte obedientie, omnibus rectoribus ciuitatis et nostre diocesis, et eorum loca tenentibus, quod si eos circa predicta negligentes inuenerint uel rebelles, nos per suas litteras uel saltem in sequentibus synodis de eorum negligencia uel contumacia debeant certificare, ut eorum crescente contumacia, penam eciam augeamus.</p>
                </div>
                <div>
                    <head>Capitulum 2</head>
                    <p>Quod rectores, uicarii uel alii uenientes ad ciuitatem Dertuse se representent episcopo, uicario uel officiali.</p>
                    <p>Item, statuimus et ordinamus, de consilio et assensu prioris et capituli predictorum, quod si quis rectorum nostre diocesis uel uicarius uel alius presbyter capellaniam perpetuam uel annalem in nostra diocesi obtinens uel qui de cetero obtinuerit, ad ciuitatem Dertusensem contigerit ex quacumque causa uenire, nobis, si presentes ibidem fuerimus, uel uicario seu officiali nostro, die qua ipsam ciuitatem intrauerit uel saltem in crastinum se presentare, et nobis uel eisdem causam sui aduentus exprimere teneatur.</p>
                    <p>Et idem de triduo in triduum, quamdiu ibidem fuerit, facere sit astrictus.</p>
                    <p>Quod si forte predicta facere noluerit, si rector uel uicarius fuerit, uiginti solidorum, si uero alius non habens curam animarum decem solidorum penam ipso facto incurrat.</p>
                </div>
                <div>
                    <head>Capitulum 3</head>
                    <p>Item, quod rectores obtinentes beneficia non recipiant alias capellanias.</p>
                    <p>Auaritie cecitas et damnande cupiditatis improbitas sic quorumdam clericorum, tam curata quam simplicia beneficia, perpetua seu annalia obtinentium [4], oculos excecauit quod non contenti suis stipendiis, quibus commode sustentari possunt, ad alia inhiant, cum vix unum digne ualeant obtinere.</p>
                    <p>Eapropter nos Berengarius, miseracione diuina Dertusensis episcopus, de consilio et assensu prioris et capituli predictorum, statuimus et ordinamus quod nullus rector uel uicarius perpetuus uel temporalis ciuitatis uel nostre diocesis, uel presbyter alius perpetuam uel temporalem capellaniam obtinens in eisdem uel qui ibidem eas obtinuerit in futurum, ipsas rectorias uel capellanias uel uicarias tenendo, audeat capellanias alias annales uel medias capellanias uel eciam trentenaria celebrare absque nostra uel officialium nostrorum, uel archipresbyteri Morelle in archipresbyteratu suo, licencia speciali petita pariter et obtenta.</p>
                    <p>Super quibus concedendis eorum officialium et archipresbyteri consciencias oneramus.</p>
                    <p>Qui uero contrarium fecerit, ingressum ecclesie ipso facto, donec a nobis uel successoribus nostris dispensacionem habuerit [5] sibi nouerit interdictum.</p>
                    <p>Penam autem huiusmodi constitucionis ultime post festum instans sancti Ioannis Baptiste mensis iunii locum sibi uendicare uolumus, et non antea.</p>
                    <p>Datis Dertuse, in choro ipsius ecclesie, decimo tercio kalendas madii, anno Domini millesimo trecentesimo uicesimo octauo.</p>
                </div>
                <div>
                    <head>Footnotes</head>
                    <p>[1] In brackets</p>
                    <p>[2] From Anno Domini in quotacion marks</p>
                    <p>[3] From in quibus in parentheses</p>
                    <p>[4] From tam curata in parentheses</p>
                    <p>[5] From donec a nobis in parentheses</p>
                </div>
            </div>
        </body>
    </text>
</root>
