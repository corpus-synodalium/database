<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Saumur</title>
                <recordID>0334</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1315</origDate>
                <dateNotes/>
                <origPlace>Saumur</origPlace>
                <diocese/>
                <province>Tours</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 334</p>
                <p>Year: 1315</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Saumur</p>
                <p>Diocese: None</p>
                <p>Province: Tours</p>
                <p>CountryModern: France</p>
                <p>Latitude: 47.26</p>
                <p>Longitude: -0.076944</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Avril, Tours, 317-22</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Concilium apud Salmurum celebratum, anno Domini millesimo trecentesimo decimo quinto.</p>
                    <p>In nomine Dei, Amen.</p>
                    <p>Nos, Gaufridus, permissione diuina, archiepiscopus Turonensis, nostrum prouinciale concilium, uocatis euocandis, et presentibus qui uoluerunt et poterunt interesse celebrantes, de suffraganeorum nostrorum et abbatum presentium consilio et assensu, ordinamus et statuimus capitula que sequuntur.</p>
                </div>
                <div>
                    <head>Capitulum 1</head>
                    <p>Ne feuda uel alie possessiones Ecclesie aduoantur secularibus Dudum felicis recordacionis Gregorius papa X uolens indemnitatibus ecclesiarum prouidere contra prelatos et personas ecclesiasticas sibi commissas et iura eorumdem laicis submittentes, bona et iura ipsarum ecclesiarum alienantes, nisi in forma et casibus a iure permissis, feuda et possessiones ipsarum ecclesiarum a laicis tanquam a superioribus de nouo se tenere aduoantes, seu ipsos laicos patronos seu aduocatos ecclesiarum et bonorum earumdem ad tempus non modicum statuentes, et contra laicos qui prelatos, capitula et alias personas ecclesiasticas ad submissiones huiusmodi faciendas compellerent, in concilio Lugdunensi constitucionem edidit que uassallos Ecclesie et alios qui possessiones et iura alia tenent ab Ecclesia et ac personis laicis tanquam a superioribus ea que ab Ecclesia tenent, aduocantes se tenere comprehendere non uidetur, per quas aduocaciones multe ecclesie et monasteria diocesis et prouincie Turonensis quamplures graues lesiones et iacturas a non modico tempore citra noscuntur incurrisse.</p>
                    <p>Nos uolentes malitiis taliter detrahentium iuri et honori ecclesiarum obuiare, et eisdem ecclesiis super hiis de opportuno remedio prouidere, in omnes illos qui de cetero feuda, res, possessiones, iurisdicciones seu alia iura quecumque, quas ab ecclesiis mediate uel immediate tenent, a personis secularibus seu ab aliis quibuscumque, preterquam ab ecclesia a qua tenent, scienter se tenere aduoauerint, et in omnes illos qui ad tales aduoaciones faciendas scienter consilium dederint, clam uel palam, et in illos qui taliter aduoantes ad hoc induxerint quoquomodo, auctoritate presentis concilii, in hiis scriptis excommunicacionis sentenciam promulgamus.</p>
                    <p>Illos eciam, qui a quadraginta annis citra feoda, res, possessiones, iurisdicciones et alia iura quecumque, quas et ipsi ab Ecclesia mediate uel immediate tenebant a personis secularibus seu ab aliis quam ab ecclesia a qua tenebant aduoauerint se tenere, et heredes ipsorum qui tales aduoaciones a dicto tempore fecerunt, monemus, auctoritate presentis concilii et moneri precipimus per omnes cathedrales et parochiales seu curatas ecclesias diocesis et prouincie Turonensis trina monicione publice et in generali, ut ipsi infra trium mensium spatium a tempore dictarum monicionum in dictis ecclesiis faciendarum numerandorum predictas aduoaciones sic dampnabiliter factas reuocent et reuocari faciant cum effectu et dictas ecclesias restituant, uel saltem reddant indempnes, alioquin ipsos, auctoritate concilii presentis, excommunicacionis sententie uolumus subiacere.</p>
                </div>
                <div>
                    <head>Capitulum 2</head>
                    <p>De perturbatoribus iurisdiccionis ecclesiastice.</p>
                    <p>Pretera cum olim recolende memorie Simon legatus in Francia in suo generali concilio tunc temporis celebrato Bituris ad conseruacionem seu tuicionem iurisdiccionis ecclesiastice prouida deliberacione duxerit statuendum quod, si quis, cuiuscumque dignitatis aut condicionis existat, nuncios aut executores ecclesiasticorum iudicum aut alios litteras eorumdem, actaue iudiciaria deferentes, hac occasione uerberare, capere, detinere et occultare, carceri mancipare, aut quod grauius est censendum, interficere, litteras aut acta iudiciaria predicta personis memoratis auferre seu ea rumpere, cancellare aut alias destruere quoquomodo, uel sic ablata celare presumpserit, aut ut ista fiant procurauerint, uel facientibus consilium, uel opem duxerint adhibendum, auctoritate dicti concilii, excommunicacionis sentenciam incurrat ipso facto.</p>
                    <p>Postmodum eciam dominus Bonifacius VIII uidelicet in taliter impedientes iurisdiccionem ecclesiasticam similiter excommunicacionis sentenciam per suam generalem constitucionem in iure redactam et insertam promulgauit, at nonnulli domini temporales, eorum balliui etb senescalli et alii iurisdiccionis temporalis officia exercentes, ecclesiastice iurisdiccionis inuidi predictam iurisdiccionem ecclesiasticam modis supradictis et aliis uariis coloribus exquisitis impedire et predictas excommunicacionis sentencias incurrere non uerentur in suarum periculum animarum, contra quos ad denunciacionem procedere propter scandala et pericula, que exinde possint accidere, iudices ecclesiastici hesitant et quandoque totaliter supersedent ipsos delinquentes in dictis excommunicacionum sententiis damnabiliter relinquentes.</p>
                    <p>Nos, qui malitiis ipsorum occurrere et salutem suarum animarum procurare ex debito nostri officii uolumus ut tenemur, terras ipsorum dominorum qui iurisdiccionem ecclesiasticam modis predictis impediuerint, uel per quorum balliuos, senescallos, seruientes seu alios allocatos quoscumque modis predictis, uel aliquo eorumdem impedita fuerit, postquam dictus dominus temporalis in cuius terra dictum delictum fuerit perpetratum, si presens, uel eius balliuus seu senescallus, si absens fuerit, idem dominus per iudicem, cuius iurisdiccio fuerit taliter impedita requisitus fuerit, quod emendet, si infra octo dies a tempore dicte requisicionis, capta per eosdem non restituerint pristine libertati, et lesis ac ecclesie cuius iurisdiccionem contempserunt, non satisfecerint cum effectu, ex tunc ecclesiastico, auctoritate presentis concilii, supponimus interdicto.</p>
                </div>
                <div>
                    <head>Capitulum 3</head>
                    <p>Ut archidiaconi nichil accipiant ab examinatis per eosdem.</p>
                    <p>Preterea cum ad officium archidiaconorum spectet examinacio clericorum ad sacros ordines et beneficia, precipue ad curatas ecclesias promouendorum, ipsosque examinatos, si idonei fuerint, per suas litteras episcopis presentare, ac quorumdam insinuacione didicerimus quod nonnulli archidiaconi et eorum uicarii qui adeo cupiditatis et auaritie spiritu sunt accensi, quid liceat uel quid deceat non aduertunt, summas immoderatas pecunie a clericis ad beneficia promouendis, antequam eis uelint litteras approbatorias concedere, seu eos inuentos idoneos dictis episcopis presentare dampnabiliter exigunt et extorquent, unde nos auariciam talium refrenare cupientes, statuimus quod omnes illi, ad quos spectat dicta examinacio et presentacio clericorum, siue racione sui officii siue racione commissionis sibi facte, qui de cetero ab hiise promouendis aliquid receperint seu extorserint hac occasione, si sacerdotes fuerint, suspensionis, si uero non fuerint sacerdotes, excommunicacionis sentencias incurrunt ipso facto, a qua nullatenus absoluantur quousque recepta per eos siue exacta restituerint cum effectu.</p>
                </div>
                <div>
                    <head>Capitulum 4</head>
                    <p>Ut interdictum ante excommunicacionem poni possit.</p>
                    <p>Item, cum olim in concilio Castri Gonterii, anno Incarnacionis Domini millesimo ducentesimo octuagesimo primo celebrato statutum fuisse dicatur, quod non credimus esse factum, quod interdictum nullatenus ponatur in terra alicuius, nisi prius animaduersum fuerit in personam domini uel balliui, dictum statutum, si quod fuerit, tollimus et penitus eciam amouemus.</p>
                </div>
                <div>
                    <head>Capitulum 5</head>
                    <p>Dat episcopis facultatem absoluendi a censuris ab ipso concilio latis, confirmatque precedencia concilia [1].</p>
                    <p>Suffraganeis autem nostris in suis diocesibus absoluendi ab excommunicacionis sententiis latis in presenti concilio et interdicta suspendendi concedimus potestatem, et omnia concilia predecessorum nostrorum auctoritate presentis concilii confirmamus.</p>
                </div>
                <div>
                    <head>Explicit</head>
                    <p>Datum [2] apud Salmurum die ueneris post festum beati Michelis in Monte Gargano, anno Domini MoCCCoXUo, et fuit concilium sub sigillo archiepiscopi sigillatum.</p>
                </div>
                <div>
                    <head>Footnotes</head>
                    <p>[1] remoued &lt;&gt;</p>
                    <p>[2] ed. autem</p>
                </div>
            </div>
        </body>
    </text>
</root>
