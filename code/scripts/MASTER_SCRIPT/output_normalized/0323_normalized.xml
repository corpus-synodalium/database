<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Apt</title>
                <recordID>0323</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1365-05-14</origDate>
                <dateNotes/>
                <origPlace>Apt</origPlace>
                <diocese/>
                <province>Arles, Embrun, Aix-en-Provence</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 323</p>
                <p>Year: 1365</p>
                <p>Month: 5</p>
                <p>Day: 14</p>
                <p>Circa: None</p>
                <p>DatingNotes: Palazzini, Dizionario, p59 argues for 13 May rather than 14</p>
                <p>Place: Apt</p>
                <p>Diocese: None</p>
                <p>Province: Arles, Embrun, Aix-en-Provence</p>
                <p>CountryModern: France</p>
                <p>Latitude: 43.8769</p>
                <p>Longitude: 5.3969</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Gallia christiana novissima, Arles, cols. 693-703, no. 1621</p>
                <p>EditionOther: Martene, Thes, IV, 331-40</p>
                <p>SourceNotes: None</p>
                <p>TranscriptionNotes: transcription from Martene</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: from Wikipedia: The council of Apt was held on 14 May 1365 in the cathedral of that city by the archbishops and bishops of the provinces of Arles, Embrun and Aix-en-Provence, in the south of France. Twenty-eight decrees were published and eleven days of indulgence were granted to those who would visit with pious sentiments the church of the Blessed Virgin in the Diocese of Apt on the feast of the Exaltation of the Holy Cross and venerate there certain relics of the Cross.</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>IN Christi nomine, amen.</p>
                    <p>Quoniam ecclesiarum prelati, quibus est commissa cura regiminis et gubernacionis, et prouinciarum distincto ordine imperium est concessum, sunt primo pontificalibus infulis insigniti, ut ceteri recognoscans in eis iura Domini priuilegiaque.</p>
                    <p>Qhi sunt pre ceteris precipui in honore, sic esse debent in solicitudinibus ac laboribus principales, et taliter possidere habenas gubernaculi quod possint fieri subiecti pacifici, et sub tranquillo uiuere successibusque felicibus abundare.</p>
                    <p>Ideo nos G. Arelatensis archiepiscopus cum reuerendis in Christo patribus dominis PHILIPPO eiusdem miseracione patriarcha Ierosolimitano, Cauallicensi ecclesie administratore perpetuo, IOHANNE Arausicensi, IOHANNE Carpentoractensi, G. Massiliensi, IOHANNE Uasionensi, IACOBO Tricastinensi, G. Tholonensi episcopis, ac uenerabilibus uiris dominis Hodo Notarii preposito Auenionis, et Stephano Salaironis decano ecclesie Uille-noue prope Auenionem procuratoribus R. in Christo patris domini ANGLICI episcopi Auenionensis absentis, Cauellicensis, Auraicensis, Carpentoratensis, Massiliensis, Uasionensis, Tricastinensis, Tholonensis ac Uille-noue prope Auenionem capitulorum procuratoribus sufficienter comparentibus.</p>
                    <p>Et nos B. Ebredunensis archiepiscopus cum RR. in Christo patribus B. Digniensi. P. Senecensi, STEPHANO Uenciensi, et LAURENCIO Niciensi episcopis presentibus ac eciam dominis Boscaudonensi et S. Pontii de Nicia monasteriorum abbatibus ibidem personaliter assistentibus, nec non uenerabilibus uiris Iacobo de Sala Grassensi canonico procuratore domini AMEDEI Grassensis episcopi, et Ponforaudo canonico et generali uicario domini Glandatensis episcopi absentis, ac cum Ebredunensis, Digniensis, Senecensis, Niciensis, Uenciensis, Glandatensis, Grassensis capitulorum procuratoribus sufficienter comparentibus.</p>
                    <p>Et nos IOHANNES Aquensis archiepiscopus cum RR. in Christo patribus dominis P. Regiensi, GERARDO Sistaricensi, et RAIMUNDO Aptensi episcopis, et uenerabilibus dominis Raimundo de Castellana preposito Foroiuliensi procuratore domini RAIMUNDI Foroiuliensi episcopi, et domino Iohanni priori de Uolona Uapincensis diocesis domini G. Uapincensis episcopi uicario et procuratore, ac cum Aquensis, Aptensis, Sistaricensis, Foriuliensis, Regiensis, Uapincensis et Forcalquerii capitulorum procuratibus sufficienter comparentibus in ciuitate Aptensi prouincie Aquensis supradicte prouinciale concilium celebrantibus per nos Arelatensem, Ebredunensem et Aquensem archiepiscopos nostrosque suffraganeos, ut reuerendorum patrum dominorum predecessorum nostrorum statuta in S. Rufo Auenionensis diocesis dudum edita per eosdem, tanta maturitate uerborum et sensuum grauitate repleta, paucis ad ditis, uel detractis temporum mutacionem et qualitatem pensantibus, unanimiter approbantes, ipsa seruari uolumus nobis et a ceteris quos illorum et nostrorum auctoritate apprehendit [1] cupientes iuxta doctrinam apostoli nos irreprehensibiles exhibere, nobis ipsis formam imponimus, ne ipsi efficiamur reprobi dum aliis predicamus, et quod absit, fabris arce Ne similes, qui ut saluarentur alii fecerunt, ipsi uero diluuio perierunt et ut ipsorum antecessorum nostrorum exemplo gestus nostros luculentis actibus decoremus, ad honorem omnipotentis Dei ac Uirginis Marie, totiusque celestis curie, pro salutari regimine cleri et populi ac animarum salute et sacro approbante concilio, subscripta statuta edenda uidimus et concessimus ut ipsa particulariter continentur.</p>
                </div>
                <div>
                    <head>Capitulum 1</head>
                    <p>In primis auctoritate presentis concilii duximus statuendum, ut Deus et Dominus noster ecclesiam suam dirigat et conuerset, quod in qualibet parochiali ecclesia nostrarum prouinciarum, ciuitatem ac diocesuum, qualibet septimana die non festiuo, una missa de S. Spiritu, uel de B. Uirgine gloriosa ad uoluntatem curati pro domino nostro papa, et tota uniuersali Ecclesia celebretur: in qua dicantur oraciones collecte de officio et Deus omnium, etc. et Ecclesie tue, etc.</p>
                    <p>Nostrum quilibet omnibus dictam missam celebrantibus, ibidemque assistentibus, uerumtamen uere penitentibus et confessis in qualibet missa xl. dies de iniunctis sibi penitentiis relaxamus.</p>
                </div>
                <div>
                    <head>Capitulum 2</head>
                    <p>Item, qui ob reuerenciam Dei in qualibet missa quando Credo in unam Deum cantabitur seu dicetur, ab illo uerbo Qui propter nos homines, etc. genibus flexis steterit, xx. dies nostrum quilibet de iniunctis sibi penitentiis misericorditer in Domino relaxamus uere penitentibus et confessis.</p>
                    <p>Et pari modo xx. alios dies illis qui genua deuote flexerint cum in missa dicetur Gracias agamus Domino Deo nostro, nec non dicentibus et audientibus misse officium beate Marie Uirginis, quod dicitur regulariter post missam aliam quamcumque cum S. Iohannis euangelio uidelicet, In principio erat Uerbum, alios dies xx. uere penitentibus et confessis.</p>
                </div>
                <div>
                    <head>Capitulum 3</head>
                    <p>Exhortamur auctoritate presentis decreti, quod qualibet die lune, in qualibet parochiali ecclesia nostrarum prouinciarum, ciuitatum et diocesuum predictarum, una missa pro defunctis fidelibus celebretur.</p>
                    <p>Si uero illo die festum interueniat, post missam de festo, misse officium pro defunctis dicentibus et audientibus deuota mente penitentibus et confessis XX. alios dies indulgenciarum nostrum quilibet, etc. ut supra.</p>
                </div>
                <div>
                    <head>Capitulum 4</head>
                    <p>Item, concedimus auctoritate presentis concilii omnibus uere penitentibus et confessis, qui in diebus festiuis, uidelicet Natiuitatis Domini, Resurreccionis, Ascensionis Domini, et Pentecostes, patroni seu titularis earumlibet ecclesiarum cathedralium, prouinciarum nostrarum, et in quatuor festis principalibus B. Marie Uirginis, uidelicet Natiuitatis, Purificacionis, Annunciacionis et Assumcionis, natiuitatis sancti Iohannis-Baptiste, Dedicacionis sancti Michelis, et omnium sanctorum ad dictas cathedrales ecclesias causa deuocionis confluxerint pro die festo quolibet uidelicet nostrum quilibet xl. dies de iniunctis sibi penitentiis pariter indulgemus.</p>
                </div>
                <div>
                    <head>Capitulum 5</head>
                    <p>Auctoritate presentis concilii eciam ordinamus, quod quilibet diocesanus dictarum ecclesiarum, quando celebrabit pontificaliter in sua diocesi, uel eciam ubicumque, aut predicabit populo infra dictas prouincias de diocesani licencia, possit concedere auctoritate presentis concilii, pro quolibet nostrum xl. dies de iniunctis penitentiis uere penitentibus et confessis qui in missa uel predicacione intererunt.</p>
                </div>
                <div>
                    <head>Capitulum 6</head>
                    <p>Et cum a capite racio sit edenda, et nos prelati qui caput ecclesiarum esse censemur, modicum ut plurimum resideamus in nostris ecclesiis ac ciuitatibus: ob quod greges nobis commissi, quos diuino debemus nutrire eloquio, ac exemplo salutifero erudire, a via ueritatis aberrant multoties in eorum perniciem animarum, Nobis in hoc per premissa causam prebentibus quantum est possibile prouidere communi nostrum concordia ordinauimus, ut ex nobis quilibet in ciuitate quam possidet, quanto commodius fieri poterit, saltem in festis precipius, Quadragesima et Aduentu Domini, residenciam faciat personalem, ibique celebret, predicet confessiones audiat, et alia faciat que incumbunt nostro pastorali officio, sicut iura uolunt.</p>
                </div>
                <div>
                    <head>Capitulum 7</head>
                    <p>Item eciam ordinauimus auctoritate huiusmodi concilii, ne nostrum aliquis histriones seu mimos habeat, nec canes, seu aues uenarias habeat ullomodo.</p>
                    <p>Nam si hoc per aliquem nostrum fieret, tempus quod deberet in commisso grege dominico erudiendo expendi, usibus consumeretur talibus: quod esset summum detestabile, nostrum auctoritate attenta: et panis, qui deberet erogari pauperibus, canes huiusmodi ederent, et pecuniam ecclesiarum pauperibus conuertendam quodammodo exhaurirent.</p>
                </div>
                <div>
                    <head>Capitulum 8</head>
                    <p>Item, cum nostri domicelli seu scutiferi, qui ex nobis aliquid tenent in numero excessiuo ultra quam eis esset expediens, calamistrati incedant ut femine, et cum uestibus seu diploidibus, noc est gipponis, tam breuibus, ut femoralia et signa posteriora eis appareant, sotulares rostratos, et caligas colorum disparium deferant non in signum honestatis, que in nobis debet uigere: precipue dati omnibus in exemplum duximus auctoritate presentis concilii prouidendum, ut nostrum quilibet uestes suis domicellis seu scutiferis, quos tenebit, fieri faciat longitudinis competentis, sic quod saltem subtus genu quatuor digitos protendantur, quarum manice nodum attingant brachii, et non ultra accedant capucini cum botonis uel croquetis, aut sotulares rostratos non deferant seu caligas colorum disparium, ut faciunt histriones.</p>
                </div>
                <div>
                    <head>Capitulum 9</head>
                    <p>Cum sanctorum patrum auctoritas sit, ut diocesanus suas uisitare debeat ecclesias, ut male acta quecumque reformentur, et que in eis deficiunt procurentur; et sicut nonnullorum relacio seu informacio habuit, aliquorum ex nobis qui fuerunt tempore retroacto locum tenentes, seu uicarii in synodis celebrantes, quod nefandum censetur, cum prioribus, uicariis, et aliis beneficiatis conuenerunt, ut pecunia data de uno uel de duobus annis non uistarentur: et sic tenentes beneficia questui et auaritie potius quam suo debito inherent: ne ulterius serpat hoc uitium, auctoritate presentis concilii ordinamus, ne quis in posterum presumat similia attentare: imo quod ex nunc receptum uel habitum fuerit per aliquem locum tenentem uel uicarium, restituatur integraliter in unum mensem a die publicacionis huiusmodi numerandum.</p>
                    <p>Quod si hoc facere non curauerit, duplum restituere compellatur.</p>
                </div>
                <div>
                    <head>Capitulum 10</head>
                    <p>Preterea attendentes quod in uisitacionibus, que contingunt per metropolitanos et ordinarios fieri, beneficiati in expensis multimode onerantur: attenta temporis qualitate, statuimus auctoritate presentis concilii, et hoc statuto quadriennio duraturo, et non ultra: uerumtamen et prohibemus, ne quis metropolitanus uel ordinarius, nisi biennio in biennium incipiendum pro nunc, in illis qui de proximo uisitauerint: illis uero qui non uisitauerunt a magno tempore tunc temporis biennium inchoatur.</p>
                    <p>Pro qua quidem uisitacione metropolitanus quicumque et suffraganeus quatuor florenis tantummodo pro procuracione sit contentus, nec ad plura uisitaturus cogatur, qui uisitatus possit eligere, aut, quod est dictum, soluere uel ministrare expensas, que summam huiusmodi non transcendant.</p>
                </div>
                <div>
                    <head>Capitulum 11</head>
                    <p>Quia per uendiciones redituum tam spiritualium quam temporalium, quas contigit per nostrum aliquem sepe laicis facere, iurisdiccionem miscendo, multa committuntur indebita, ipsis laicis spiritualia exercentibus habentibus ministrare, de quibus non possumus excusari: quod cedit in lesionem iustitie, et detrimentum intolerabile subditorum: statuimus auctoritate presentis concilii, ne aliquis ex nobis uel alius cuiuscumque sit gradus, beneficia in diocesibus nostris obtinens, reditus seu prouentus qui ex spiritualibus uenerint uendere laicis audeat: uel quod idem est beneficium arrendare, nisi essent decime, in quarum uendicione nullum scandalum uenit.</p>
                </div>
                <div>
                    <head>Capitulum 12</head>
                    <p>Item, qui in prouinciis et nostris diocesibus male seruantur mandata dominica, festaque coluntur pessime per ecclesiam ordinata, nomenque Dei et B. Marie Uirginis matris Dei et aliorum sanctorum indifferenter blasphematur per multos et turpiter: nec curant ad missas parrochiales uenire, uerbumque spernunt audire dominicum contra nostra canonica et salubria super hoc edita statuta: statuimus presentis auctoritate concilii, ut quilibet nostrum in sua diocesi mandata dominica obseruari, festa coli faciat, gregemque sibi commissum ad missas parrochiales uenire, et uerbum audire dominicum, censura cogat ecclesiastica, et aliis iuris remediis super talibus ordinatis.</p>
                </div>
                <div>
                    <head>Capitulum 13</head>
                    <p>Cum in diebus dominicis et festiuis mercata, mercatus et nundinas, in quibus fraudes et decepciones ut plurimum committuntur, plebs indiscreta exerceat: non que decet, sed que mundi sunt, et pessime in periculum animarum intendens: cupientes tali morbo pestifero obuiare, statuimus presentis auctoritate concilii, per ordinarios iuris remediis prouideri, et si non obtemperauerint, temporalem curiam per quemlibet nostrum in dictis nostris diocesibus requirendam, que subditos ipsos compescat talibus penis et remediis aliis quibus uidebitur expedire.</p>
                </div>
                <div>
                    <head>Capitulum 14</head>
                    <p>Cum in ecclesiis plurimis nostrarum prouinciarum ac diocesuum multa statuta male seruentur, in detrimentum ecclesie, et in non seruantium periculum animarum: duximus auctoritate presentis concilii prouidendum, quod ordinarius quilibet in sua diocesi auctoritate predicta, reiecto contradicente, quecumque statuta ipse faciat ineuitabiliter obseruare: dummodo statutis prouincialibus non repugnent, facientes contrarium censura ecclesiastica rigide compescendo.</p>
                </div>
                <div>
                    <head>Capitulum 15</head>
                    <p>Item, cum in multis diocesibus multi sunt nomine christiane, non curantes confiteri peccata, nec recipere Corpus dominicum, saltem Paschali tempore ad id fidelibus ordinato: propter quod essent ut oues morbide a dictis fidelibus separande: duximus auctoritate presentis concilii eciam prouidendum, quod contra prefatos eorum non curantes confiteri peccata, nec recipere Corpus dominicum, ut est dictum, indagare ordinarius ipse studeat: ne in perdicionem labantur, procedat dictus ordinarius, et procedi faciat rigide iuxta tradita iura forensia, prout in capitulo Omnis utriusque sexus, etc. de pena remissi habetur.</p>
                </div>
                <div>
                    <head>Capitulum 16</head>
                    <p>Item, cum in dictis nostris diocesibus infiniti excommunicati existant, redire ad gremium sancte matris ecclesie spernentes; nec cessant propterea audire diuina officia in contemtum Dei eiusque sancte ecclesie et statutorum super his editorum: propter quod suspecti uehementer censentur.</p>
                    <p>Ut a fece peccati, quo iacent, huiusmodi releuentur inuiti, prouidemus statuendo presentis auctoritate concilii, quod diocesanus quilibet censura ecclesiastica, et aliis iuris opportunis remediis, dictos tales ad gremium sancte matris ecclesie cogat redire, et compellat, et requiri faciat brachium seculare, attenta pia ordinacione inclite recordacionis domini regis CAROLI hoc eciam statuentis: penisque et remediis aliis ipsos cogat.</p>
                </div>
                <div>
                    <head>Capitulum 17</head>
                    <p>Cum sint multi, quod non grate referimus, non facto religiosi, sed nomine, exemti et non exemti, religiosum habitum spernentes deferre: presentis auctoritate concilii statuimus, ut si quem ex predictis incedere sine suo decenti habitu, uel relinquere aut alias inhoneste incedere, aliquis nostrum uel ex nostris officialibus repererit; capi faciat atque detineri, donec per superiorem requiratur ispius remittendo eidem pro demerito puniendum.</p>
                </div>
                <div>
                    <head>Capitulum 18</head>
                    <p>Item, quod multi operarii deputati in cathedralibus uel aliis piis locis nostrarum prouinciarum et diocesuum ad recolligendum legata et eleemosinas fabrice uel ecclesie elargitas, legata, eleemosinas ipsas quas debent in pios usus conuertere, iuxta testantium et legantium uoluntatem; improbe inter eos diuidant, et in suos usus conuertant: in magnum periculum animarum ipsorum, preiudicium huiusmodi fabrice, et pauperum detrimentum: statuendo iubemus auctoritate presentis concilii, quod tales operarii anno quolibet priori, curato uel uicario perpetuo eius loci, ubi legata facta fuerint, uel eleemosine huiusmodi elargite, aut alii quem diocesanus talium duxerit deputandum, de omnibus receptis per eos administratis et gestis teneantur reddere racionem, et restituere reliqua si que essent.</p>
                    <p>Diocesanus ipsorum ad facienda predicta censura ecclesiastica et aliis penis ipsos cogat.</p>
                </div>
                <div>
                    <head>Capitulum 19</head>
                    <p>Demum abusiones quas nonnulli eleemosinarum questores in suis proponunt predicacionibus, ut simplices decipiant, et subtili ingenio ab ipsis extorqueant, restringere curantes: statuimus presentis auctoritate concilii, ut questores huiusmodi apostolicis litteris, si quas habent, diligenter examinandis per loci ordinarium uel diocesanum episcopum semel in anno recipiantur.</p>
                </div>
                <div>
                    <head>Capitulum 20</head>
                    <p>Item, cum experiencia edocente reperimus, quod statuta per reuerendissimos patres in concilio S. Rufi hactenus salubriter ordinata, obliuione lapsu temporus plurimorum ignorancia et inscicia non seruentur, et sic adhibita contra inordinata prouisio iam periit: et ne idem contingat tempore succedenti; statuimus auctoritate presentis concilii, quod diocesanus quilibet omnia statuta prefata per dictos dominos edita in una synodorum in sua diocesi celebranda anno quolibet in sua diocesi mandet et faciat publicari: ut ad noticiam deueniant singulorum, et ut temporibus suis et casibus eis subditi ualeant se iuuare.</p>
                </div>
                <div>
                    <head>Capitulum 21</head>
                    <p>Statutum autem primum de concessa indulgencia et aliud quod incipit, Item quia curati publicant in uulgari, nec non XI. quod incipit, Quoniam aliqui suis finibus non contenti, etc. XVIII. quod incipit Quod quidam sue salutis immemores et XIX. et XX. et XXI. sequencia, item XXIV. quod incipit, Item, statuimus excommunicatos iudices, eciam XXVII. et XXVIII. quod incipit, Item, ne relicta in testamentis, et XXX. quod incipit, Item, cum nullo iure paciatur racio. Et aliud quod incipit, Item, statuimus quod domini seculares.</p>
                    <p>Item, aliud quod incipit, Quia nonnulli S. Matris Ecclesie.</p>
                    <p>Et aliud quod incipit, Quod quecumque persone.</p>
                    <p>XLIII. quod incipit, Quod statuta secularium.</p>
                    <p>LVII. quod incipit, Item cum in iure cautum existat.</p>
                    <p>Et LVIII. immediate sequens, nec non LXVIII. quod incipit, Item, statuimus quod quicumque contra ecclesiasticas consuetedines, etc.</p>
                    <p>In ecclesiis parochialibus dicta statuta per sex dies dominicos publicentur, quod diocesanus quilibet fieri faciat in sua diocesi cum effectu.</p>
                </div>
                <div>
                    <head>Capitulum 22</head>
                    <p>Postremo cum reuerendi patres nostri predecessores prefati in primo statutorum in sancto Ruffo editorum, in quo fit mencio de missa beate Marie Uirginis, qualibet die sabbati celebranda, singulis ad dictam missam uenientibus uere penitentibus et confessis x. dies de iniunctis sibi penitentiis indulserint, ut libentius ad ueniendum animentur fideles.</p>
                    <p>Alios uero x. dies nostrum quilibet indulgemus eisdem.</p>
                    <p>Statuto autem x. edito per eosdem dominos prelatos, quod incipit, Item, statuimus quod ex quo uolumus, quod in sentencia interdicti tantummodo metropolitani uel eius officialis, ut forma ipsius statuti continet, requiratur; in aliis autem ut in sententiis excommunicacionis et suspensionis ordinarius addendo quod sit [2] in [3] requirentes episcopi, quem populus adire maluerit, aut metropolitanus aut eius suffraganeus audiri uel requiri faciat officialem eorum seu conuicinum episcopum, seu eius officialem, dum tamen sit in prouinciis supradictis. XVIII. statutum quod incipet, Item, cum quidam sua salutis immemores, ordinamus addendo, quod nisi idoneis personis ad soluendum censum uel canonem fiat alienacio predicti census uel canonis.</p>
                    <p>In statuto autem XVII. quod incipet, Item, sub pena excommunicacionis precipimus ne quis a patrono, etc. post uerba, non petita, que in fine, uolumus addi, et obtenta, ac presentis auctoritate concilii ordinamus.</p>
                    <p>Pari modo adiungimus statutum predictum XXXIV. quod incipit, cum statute secularium ecclesiarum seu personas ecclesiasticas non attingant, quod prelati et alia persona ecclesiastica in suis locis in quibus habitant, blada, uina, et uictualia quelibet pro uictu eorum et suorum dumtaxat familiarum prouehere seu immittere, extrahere pro libito non uexentur: nec non eciam statutum LIV. predictum quod incipet, Item, quod priores ecclesiarum, presentis auctoritate concilii addimus ordinando post uerba, In sex menses, que in fine posita totiens quotiens per mortem uel aliud beneficium uacare contingeret quod ad cetera tam presens quam alia presenti statuto contenta in prefatis aliis in sua manentibus firmitate et forma, uolumus tamen quod propter dictam addicionem statuto XVIII. predicto sentencia excommunicacionis aliqualiter includatur.</p>
                </div>
                <div>
                    <head>Capitulum 23</head>
                    <p>Item cum quedam in prefatis abusio interuenerit: quod dum contingerit personam aliquam ad creditorum uel aliorum instanciam excommunicacionis sentencia innodari, et in sentencia ipsa eam decedere; non propterea cessat talium publicacio, et per capellanos curatos excommunicacionem continue in ecclesiis publicari: nos talem abusum tollere cupientes, prouincialis auctoritate concilii ordinamus, et statuendo precipimus, talem excommunicacionem non debere de cetero publicari; sed si creditores uoluerint, recurrant ad heredes talium defunctorum.</p>
                </div>
                <div>
                    <head>Capitulum 24</head>
                    <p>Item, cum in dictis statutis prouincialibus in S. Rufo hactenus celebratis, que ut rite facta approbamus, fuit quoddam inter alia statutum do rotis Iudeorum faciens mencionem, quod minime obseruatur: presentis auctoritate concilii ordinamus, quod quilibet diocesanus in duos menses ab hodie in antea computandos, statutum ipsum in sua diocesi faciat inuiolabiliter obseruari, censura ecclesiastica quomodolibet compescendo.</p>
                </div>
                <div>
                    <head>Capitulum 25</head>
                    <p>Item, cum prohibeatur a iure mortuorum corpora, irrequisitis capellanis curatis parochialis ecclesie, alibi quam in cimiterio dicte ecclesie, sepeliri: ordinamus presentis auctoritate concilii, quod corpus aliquod prouinciarum et dioceseon predictarum nullatenus ad sepeliendum portetur, nec sepeliatur in aliqua non parochiali ecclesia, uel eius cimiterio, nisi requisito primitus capellano curato ecclesie, de cuius parochia defunctus erat, qui si crucem parochialis ecclesie primus associare uelit, expectetur.</p>
                </div>
                <div>
                    <head>Capitulum 26</head>
                    <p>Item, cum in dispensacionibus, quas contingebat aliquoties fieri super bannis que debent interuenire in contrahendis matrimoniis, pro sigillo per aliquos exaccio excessiua fiebat: ordinamus statuendo auctoritate presentis concilii, ne super bannis huiusmodi faciliter dispensetur: sed si dispensari contingat, nihil uolumus recipi pro sigillo.</p>
                    <p>Si uero contractum matrimonium clandestine fuerit; obtentum recipiatur quod diocesano uidebitur: ut reprimantur a talibus alii: et quod recipietur exinde, in pios usus publice et notorie conuertatur.</p>
                    <p>Pro sigillo uero litterarum tonsure et ordinum unus grossus argenti: et pro sigillo litterarum collacionum beneficiorum et permutacionum sex grossi recipiantur dumtaxat, et nihil ianitor et cubicularius presumat petere uel recipere a predictis.</p>
                </div>
                <div>
                    <head>Capitulum 27</head>
                    <p>Penas in quodam ex prouincialibus statutis per dictos nostros predecessores in S. Rufo editis expressas contra illos qui post sentenciam excommunicacionis redire non curant ad gremium sancte matris Ecclesie, dictum statutum sequentes, uolumus exigi ab eisdem ordinariis huius auctoritate concilii in pios usus et notorie conuertendas.</p>
                </div>
                <div>
                    <head>Capitulum 28</head>
                    <p>Item, statuimus ac eciam presentis auctoritate concilii ordinamus, quod si forsan, quod absit, casu aliquo auctoritatis et ordinacionis seu statutorum per nos seu dictos nostros predecessores editorum, nos seu aliqui nostrum aliquam excommunicacionis, interdicti, suspensionis sentenciam incurrerit: dum tamen maliciose aut ex contemtu hoc fieri non contingat, nostri uicarii generales ab huiusmodi sententiis possint et ualeant nos et quemlibet nostrum absoluere, quandocumque casus huiusmodi contigerit euenire, committentes eisdem nostra quilibet super hoc uices nostras.</p>
                </div>
                <div>
                    <head>Capitulum 29</head>
                    <p>Item, addimus in dictis casibus, ubi dispensacio uel absolucio non reperiretur, in ordinacione presentis concilii aliis reseruata, episcopi pro sue dispensacionis arbitrio, iuxta negotii qualitatem et persone condicionem, prouideant, et dispensent, aut per reconciliacionis seu dispensacionis remedia remittant culpabiles ad suum uel aliquem alium de predictis metropolitanis, ut magis uidebitur expedire, et sic illius saluti de cuius ageretur excessu, pensatis tam negotii quam persone circumstantiis, magis crediderint opportunum.</p>
                </div>
                <div>
                    <head>Capitulum 30</head>
                    <p>Que quidem statuta et ordinaciones lecta et publicata fuerunt in choro cathedralis ecclesie ciuitatis Aptensis, ubi domini metropolitani prouinciale concilium celebrabant cum dominis episcopis eorum suffraganeis, presentibus supra scriptis, ac cum aliorum suffraganeorum absentium et capitulorum supra scriptorum procuratoribus, anno a Natiuitate Domini M. CCC. LXV. indict. III. die XIV. mensis Maii, pontificatus sanctissimi in Christo Patris et DD. URBANI diuina prouidencia pape V. anno III.</p>
                    <p>Dictis dominis metropolitanis, ac eorum suffraganeis et procuratoribus predictis, in edenda dicta statuta et ordinaciones ibidem unanimiter congregatis, et concorditer assistentibus, nec non uenerabilibus uiris dominis Petro Oliuarii operario et canonico Aptensi, Remundo Crolle decretorum doctore, priore Tarasconensi, Auenionensis diocesis; Remundo Gaufridi de Castellana Aquensi preposito, Artaudo de Meilano Forcalquerii preposito, et Remundo Uencientii, sacrista Tholonensi, et pluribus aliis, ac magistro Iohanne Portanerii Tolonensis diocesis, Iohanne Stambrinos de Mamdris Lingonensis, et Remundo Dariot Auxitanensis diocesis, publicis apostolica auctoritate notariis, ad premissa eciam et singula presentibus, et specialiter uocatis.</p>
                    <p>Qua quidem publicacione facta, dicti domini archiepiscopi metropolitani habentes, et representantes dicta statuta et ordinaciones pro publicatis, uoluerunt et mandauerunt, quod per me Iohannem de Stagno notarium publicum instrumentum quibuscumque petentibus et uolentibus fieret in publicam formam uel alia de predictis instrumenta tot quot habere uoluerint.</p>
                    <p>Ego uero Iohannes de Stagno clericus Mimatensis diocesis, publicus apostolica auctoritate notarius, statutorum et ordinacionum premissarum ordinacioni priuilegiorum concessioni prohibicionum et monicionum ac mandatorum publicacioni, ac omnibus et singulis supradictis cum sic per dominos memoratos, ut premittitur, fierent et agerentur, una cum prenominatis testibus et pluribus aliis presentibus interfui.</p>
                </div>
                <div>
                    <head>Footnotes</head>
                    <p>[1] gap of about 2 lines</p>
                    <p>[2] unclear: &quot;sit&quot; or &quot;fit&quot;?</p>
                    <p>[3] gap marked with &quot;. . . .&quot;</p>
                </div>
            </div>
        </body>
    </text>
</root>
