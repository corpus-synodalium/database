<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Treguier</title>
                <recordID>0235</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1371</origDate>
                <dateNotes/>
                <origPlace>Tréguier</origPlace>
                <diocese>Tréguier</diocese>
                <province>Tours</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 235</p>
                <p>Year: 1371</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Tréguier</p>
                <p>Diocese: Tréguier</p>
                <p>Province: Tours</p>
                <p>CountryModern: France</p>
                <p>Latitude: 48.785833</p>
                <p>Longitude: -3.231111</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Martene, Thes, IV, col 1120-1122</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>IOHANNES Dei et apostolice sedis gracia episcopus Trecorensis uenerabili uiro magistro IACOBO de Lesuerzant ac sigillifero nostro salutem in Domino sempiternam.</p>
                    <p>Cum nos propter euidentem necessitatem ecclesie nostre a diocesi nostra abesse contingat, propter quod synodum que est die mercurii proxima post hoc instans festum B. Luce euangeliste in eadem diocesi nostra non ualemus personaliter celebrare, nec in eadem interesse; hinc est quod uobis committimus et mandamus quatenus dictam synodum in nostra ciuitate Trecorensi in eadem die celebrandam una cum archidiaconis nostris uel altero eorum, uel in absencia eorum cum religioso uiro et honesto domino IOHANNE abbate monasterii sancte Crucis iuxta Guengampum uel per uos, si ipsi non intersint, una cum uenerabili nostro teneatis, et solemniter loco nostro, ut premittitur, et iusta necessaria causa absentie celebrare curetis: mandamus omnibus ecclesiarum rectoribus, seu curatis, capellanis, ac uiris ecclesiasticis, subditis nostris qui in dicta synodo interesse debent, et uniuersis et singulis subditis nostris quorum interest uel interesse poterit, quatenus in premissis et ea tangentibus uobis sub excommunicacionis pena, et sub aliis penis in statutis synodalibus et per predecessores nostros et per nos factis in eadem publicandis intendant, obediant, et pareant cum effectu: quas penas in ipsos et eorum quemlibet, si rebellis fuerit, canonica trina monicione premissa ferimus in his scriptis.</p>
                </div>
                <div>
                    <head>Capitulum 1</head>
                    <p>In primis uolumus et tenore presentium ordinamus quod quilibet curatus seu rector nostre diocesis dicta statuta in pergameno, in bona littera, ac in libro scripta habeat, eaque studeat; et dum uisitabitur per ordinarium secum ipsum librum ostendat, et incidentes in eisdem statutis curet diligenter manifestare.</p>
                </div>
                <div>
                    <head>Capitulum 2</head>
                    <p>Item, tenore presentium mandamus eisdem rectoribus et eorum singulis et capellanis ad curam presentatis, sub excommunicacionis pena quam in ipsos non denunciantes ferimus in his scriptis, quatenus omnibus diebus dominicis, et omnibus aliis diebus festiuis solemnibus dum magnam missam in suis ecclesiis populo ad diuina audienda congregato celebrabunt, lecto euangelio, ante canonem misse, ut omnes et singulos cuiuscumque gradus, condicionis aut preeminentie existant, tam agentes et mandantes auxilium, consilium, opem, uel fauorem, tacite uel expresse, directe uel indirecte, prebendatos, uiros ecclesiasticos, presbyteros, aut clericos religiosos, aut seculares, aut eorum bona et loca inuadentes, capientes, ducentes seu portantes, capi, duci, aut portari facientes, aut bona ipsorum in loco consumentes.</p>
                    <p>Item, omnes tales libertates ecclesiasticas franchisias immunitates minihii B. TUDGUALI infringentes, inuadentes, et omnes et singulos iurisdiccionem ecclesiasticam perturbantes et impedientes, alta uoce et intelligibili publice denuncient excommunicatos, candelis accensis et postea extinctis, cruce et libro in terra proiectis, campanis pulsatis in eorum damnacionem et malediccionem, quousque de premissis condignam, et plenariam satisfaccionem, et emendam faciant, et a nobis uel a superiore nostro meruerint absolui, quorum absolucionem nobis reseruamus in premissis, casibus ad sedem apostolicam pertinentibus dumtaxat exceptis.</p>
                </div>
                <div>
                    <head>Capitulum 3</head>
                    <p>Item, uolumus et ordinamus quod in ciuitate nostra, uillis, castris, ecclesiis, collegiis, parrochiis, et capellis, monasteriis, et mendicantium ecclesiis, si et in quantum iure possumus, et sub pena iuris in ipsos mendicantes, eorum priores, et gardianos, et conuentus in diocesi nostra existentes, ad obseruanciam presentium exhortantes in domino, quod ubi tales notorie taliter delinquentes, uel talis notorie delinquens fuerit, uel fuerint; quod in eadem ciuitate, villa, oppido, castro, ecclesia, uel capella, uel domo priuata, licet dominus uel domina licenciam habeant faciendi celebrare missam in eadem, cessetur a diuinis, quousque dicti tales, uel talis de dictis locis excedant uel exeat; adeo quod in diuinis officiis non intersint celebrandis sub pena predicta.</p>
                </div>
                <div>
                    <head>Capitulum 4</head>
                    <p>Item, uolumus, et ordinamus, et tenore presentium publicamus, quod nullus capellanus faciat questam per domos singulares alicuius parrochie diocesis nostre, nisi ex titulo beneficii hoc sibi competat, sub excommunicacionis pena, quam in contrarium facientes ferimus in his scriptis.</p>
                </div>
                <div>
                    <head>Capitulum 5</head>
                    <p>Item, quod nullus capellanus in ecclesia parrochiali alicuius rectoris, aut in capella infra metas parrochie sue diuina celebrare, nec sacramenta ministrare presumat, nisi petita et obtenta licencia rectoris eiusdem, una cum licencia celebrandi in dictis capellanis, aut in domibus priuatis a nobis obtenta sub pena predicta.</p>
                </div>
                <div>
                    <head>Capitulum 6</head>
                    <p>Item, quoniam omnes ecclesias nostre diocesis, Deo supponente, intendimus uisitare, et nostra intersit quod oues uniuersalis ouilis nostri in particulari ouili sub ueris rectoribus alimentis sacramentalibus pascantur, ut bonis exemplis pariter et documentis instruantur, ut nos et ipsi in uinea domini operantes, qui ex ea denarium suscipimus dignum, et eidem patrifamilias, qui nos in dicta uinea conduxit et introduxit, iustam et debitam ualeamus reddere racionem: mandamus omnibus et singulis rectoribus nostre diocesis sub excommunicacionis pena, quam canonica monicione premissa in non facientes ex nunc prout ex tunc ferimus in his scriptis, quatenus die qua uisitabimus eum in ecclesia, nos de titulo sibi competenti in eadem ecclesia instruat, et nobis fidem faciat de eodem et aliis penis quibus contra eum de iure procedere poterimus in supradicto casu.</p>
                </div>
                <div>
                    <head>Capitulum 7</head>
                    <p>Item, omnes gracias temporales et dispensaciones quascumque per predecessores nostros concessas, quoad suum futurum effectum, a die presentium reuocamus, irritamus, et annullamus, et uolumus pro reuocato et irrito et annullato haberir.</p>
                    <p>Premissa statuta nostra ad declaraciones, moniciones, et sentencias, et processus nostros in dicta synodo nostra per nos uice et nomine nostri mandamus et uolumus sub pena eadem, legi et publicari per omnes rectores, capellanos, et uiros ecclesiasticos, et omnes alios subditos nostros, quorum interest uel intererit, sub penis in eisdem contentis, et oberuari, et huiusmodi publicacionum uolumus per notarios publicos adstantes nobis nomine nostri fieri publicum instrumentum.</p>
                </div>
                <div>
                    <head>Explicit</head>
                    <p>Datum sub sigillo nostro in domo habitacionis nostre apud Guengampum die Ueneris ante festum B. Luce euangeliste.</p>
                    <p>Anno Domini M. CCC. LXXI.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
