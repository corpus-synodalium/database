<?xml version="1.0" ?>
<root>
    <teiHeader>
        <fileDesc>
            <titleStmt>
                <title>London</title>
                <recordID>1663</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1349</origDate>
                <dateNotes/>
                <origPlace>London</origPlace>
                <diocese>Canterbury</diocese>
                <province>Canterbury</province>
                <country>England</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Other</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1663</p>
                <p>Year: 1349</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: London</p>
                <p>Diocese: Canterbury</p>
                <p>Province: Canterbury</p>
                <p>CountryModern: England</p>
                <p>Latitude: 51.507222</p>
                <p>Longitude: -0.1275</p>
                <p>PlaceNotes: None</p>
                <p>Classification: Other</p>
                <p>IssuingAuthority: Simon Islip</p>
                <p>IssuingAuthorityAlt: None</p>
                <p>RegnalStart: 1349</p>
                <p>RegnalEnd: 1366</p>
                <p>Delegated: None</p>
                <p>ClassificationNotes: Archiepiscopal mandate</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Wilkins, II, 752</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: Concerning processions &quot;pro liberatione a pestilentia&quot;</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>SIMON, permissione diuina Cantuar. ecclesie electus, consecratus, uenerabili fratri nostro Radulpho, Dei gracia London. episcopo, salutem, et fraternam in Domino charitatem.</p>
                    <p>Dum ad memoriam reducimus admirandam pestilenciam, que nuper partes istas subito sic inuasit, ut nobis multo meliores et digniores subtraxerat; nos, qui residui sumus, quamuis immeritos, sua disposicione piissima misericorditer reseruando, ad laudes et deuotas graciarum prorumpere cogimur acciones; sed iam dono munificentie sue gratuite preuenti specialius, dum quosdam aduersarios magnifici regis nostri, qui dolosa consilia conspirantes, que, diuina protegente gracia, nequiuerant stabilire, uillam suam Calesiam, treugis non obstantibus, inter eos iuramento uallatis, ad manus suas attrahere prodicionibus satagebant, iam incidentes in laqueum, quem nescientes sibi ipsis parauerunt, diuine uoluntati finaliter seruiendo suo subegit mirabiliter imperio, nonnullis aliis in multitudine ualde magna suis bellicosis artibus in fugam positis et deuictis, fortius satis astringimur in suis iucundis prodigiis Dominum uiriliter collaudare.</p>
                    <p>Fraternitatem igitur uestram charissimam in Domino requirimus et hortamur, uobis nihilominus firmiter iniungentes, ut quod tam ad salutem uestram publicam, quam ad leticiam processerit generalem, a cunctis cum reuerencia debita ueneretur, predictam regis uictoriam cum recordacione pestilentie suprascripte deduci faciatis ad uestrorum noticiam subditorum, eis propterea demandantes, ut bina uice singulis hebdomadibus septem psalmos penitenciales cum litania, in ecclesiis parochialibus pro pace regni, et dicto domino rege, gratoque obsequio singulorum specialiter edicant, et processiones circa ecclesias et coemeteria eisdem diebus adiiciant consuetas, in quibus tam preterita, quam presencia dona Dei sinceriter meditantes, sibi seruentius seruire ualeant et placere; et sic pro statu terre, dicto domino rege, nobis, et uobis, qui sic ad tempus relinquimur, uoces psalere puriores, ut Deus ipse iustorum precibus miseratus, uindictam retrahat ire sue, et nos cum sic rogantibus suis prestet obsequiis deuotius inseruire.</p>
                    <p>Uosque in Domino hortamur, ut de thesauro ecclesie uobis credito indulgencias aliquas sic rogantibus concedatis; uobis insuper mandamus, quatenus dictum mandatum nostrum singulis fratribus nostris per nostram prouinciam constitutis, quam citius poteritis, intimetis, ut ipsi pro suis dioc. idem faciant, quoad suos subditos, sicut superius est expressum.</p>
                    <p>De die uero recepcionis presentium, modo, et forma execucionis uestre nos citra primam dominicam Quadragesime certificetis per literas uestras patentes, harum seriem continentes; dictisque fratribus nostris specialiter iniungatis, ut et ipsi singulariter modo consimili de facto suo curent reddere cerciores Dat. London. sub sigillo, quod ad manus habemus, 5. idus Ianuar. anno Domini M.CCC.XLIX.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
