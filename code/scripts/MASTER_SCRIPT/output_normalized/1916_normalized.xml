<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Montpellier</title>
                <recordID>1916</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1258-09-06</origDate>
                <dateNotes/>
                <origPlace>Montpellier</origPlace>
                <diocese>Montpellier</diocese>
                <province>Aix-en-Provence</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1916</p>
                <p>Year: 1258</p>
                <p>Month: 9</p>
                <p>Day: 6</p>
                <p>Circa: None</p>
                <p>DatingNotes: None</p>
                <p>Place: Montpellier</p>
                <p>Diocese: Montpellier</p>
                <p>Province: Aix-en-Provence</p>
                <p>CountryModern: France</p>
                <p>Latitude: 43.6119</p>
                <p>Longitude: 3.8772</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Mansi 23, cols 989-994</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>LEgem statuit Dominus humani generis creature, ut in ministerio uite racionabili edocta, labe ruditatis abiecta, fieret discrecionis luciditate preclara.</p>
                    <p>Tunc etenim ex lege resultat iusticia, dum quisque sui debitum cuiuscumque officii custodit.</p>
                    <p>Quo fit ut sancti patres preceptis edocti iustitie, ut sic dilucidentur obscura, inordinata in melius conformentur, et tollantur iniurie, iusque suum seruetur et largiatur cuilibet indefesse, diuersa statuta prouide ediderunt.</p>
                    <p>Inde est, quod nos Iacobus miseracione Diuina sancte Narbonensis ecclesie archiepiscopus, maiorum nostrorum presenti concilio uestigiis inherentes, ipsorum edocti magisterio, quedam pro moderamine, quedam uero pro transgressorum audacia reformanda, de consensu uenerabilium fratrum nostrorum, presenti concilio approbante, ad bonum statum nostre prouincie duximus statuenda, que inferius declarantur.</p>
                    <p>Sane quia predecessores nostri in prouincialibus conciliis, ad ampliandum cultum orthodoxe fidei, tam super ecclesiarum libertatibus, quam uita et honestate clericorum, necnon et aliis diuersis capitulis, diuersa pro qualitate temporum edidere statuta: nos eadem per omnia approbantes, ad conseruandam ecclesiastice libertatis iusticiam, et peruersorum reprimendam audaciam, ut quantum possumus uiam malitiis claudamus, et in quiete uiuere cupientes, quietem aliis preparemus; presentis approbacione concilii prouide duximus statuendum.</p>
                </div>
                <div>
                    <head>Capitulum 1</head>
                    <p>Contra rerum et personarum ecclesiasticarum uiolatores.</p>
                    <p>Ut quicumque temere bona ecclesiastica inuaserit seu occupauerit, aut res ecclesiarum seu monasteriorum rapuerit, personisue ecclesiasticis iniurias intulerit, aut ecclesias seu loca religiosa, uel earumdem ecclesiarum libertates et iura impediuerit usurpando: sciat se ipso facto, authoritate presentis concilii, anathematis uinculo innodatum.</p>
                    <p>Et quia peccata nocentium scire expedit et oportet, statuimus, ut ad requisicionem illius episcopi, contra quem, aut contra cuius subditos, seu ecclesiasticas personas, ecclesias, siue monasteria, aut loca religiosa in sua diocesi constituta, hec attentata fuerint, ceteri episcopi reum huiusmodi, siue reos, tamdiu excommunicatos denuncient, et per suas ciuitates et dioceses faciant solenniter nunciari, donec emendam fecerint proinde competentem: ipso tamen episcopo ad denunciacionem huiusmodi prius in sua ciuitate ac diocesi procedente.</p>
                </div>
                <div>
                    <head>Capitulum 2</head>
                    <p>De non tonsurando aut ordinando alterius diocesano: et qui sint tonsurandi.</p>
                    <p>Quia uero nonnulli instancia importuna, uel per obrepcionem, forsitan absque sui ordinarii licencia, per alios episcopos tonsurantur: ut quod specialiter prohibetur, obseruetur: statuimus, ut nullus episcopus de cetero, pretextu ratihabicionis, cuiuslibet alterius diocesanum aliquem, absque licencia sui episcopi, tonsurare audeat, nec ipsum multo fortius ad minores uel maiores ordines promouere.</p>
                    <p>In tonsurando uero, illos maxime qui cum postulant tonsurari, sunt in etate uiginti annorum et supra constituti, cautelam habeat ordinator, ut talem adscribat militie clericali, qui ex deuocione, non per fraudem, adscribi cupiat ordini clericali, et qui non sit omnino expers scientie clericalis.</p>
                </div>
                <div>
                    <head>Capitulum 3</head>
                    <p>Ut qui clericaliter non uiuunt, clericorum priuilegio non gaudeant.</p>
                    <p>Demum obloquentium ora cum debita iusticia claudere cupientes, iurisdiccionem ecclesiasticam sic uolumus obseruare illesam, ut non simus aliis oneri: perpetuo statuto duximus ordinandum, quod clerici mercimonia publice exercentes, operatorium scilicet siue mensam, hipothecam, uel similia, pro uendendis mercibus tenentes, seu cum personis laicis talia exercentes, uel scholares aut socii existentes, et qui tonsuram dimiserint, aut in habitu non uixerint clericali, uestes uarias deferendo, uel alias clericos non decentes, et qui mechanicas artes exerceant, aut qui operas suas aliis locauerint, vilia exercendo, quamdiu notabiles se reddiderint, uel in fraudem aliqua commiserint in premissis, necnon et modo quolibet bigami, et qui, eciam sine culpa, propter homicidium uel aliter sunt inhabiles ad recipiendum ordinem clericalem, a talliis seu quotis ab ecclesia de cetero minime defendantur: ut qui honore clericali se indignos reddiderint, eius beneficio nullatenus foueantur.</p>
                    <p>Priuilegio uero per canonem, Si quis suadente, concesso ordini clericali, per predicta nos non intendimus in aliquo derogari.</p>
                </div>
                <div>
                    <head>Capitulum 4</head>
                    <p>Ut qui excommunicat, aut denunciat excommunicatum, potestatis sue litteras ostendat.</p>
                    <p>Porro animarum pericula uitare, quantum possumus, affectantes: statuimus, ut ad mandatum executoris, a domino papa super negotiis aliquibus constituti, uel ab eodem domino papa iudices delegati, aut subdelegatorum executorum, et iudicis huiusmodi, nullus passim aliquem excommunicet, uel eciam interdicat, seu excommunicatum uel interdictum denunciet; nisi prius potestatis et commissionis sue executor aut iudex delegatus apostolicas litteras, et si subdelegatus fuerit eorumdem, ipsas litteras apostolicas, necnon et sue subdelegacionis litteras ostenderit, fidem faciens de mandato: cum tali, eciam de iure, nisi prius de mandato constiterit, minime sit credendum.</p>
                </div>
                <div>
                    <head>Capitulum 5</head>
                    <p>Ut Iudei usuras non exigant, sed tantum sortem.</p>
                    <p>Ceterum Iudeorum auariciam exiciabilem, quantum cum iusticia possumus, regrenantes, statuimus, ut nullus de cetero Iudeum aliquem contra Christianum super exaccione debitorum audiat, nec ei audaciam aliquam prebeat: nisi prius sacra lege Mosaica coram posita, Iudeus ipse, qui iusticiam postulat sibi exhiberi, per suum declarauerit aduocatum, quid et quantum de ipso debito quod exigit, usura uel sors fuerit: ut ex tunc super sorte solummodo audiatur, usurarum peticione penitus submota: salua tamen nihilominus defensione qualibet Christiano, si uelit et postulet se ad probandum admitti, quod totum fuerit usura quod Iudeus exigit, uel in maiori quam declarauerit quantitate.</p>
                </div>
                <div>
                    <head>Capitulum 6</head>
                    <p>Ut episcopi non dent litteras suas questoribus, nisi uiderint apostolicas.</p>
                    <p>Uerum quia questores plurimi passim de locis aliis ad istam prouinciam se committunt: non abs re duximus statuendum, quod episcoporum aliquis nisi prius nostras uideat litteras ipsis concessas questoribus, super negocio pro quo questores huiusmodi destinantur, eisdem suas litteras non concedat.</p>
                </div>
                <div>
                    <head>Capitulum 7</head>
                    <p>Ut hec statuta obseruentur, et in aliis synodis publicentur.</p>
                    <p>Precipientes firmiter et mandantes, ut omnes in nostra prouincia constituti, statuta ipsa cum deuocione recipiant et obseruent, ac eadem faciant a suis subditis inuiolabiliter obseruari: ipsa nihilominus in proxima synodo et aliis synodis publicantes.</p>
                </div>
                <div>
                    <head>Capitulum 8</head>
                    <p>Ut statutum contra inuasores bonorum ecclesiasticorum omnibus festis publicentur.</p>
                    <p>Et ne pretextu ignorantie, quanquam non sit constitucio singulorum auribus inculcanda, quisquam se possit aut ualeat ad excusandas excusaciones in peccatis forsitan excusare: precipimus et mandamus, ut constitucionem supradictam, prouida deliberacione presentis concilii, editam contra bonorum ecclesiasticorum temerarios inuasores, omnes episcopi diebus Dominicis et festiuis, ab omnibus capellanis et ecclesiarum rectoribus in suis ciuitatibus et diocesibus faciant publicari.</p>
                </div>
                <div>
                    <head>Explicit</head>
                    <p>Datum apud Montempessulanum in prouinciali concilio ibidem celebrato VIII. Idus Septembris, anno Domini MCCLVIII. [1]</p>
                    <p>Consilium de clericis facinorosis per senescallum capiendis de ordinarii licencia.</p>
                    <p>COnsilium est, quod ordinarius det licenciam senescallo Bellicadri, quod ipse per se, et alias quasuis certas personas ab eodem senescallo nominatas, et ab ordinario exceptas, possit et ualeat auctoritate ordinarii clericos capere pro raptu, homicidio, et incendio, fraccionibus nocturnis domorum, depopulacione agrorum, in ipso tamen flagrante crimine deprehensos: ita tamen quod ad capiendum sceleratum [2] illius, loci, in quo facinus ipsum perpetrabitur, capellanum uel rectorem, aut officialem ordinarii, aut clericum aliquem, si alter eorum ibidem repertus fuerit, secum aduocet.</p>
                    <p>Sin autem, facinorosum taliter deprehensum, sine lesione ipse capiat; captumque, sine mora et absque lesione aliqua, ad curiam ordinarii ducere non postponat.</p>
                    <p>Huiusmodi autem licenciam per suas patentes litteras ordinarius faciat, et usque ad suum beneplacitum uoluntatis; de ipsius uero concessionis licencia; ut appareat quod senescallus eiusdem ordinarii auctoritate procedat, idem ordinarius patentes litteras ab eodem habeat senescallo.</p>
                </div>
                <div>
                    <head>Footnotes</head>
                    <p>[1] Marginal note: &quot;Ad concilii calcem, utroque in exemplari subiectum est hoc consilium.&quot;</p>
                    <p>[2] Gap marked with &quot;.....&quot;.</p>
                </div>
            </div>
        </body>
    </text>
</root>
