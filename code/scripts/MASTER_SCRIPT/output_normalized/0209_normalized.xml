<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Maguelone</title>
                <recordID>0209</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1340</origDate>
                <dateNotes/>
                <origPlace>Maguelone</origPlace>
                <diocese>Maguelone</diocese>
                <province>Narbonne</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 209</p>
                <p>Year: 1340</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Maguelone</p>
                <p>Diocese: Maguelone</p>
                <p>Province: Narbonne</p>
                <p>CountryModern: France</p>
                <p>Latitude: 43.512269</p>
                <p>Longitude: 3.883367</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Germain, Catalogus episcoporum Magalonensium, 358-60</p>
                <p>EditionOther: None</p>
                <p>SourceNotes: https://books.google.com/books?id=WqVCAAAAYAAJ</p>
                <p>TranscriptionNotes: None</p>
                <p>BaseText: ['GoogleBooks', 'WebDownload']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>Anno Natiuitatis Domini MCCCXL, die tercia mensis maii, indiccione VIIIa, pontificatus, etc.</p>
                    <p>Nouerint uniuersi, quod reuerendus in Christo pater dominus Arnaldus, Dei prouidencia episcopus Magalonensis, personaliter existens in ecclesia parochiali Sancti Dionisii de Montepessulano, diocesis Magalonensis, ibidem suam generalem synodum celebrans et presidens, in eadem presente et assistente sibi priorum, rectorum, presbiterorum et clericorum ac beneficiatorum, tam regularium, quam secularium, multitudine copiosa, mandauit michi notario infrascripto, ut ibi publice et alta uoce quasdam ordinaciones, et alia contenta in quadam papiri cedula, scripta, legerem et publicarem, cuius tenor sequitur, sub hiis uerbis.</p>
                    <p>Iste sunt ordinaciones synodi Pasce Domini, facte per reuerendum in Christo patrem et dominum, dominum Arnaldum, Dei prouidencia Magalonensem episcopum, anno Domini Mo CCCo XLo, et die IIIa mensis maii.</p>
                    <p>Primo attendens dictus dominus episcopus, quod felicis recordacionis dominus Iohannes papa XXIIus prouide et laudabiliter ordinauit, quod uniuersalis Ecclesia ad Dominum pro pace speciales preces effunderet, et specialiter in missis singulis, immediate finito Pater noster, psalmum Letatus sum, cum certis oracionibus, clerus deuote diceret, et populus easdem preces, uel alias oraciones, pro pace ipsa effunderet, singulis personis tunc orantibus XX dies de indulgencia in missis singulis concedendo; idcirco, quia, nedum istis temporibus, imo eciam omni tempore, pace, tam spirituali, quam humana, plurimum indigemus, statuit et ordinat, quod dictus psalmus, cum oracionibus per ipsum dominum papam ordinatis, in missis singulis, ex nunc in sua Magalonensi diocesi celebrandis, deuotissime proferantur, predictis tunc orantibus,ultra dictos XXti dies, decem dies, ex potestate ordinaria, de indulgencia concedendo, iniungens ecclesiarum parochialium curatis, ut in missis parochialibus de effectu dictarum oracionum, et indulgentiis obtinendis, populum frequenter instruant et informent.</p>
                    <p>Item, dictus dominus episcopus, attendens quod multa priuilegia, littere, instrumenta, processus et scripture, et alia instrumenta ad ipsum dominum episcopum et Ecclesiam suam Magalonensem pertinencia, indebite detinentur, idcirco semel, secundo, tercio et perenniter omnes et singulas personas, cuiuscumque status, uel condicionis existant, monet, sub uirtute sancte obedientie, ut detinentes huiusmodi munimenta infra X dies, a tempore monicionis presentis proxime computandos, eidem domino episcopo, uel officiali suo Magalonensi, restituant cum effectu, et scientes ea alios habere infra dictum tempus eisdem reuelent; alioquin in detinentes et infra dictum tempus non restituentes, scientes et non reuelantes, monicione premissa canonica, promulgat excommunicacionis sentenciam in hiis scriptis.</p>
                    <p>Item dictus dominus episcopus monet solemniter omnes et singulas personas, ecclesiasticas et seculares, ne in conuiuiis, choreis, aut ludis, publicis uel priuatis, utantur quibuscumque habitibus regularibus, superpelliciis, almuciis, aut sacris quibuslibet ornamentis, nec eciam aliquando presumant uolentibus ludos huiusmodi, choreas, aut conuiuia celebrare, dicta ornamenta commodare, locare, donare, uel quouis alio modo tradere, aut assignare; alioquin in contrarium facientes, canonica monicione premissa, in hiis scriptis excommunicacionis sentenciam promulgat, nisi ludi huiusmodi in ecclesiis, de consensu priorum suorum, fierent, ob Dei reuerenciam, uel Sanctorum, ad aliqualem memoriam Passionis Christi, uel Sanctorum, uel gaudium Resurreccionis Dominice, aut Sancti Spiritus missionis.</p>
                    <p>Item dictus dominus episcopus canonice et solemniter monet omnes et singulos, tam regulares, quam seculares clericos, presbiteros, rectores, uel curatos tale beneficium obtinentes, quod residenciam continuam, de iure, uel de consuetudine, aut statuto, exigat in eodem, eisdemque, sub uirtute sancte obedientie precipit et iniungit, ut in eisdem suis beneficiis continue, prout iura uolunt, resideant personaliter, nisi per sanctam sedem apostolicam, aut per ipsum dominum episcopum, super non residendo, cum eisdem fuerit, ex causa legitima, dispensatum.</p>
                    <p>Item dictus dominus episcopus monet solemniter omnes et singulos ecclesiarum rectores et curatos sue Magalonensis diocesis, ut infra presentem mensem maii ordinaciones anno proxime preterito per ipsum dominum episcopum in uisitacionibus ecclesiarum sue diocesis factas in scriptis habere procurent, ipsasque ordinaciones, iuxta earum tenores, in eorum ecclesiis faciant debite obseruari, sub penis in ipsis ordinacionibus per ipsum dominum episcopum promulgatis.</p>
                    <p>Quibus quidem ordinacionibus et statutis lectis, de uerbo ad uerbum, ibidem, et solemniter publicatis per me notarium infrascriptum, dictus dominus episcopus ordinauit, statuit, sentencias tulit, monuit, et alias egit, prout superius est expressum, et petiit inde sibi fieri de publicacione huiusmodi per me dictum notarium, publicum instrumentum.</p>
                    <p>Et ibidem uenerabilis uir dominus Bernardus de Texeriis, canonicus Magalonensis, priorque de Frontiniano, tradidit quamdam papiri cedulam scriptam, pro se et aliis canonicis in ea nominatis et capitulo Magalonensi, dicens prout in ipsa cedula continetur, cuius tenor talis est:</p>
                    <p>Et ibidem existentes uenerabiles et religiosi uiri domini Guillelmus de Lauduno, uestiarius, Iohannes de Cardone, sacrista, Guillelmus Fulci, de Montearbedone, Bernardus de Texeriis, de Frontiniano, Br. de Fabricis, de Fabricis, Hugo de Combreto, de Piniano, B. Brengarii, Beate Marie de Tabulis ecclesiarum priores, canonici Magalonenses, pro se et toto capitulo Magalonensi et singulis ipsorum, et pro omnibus aliis eisdem adherere uolentibus in hac parte, dixerunt, se non consentire statutis, monicionibus, seu ordinacionibus, nunc de nouo factis, nec aliis quibuscumque faciendis, si statuta, ordinaciones, moniciones, seu precepta, dici possint, in quantum essent preiudicialia, et preiudicare possent nunc, et in futurum, iuri ipsorum, et iuri capituli Magalonensis, communiter, uel diuisim, maxime cum facta fuerint ipsis et capitulo Magalonensi insciis, et non uocatis; imo expresse contradixerunt, in quantum potuerunt.</p>
                    <p>Qua cedula lecta per magistrum Petrum de Brolio notarium, nichilominus dictus dominus episcopus ordinauit, statuit, monuit, sentencias tulit, et alias egit in omnibus et per omnia iure ordinario, prout superius continetur, citans eciam idem dominus episcopus uicarios perpetuos et capellanos curatos, qui prima die synodi predicte non interfuerunt, seu responderunt, ut infra X dies proxime suo conspectui, ubicumque in sua diocesi fuerit, se personaliter representent, dicturi causas quare non potuerunt in dicta synodo interesse, et alias facturi quod fuerit racionis; alioquin, nisi comparuerint, contra eos procedet, proutfuerit racionis.</p>
                    <p>Cui quidem citacioni dicti domini uestiarius et prior Frontiniani, quibus supra nominibus, ut dixerunt, contradixerunt, quantum posset ipsis et capitulo Magalonensi preiudicium generari.</p>
                    <p>Dictus uero dominus episcopus citauit, et alias egit iri omnibus et per omnia, prout supra, petens, ut supra, sibi fieri per me dictum notarium, publicum instrumentum.</p>
                    <p>Acta fuerunt hec in dicta ecclesia Sancti Dionisii de Montepessulano, presentibus dominis Poncio Guerardi, canonico Elnensi; Hugone Carbonelli, presbitero; Almeracio de Cabrespina, canonico Ilerdensi, sociis dicti domini episcopi, ac magistro Petro de Brolio notario, testibus ad hec uocatis, et me Raimundo Tomerii, clerico Biterrensis diocesis, publico auctoritate apostolica notario, etc.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
