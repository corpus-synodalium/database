<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Latino</title>
                <recordID>0291</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1279</origDate>
                <dateNotes/>
                <origPlace>Bologna</origPlace>
                <diocese/>
                <province>[Tuscany/Emilia-Romagna]</province>
                <country>Italy</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Legatine</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 291</p>
                <p>Year: 1279</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Bologna</p>
                <p>Diocese: None</p>
                <p>Province: [Tuscany/Emilia-Romagna]</p>
                <p>CountryModern: Italy</p>
                <p>Latitude: 44.5075</p>
                <p>Longitude: 11.351389</p>
                <p>PlaceNotes: None</p>
                <p>Classification: Legatine</p>
                <p>IssuingAuthority: Latino Malabranca</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: his legation included much of north-central Italy</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Mansi 24, 246-253</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>RAimundus Dei gracia Sancte Aquileiensis Sedis Patriarcha uenerabili fratri [1] Episcopo Uicentino Salutem in Domino.</p>
                    <p>Noueritis nos Reuerendi Patris et Domini Latini Dei gracia Ostiensis et Uelletrensis episcopi, Apostolice Sedis Legati recepisse litteras sub hac forma Uenerabili in Christo Patri [2] Dei gracia Patriarche Aquileiensis.</p>
                    <p>Frater Latinus permissione diuina Ostiensis et Uelletrensis Episcopus Apostolice Sedis legatus Salutem in Domino.</p>
                    <p>Ad honestatem Cleri, animorum salutem, et utilitatem ecclesiarum, ac monasteriorum nostre legacionis quasdam nuper constituciones edidimus, quas uobis sub sigillo nostro duximus destinandas Paternitati uestre, qua fungimur auctoritate, districte precipiendo [3] mandantes, quatenus ipsas in ciuitate Aquileiensi uel alio loco sollemni uestre diocesis congregato Clero per uos uel per uestrum uicarium infra unum mensem a recepcione presentium publicare curetis, transmissuri easdem infra eundem terminum omnibus Episcopis, uel eorum uicem gerentibus uestre prouincie eisque tam uestra auctoritate, quam nostra precipientes, ut ipsas in suis Ciuitatibus, aut Diocesibus congregato similiter Clero infra similem terminum propter mandatum uestrum studeant publicare.</p>
                    <p>Nihilominus in primis synodis quas uos et Episcopos celebrare contigerit publicari easdem solemniter faciatis.</p>
                    <p>Ita quod eorum noticia ad omnes, quos tangit, ualeat peruenire.</p>
                    <p>Insuper operam detis ut constituciones ipse postquam publicate fuerint diligentius obseruentur.</p>
                    <p>Si quos uero ex predictis prelatis circa hec inueneritis negligentes, eos ad id per censuram Ecclesiasticam appellacione postposita compellatis mandatum nostrum taliter impleturi, quod diligenciam uestram exinde ualeamus in Domino commendare.</p>
                </div>
                <div>
                    <head>Capitulum 1</head>
                    <p>Preteriti malicia temporis usque adeo in quibusdam partibus nostre legacionis inualuisse dignoscitur, ut non solum plerique clerici sine iusto, uerum eciam quidam laici sine ullo titulo, quamplures ecclesias et earum iura occupare presumpserint et eas [5] aliarumque plurium animarum periculum detinere presumant.</p>
                    <p>Nos igitur huic lethali morbo cupientes opportuni remedii medelam apponere, monemus omnes clericos, et laicos nostre legacionis, eisque in uirtute obedientie sub interminacione diuini iudicii [6] auctoritate districte precipimus quatenus clerici, qui ecclesias quaslibet propria temeritate inuadere, occupare uel absque institucione canonica recipere presumpserunt, et eas taliter occupatas, siue receptas detinere non metuunt.</p>
                    <p>Laici uero qui [7] ecclesias detinent siue eis per clericos faciant deseruiri, siue ipsas debito teneant obsequio defraudatas ecclesias ipsas cum omnibus bonis mobilibus, et immobilibus, ac iuribus quomodo pertinentibus ad easdem infra unum mensem a publicacione ciuitate ac districtu Bononie, in aliis uero ciuitatibus, et Diocesibus infra similem terminum ex quo in eis presens fuerit publicata libere et absolute dimittant, ut ipsis ecclesiis per illos, ad quos de iure in eisdem eleccio, uel collacio, aut pre [8] pertinet, de personis idoneis ualeat prouideri.</p>
                    <p>Et prouisionem huiusmodi ipsi, qui easdem ecclesias tenuerunt nullo modo publico uel occulto per se, uel per alios impedire presumant.</p>
                    <p>Si qui uero Clerici, aut laici ex predictis hoc nostrum tam [9] preceptum infra predictum terminum adimplere contempserint aut prouisionem ecclesiarum huiusmodi quo minus infra unum mensem ex quo ipsi eas dimiserint libere fieri ualeat quoquomodo presumpserint impedire.</p>
                    <p>Clericos non solum predictis ecclesiis uerum omnibus [10] ecclesiasticis que infra nostre legacionis terminos obtinent omnino priuamus et inhabiles reddimus ad alia beneficia infra eosdem terminos obtinenda; laicos autem si sunt potestates, aut iudices, aut notarii, seu Domini legum, aut quolibet alio publico funguntur officio huiusmodi officiis uolumus esse priuatos, eosque inhabiles reddimus ad hec uel similia deinceps in loco quolibet exercenda.</p>
                    <p>Insuper ipsos excommunicacionis uinculo innodamus, a qua nonnisi per apostolicam sedem, uel Legatum de latere Domni Pape missum absolucionis beneficium ualeant obtinere.</p>
                    <p>Et nisi ante necessitates ultimas sibi de huiusmodi absolucione prouiderint quamuis in mortis articulo non sit eis si penituerint absolucio, et communio deneganda, tamen ecclesiastica careant sepultura, donec ecclesie occupate aut detente per eos libere, ut predictum est, fuerint absolute dimisse ac de fructibus earumdem ad mandatum ordinarii uel eius uicarii sit integre satisfactum.</p>
                    <p>Omnesque Religiosos et clericos seculares qui tales scienter ad sepulturam receperint per unum annum ab officio et beneficio decernimus esse suspensos.</p>
                    <p>Omnibus autem prelatis, ad quos de iure predictarum Ecclesiarum collacio seu prouisio pertinet, sub pena excommunicacionis districte precipimus, ut eisdem humano timore postposito de personis idoneis prouidere non differant inuocato ad hoc si opus fuerit auxilio brachii secularis ad quod exhibendum potestates et rectores alios ciuitatum, aliorumque locorum per censuram ecclesiasticam compellere studeant, si fuerit opportunum.</p>
                </div>
                <div>
                    <head>Capitulum 2</head>
                    <p>De uisitacione Monasteriorum.</p>
                    <p>Quia pleraque Monasteria infra nostre legacionis terminos in spiritualibus, et temporalibus miserabiliter sunt collapsa, et ad grauiores lapsus uidentur male disposita, nisi cadentibus succurratur, omnibus Episcopis et superioribus prelatis nostre legacionis districte precipimus, ut singuli eorum omnia monasteria monachorum aliorumque regularium sibi immediate subiecta infra sex menses, ex quo presens mandatum nostrum ad ipsos peruenerit, per se ipsos, aut si ex causa non possint, per alios uiros idoneos studeant uisitare.</p>
                    <p>Corrigentes et reformantes in eis tam in capite, quam in membris tam sua auctoritate quam nostra, in quantum cum adiutorio diuine gratie facultas affuerit, que correccione, et reformacione inuenerint indigere.</p>
                    <p>Hanc autem uisitacionem dicti prelati infra unum mensem post certam presentis mandati noticiam inchoare non differant, ut ipsis instancia sedula prosequturis celeriter inchoandam infra predictos sex menses huiuscemodi uisitacio ualeat terminari.</p>
                    <p>Si quis autem Episcopus uel Prelatus Superior presens mandatum siue quantum ad inchoacionem, siue quantum ad prosecucionem implere neglexerit, eum donec negligenciam suam contraria diligencia conuenienter emendet, uisitacionem predictam inchoando, si non inchoauerit, aut prosequendo si neglexerit prosequi, ab execucione pontificalis officii uolumus esse suspensum.</p>
                </div>
                <div>
                    <head>Capitulum 3</head>
                    <p>Contra Clericos concubinarios.</p>
                    <p>Quamuis concubinarios clericos sacri canones seueritate multiplici prosequantur, quia tamen plerique timore Dei postposito in huius turpitudine uitii non solum occulte sed eciam publice inueniuntur offendere, nos eorum impudenciam opportuna districcione confundere ac reprimere cupientes monemus clericos omnes nostre legacionis, qui uel sacrum ordinem, uel ecclesiasticum beneficium sunt adepti, seu adipiscentur in posterum, ut nullus eorum concubinam seu focariam publice tenere presumat.</p>
                    <p>Et qui suadente diabolo detinent infra octo dies ex quo presentem constitucionem in ciuitate aut diocesi publicatam esse cognouerint, eas a se prorsus abiiciant nunquam de cetero recepturi.</p>
                    <p>Si qui uero ex predictis clericis concubinam seu focariam publice ac manifeste siue in domibus ecclesiarum, siue alibi per duos menses post terminum supradictum non erubuerint retinere beneficiis ecclesiasticis que infra nostre legacionis terminos obtinent ipso facto nouerint se priuatos.</p>
                    <p>Episcopis autem et superioribus prelatis ad quos beneficiorum qui taliter delinquentium fuerant collacio seu prouisio pertinet conferendi ea seu prouidendi de ipsis liberam concedimus potestatem.</p>
                    <p>Aliis uero ad quos eleccio, seu presentacio ad beneficia eadem, uel eorum prouisio spectare dignoscitur, liceat eligere, seu presentare ad illa uel eciam prouidere de illis, ex quo per episcopos predicti clerici presentis constitucionis penam denunciati fuerint incurrisse, ut sic eos qui damna spiritualia parui pendunt, temporalis saltem iactura coerceat a peccato.</p>
                </div>
                <div>
                    <head>Capitulum 4</head>
                    <p>De penitentiis.</p>
                    <p>Quia penitentes grauioribus oppressos criminibus aut excommunicacionum sententiis innodatos, inferiores presbyteri ad superiores prelatos debent remittere absoluendos, statuimus ut singuli episcopi et Superiores prelati nostre legacionis unum uel plures proprios penitenciarios habeant religiosos, uel eciam seculares discrecione prouidos, conuersacione probatos, qui penitentes, quos interdum ipsi prelati audire non possunt, eorum uice audiant, et absoluant uel cum opportunum fuerit ad Apostolicam sedem remittant.</p>
                    <p>Huiusmodi uero grauiores casus, in quibus ad ipsos prelatos remitti debent penitentes, ipsi prelati determinare in suis synodis studeant ut eos inferiores presbyteri de cetero non ignorent.</p>
                </div>
                <div>
                    <head>Capitulum 5</head>
                    <p>De indulgentiis.</p>
                    <p>Cum ualde deceat ut dispensator Domini sit fidelis et prudens mirari cogimur quia nonnulli ecclesiarum prelati in concedendis indulgentiis non tam liberales quam prodigi thesaurum dominicum sue dispensacioni commissum non tam distribuunt quam effundunt.</p>
                    <p>Nam prefixam sibi a sacris canonibus regulam excedentes largiores quam eis concessum est indulgencias largiuntur, et hoc non solum in sue iurisdiccionis ecclesiis, sed eciam in alienis non solum presentes, sed eciam absentes attentant</p>
                    <p>Hinc sequitur fidelium indigna decepcio, dum se indulgencias consequi estimant, quas aliquando minime consequuntur.</p>
                    <p>Hinc eciam fit ut indulgentie dispensatorum prudentium prouida moderacione concesse ignoranti uulgo ueniant in contemptum.</p>
                    <p>Unde dispensatores ipsi sollicite uideant, qualem dispensacionis huiusmodi domino debeant reddere, racionem.</p>
                    <p>Nos autem cupientes et dispensatoribus ipsis et familie domini prouidere, prelatis omnibus nostre legacionis presenti constitucione precipimus quod in concedendis indulgentiis modum determinatum per constitucionem felicis recordacionis Innocentii Pape tertii editam in Concilio generali nequaquam excedant, ut uidelicet cum dedicatur Basilica non extendatur indulgencia ultra annum siue ab uno siue pluribus Episcopis dedicetur.</p>
                    <p>Ac demum anniuersario dedicacionis tempore quadraginta dies indulta remissio non excedat.</p>
                    <p>Hunc quoque quadragenarium numerum in indulgentiis, que ad ecclesiarum, uel pontium aut piorum operum quaslibet fabricas, seu ex aliis causis quibuslibet per literas conceduntur, prelati diligenter obseruent.</p>
                    <p>Prohibemus autem ut nullus patriarcha uel archiepiscopus extra suam prouinciam, nullus episcopus extra suam diocesim quamlibet indulgenciam dare presumat.</p>
                    <p>Nisi presens in aliena ecclesia fuerit, et diocesani episcopi seu metropolitani consensus accedat.</p>
                    <p>Si quis uero prelatus supradictum numerum prefatas indulgencias concedendo trascenderit aut extra territorium suum indulgenciam quamlibet in absenciam dederit, eum per unum mensem concedendi indulgencias potestate priuamus.</p>
                </div>
                <div>
                    <head>Capitulum 6</head>
                    <p>De habitu mulierum.</p>
                    <p>Omnipotens Deus, qui in suis fidelibus uirtutum ornamenta requirit, mulieres a corporis ornatu superfluo per prophetarum et apostolorum ora quam sedulis commonicionibus reuocare, quam diris increpacionibus cohibere, quam horrendis [11] nacionibus deterrere studuit ex diuinis Scripturis multipliciter elucescit.</p>
                    <p>Sed quia nonnulle plus mundo quam Deo placere sicut earum gestus indicat, gestientes in hac superfluitate nimis impudenter excedunt et sue [12] eciam alias pertrahunt ad excessus.</p>
                    <p>Nos et earum prouidere saluti, et peccatis plurimis, que frequenter hac de causa proueniunt, precauare, auxiliante Domino, cupientes presenti statuto districte precipimus, ut in ciuitatibus et aliis locis nostre legacionis in [13] constitucio per episcopos uel eorum uicarios fuerit publicata, nulla mulier ex quo duodecimum annum etatis exegerit, in ueste que ab anteriori parte aperta sit publice per ciuitatem procedere uel per humum defluencia uestimenta ultra unum palmum dependentem ab humero chlamidis plicaturam ultra duos palmos deferre presumat.</p>
                    <p>Adiicimus eciam, ut mulieres nupte que decimum octauum annum etatis attingerint ex quo per unum annum in coniugio fuerint, omnes in publico capitibus uelatis incedant, et nulla earum [14] uersis pannis artificiose consutas in publico deferat, ut modesta uerecundia et uerecunda modestia, que maxime fideles muliers exornat, eam quam interius habere debent exterius preferant castitatem.</p>
                    <p>Eas autem que uestes predicto modo consutas [15] habere noscuntur, easdem uestes abiicere minime cogimus.</p>
                    <p>Sed ne aliqua talis mulier eiusmodi uestes de cetero faciendas post tempus deferat supradictum districtius inhibemus.</p>
                    <p>Si qua uero Dei timore postposito et proprie honestatis cura neglecta [16] nostrum statutum obseruare contempserit, eam omnium indulgenciarum, que in ecclesiis uel predicacionibus nostra uel aliorum prelatorum auctoritate concesse sunt hactenus seu concedentur imposterum, nec non omnium Sacramentorum Ecclesiasticorum participacione priuamus, et si ad penitenciam uenerit ab hoc uel aliis peccatis nullatenus absoluatur, nisi firmiter coram Deo, et Sacerdote promiserit se predictum statutum de cetero seruaturam.</p>
                    <p>Sic nimirum eis que mundo magis quam Deo placere quesierint habitus testimonium perhibebit, et que in numero leuium feminarum non erubuerint computari non solum ecclesiastice discipline flagellum, sed eciam reprehensibilis note opprobrium sustinebunt.</p>
                    <p>Demum si quis sacerdos, religiosus aut secularis eis, que in premissis offenderint ante satisfaccionem condignam aliquod sacramentum ecclesiasticum nisi in mortis articulo ministrare presumpserit, ab officio et beneficio pariter per mensem unum nouerit se suspensum, et nihilominus si quis circa hoc notabiliter forte deliquerit, eum potestate audiendi confessiones perpetuo decernimus esse priuandum.</p>
                </div>
                <div>
                    <head>Explicit</head>
                    <p>Actum Bononie II. Kalendas Octobris Pontificatus Domini Nicolai Pape tertii anno secundo.</p>
                    <p>Nos igitur mandatum supradicti Domini Legati reuerenter et exequi cupientes fraternitati uestre que fungimur in hac parte auctoritate mandamus quod suprascriptas Constituciones Domni Legati in Ciuitate Uicentina, et eius Diocesi congregato Clero per uos uel uestrum Uicarium infra unum mensem a recepcione presentium publicare curetis, facientes ut constituciones ipse postquam publicate fuerint in ciuitate ac diocesi uestris iuxta tenorem mandati predicti Domni legati diligentius obseruentur.</p>
                    <p>Mandatum nostrum et sepefati Domni Legati taliter impleturi quod non possitis merito de negligencia reprehendi, sed de diligencia commendari.</p>
                    <p>Datum Laude secundo die intrante Nouembre Septima indiccione Pontificatus Domni Nicolai Pape terti anno secundo.</p>
                </div>
                <div>
                    <head>Footnotes</head>
                    <p>[1] Gap marked with &quot;....&quot;.</p>
                    <p>[2] Gap marked with &quot;.....&quot;.</p>
                    <p>[3] Ed. precipipiendo</p>
                    <p>[5] Gap marked with &quot;. . . . . .&quot;.</p>
                    <p>[6] Gap marked with &quot;. . . .&quot;.</p>
                    <p>[7] Gap marked with &quot;. . . . .&quot;.</p>
                    <p>[8] Gap marked with &quot;. . . . .&quot;.</p>
                    <p>[9] Gap marked with &quot;. . . . .&quot;.</p>
                    <p>[10] Gap marked with &quot;...&quot;.</p>
                    <p>[11] Gap marked with &quot;. . . . .&quot;.</p>
                    <p>[12] Gap marked with &quot;.....&quot;.</p>
                    <p>[13] Gap marked with &quot;. . . . . .&quot;.</p>
                    <p>[14] Gap marked with &quot;....&quot;.</p>
                    <p>[15] Gap marked with &quot;. . . .&quot;.</p>
                    <p>[16] Gap marked with &quot;. . . .&quot;.</p>
                </div>
            </div>
        </body>
    </text>
</root>
