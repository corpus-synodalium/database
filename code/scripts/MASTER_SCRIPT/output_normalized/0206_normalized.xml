<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Dax</title>
                <recordID>0206</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1345-08-09</origDate>
                <dateNotes/>
                <origPlace>Dax</origPlace>
                <diocese>Dax</diocese>
                <province>Auch</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 206</p>
                <p>Year: 1345</p>
                <p>Month: 8</p>
                <p>Day: 9</p>
                <p>Circa: None</p>
                <p>DatingNotes: 8-9 August</p>
                <p>Place: Dax</p>
                <p>Diocese: Dax</p>
                <p>Province: Auch</p>
                <p>CountryModern: France</p>
                <p>Latitude: 43.7072</p>
                <p>Longitude: -1.0553</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Bernard de Liposse</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Degert, “Constitutions synodales,” Bulletin, 23, no. 3: 129-41</p>
                <p>EditionOther: None</p>
                <p>SourceNotes: https://books.google.com/books?id=en0UAAAAYAAJ</p>
                <p>TranscriptionNotes: None</p>
                <p>BaseText: ['GoogleBooks', 'WebDownload']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>In nomine Domini.</p>
                    <p>Amen.</p>
                    <p>Anno ab incarnacione eiusdem Mo CCCo XLo quinto, indiccione XIII, pontificis sanctissimi in Christo Patris et Domini nostri Domini Clementis digna Dei Prouidencia Pape sexti anno quarto die lune post festum sancti Petri ad uincula qui erat octauus dies mensis Augusti in aula episcopali Aquensi.</p>
                    <p>Nouerint uniuersi presentes pariter et futuri quod constituti sunt personaliter uenerabiles et discreti uiri domini Ameneus de Podio Gosse et de Seinhanxs, P. de Sales de Lanesco, Arnaldus Guillelmus de Lespiaub de Auorta, Arnaldus Bernardus de Miramtunc Ripe fluminis, Uitalis de Badcidato Ripe Ligeris et Canalium, Arnaldus de Spiecco de Brassens, Petrus Luxis de Maritima, Geraldus de Gressie de Saubenam Ripe Gaueri, Natalis de Burgo Auree uallis, Bernardus de Brostereto Gerti et Polionis, Dominicus de Adura de Gresino archipresbyteri, magistri P. de Lataas baccalaureus in decretis sancti Laurentii de Terra Iusan, Ioannes Declarus de Tarnos baccalaureus decretorum de Arriono, Ioannes de Frica de Pontonis, Bernardus de Feugariis de Tarboilha, Bertrandus de Sexto de Sordua, P. Arnaldi Durante de Dendis, magister P. de Banheriis de Sabres et ceteri ecclesiarum Aquensis diocesis rectores et alii priores, rectores, prebendam, presbyteri, diaconi etc. ciuitatis et diocesis Aquensis, de mandato ipsius domini episcopi, ut per litteras eius sigillo sigillatas apparebat, ad celebrandum synodum solempniter cum eodem et aliis tentando cum ipso super negocio infra scripto et aliis statum ecclesiarum tangentibus ac specialiter, prout moris est in talibus, conuocati et in simul congregati pro se et nominibus quibus supra et in nomine procuratorio omnium singulorum presentium et absentium clericorum diocesis, ac omnium quos negotium hoc tangebat uel tangere poterat atque hoc modo, prout in instrumento procuracionis latius continetur, in mei notarii infra scripti, ad hoc specialiter uocati et rogati presencia, coram reuerendo patre domino episcopo et uenerabilibus uiris dominis P. Arnaldo de Aiesio et Bernardo de Arcesio canonicis Aquensibus infra scriptis capitulum facientibus et capitulantibus cum eodem, cum plures canonici tunc non essent ibi presentes, necnon presentibus multis probis uiris ipsis synodum celebrantibus, ut est dictum.</p>
                    <p>Proposuerunt uerba facere dicto domino episcopo et suis officialibus grauiter conquerendo quod cum de iure episcopi uel eorum superiores bona aliqua predictorum beneficiatorum presbyterorum aut quorumlibet eorumdem decedentium inuenta tempore mortis uel egritudinis eorumdem sibi nullatenus debeant applicare, cum nullum ius domino episcopo competat in eisdem quinimo sint in usus alios conuertenda et personis aliis, prout disposuerunt, applicanda, eo presertim attento quod iidem beneficiati de suorum debent beneficiorum, quibus deseruiunt atque presunt, fructibus et exitibus sustentari et statum cum familia sua gerere condecentem.</p>
                    <p>Quibus congrue supportatis, beneficiorum suorum tenui et exili exiguitate pensata, nihil de eisdem potest dictis beneficiatis uel saltem modicum superesse, ceteris incumbentibus oneribus supportatis.</p>
                    <p>Hiis tamen et aliis iustis causis postpositis et reiectis, dictus dominus episcopus una cum officialibus suis et ministris imminens prope cupida uolontate per se satagebat deducere in abusum quodcumque quod alii Aquenses episcopi, qui ante ipsum prefuerant, fecissent, cum bona queque decedentium predictorum absque delectu seu differencia quelibet occupabat de facto et occupari faciebat suisque usibus applicabat; quod, salua episcopali reuerencia, corruptela et uiolenta spoliacio dici poterat et debebat et ecclesiarum preiudicium.</p>
                    <p>Dicti beneficiati et eciam dicti clerici merito exposcebant ut sibi impenderetur salubre remedium, occursum seu prouisionem celerem aduersus extorsiones ac occupaciones huius modi indebitas seu rapinas super hiis adhiberi per dictum dominum episcopum, requirentes et adiicientes quod rectores et alii de dictis bonis suis, que eis reperta fuerint superesse, libere possint iuris concessione erga consanguineos et amicos et ipsas ecclesias et quelibet loca pia uel parentes aut pauperes aut eciam seruitores aut alios, prout uolunt, suam extremam disponere uoluntatem, nec dictus dominus episcopus et ipsius officiales et gentes, scriptis testamentis huiusmodi ac eorum disposicionibus procul pulsis, dicta bona aliis tam parum ac se ipsis applicare et appropriare presumant indebite et iniuste, pro libito uolontatis ipsas personas ecclesiasticas et eorum ecclesias ac beneficia et alia quibus fuerint applicanda dictis bonis illicite spoliando.</p>
                    <p>Et ibidem perdictus dominus episcopus, ad cuius officium spectat dirigere iudicia, declarauit quod, cum propter querelas huiusmodi aures ipsius fuissent sepius repercusse, illos et alios archipresbiteros supradictos coram se in aula episcopali conuocauerat hac de causa; ubi fuit super hoc multipliciter altercatum, non erat sua intencio bona occupare predictorum uel facere occupari, nisi quatenus sibi posset competere ex usu per ipsum, ut dicebat, seruato diutius uel de iure; sed controuersiam et querelam huiusmodi seu debatum una cum aliis dependentibus ex eisdem que hoc negocium tangere dignoscuntur, diffiniri uolebat et consentiebat et eciam terminari per quatuor diffinitores seu arbitratores, duos eligendos pro parte ipsius et alios duos pro parte et nominibus predictorum.</p>
                    <p>Et ibidem de sui capituli expresso consensu elegit et nominauit pro parte sua et ecclesie Aquensis uenerabiles uiros dominos abbates Deiuille et de Canhota ibi presentes.</p>
                    <p>Et predicti rectores et alii beneficiati et superius nominati et Dominicus de Adura rector ecclesiarum de Bediosa et de Candressa procurator et nomine procuratorio eorumdem et aliorum presbyterorum et beneficiatorum dictarum ciuitatis et diocesis, prout de dicta procuracione mei notarii extitit facta fides, pro parte sua et dictorum beneficiatorum nominauerunt et eciam elegerunt discretos uiros magistrum Laurentium de sancto Iohanne priorem de Capite Serbuno et Amaneum de Podio archipresbyterum de Gossa dicte diocesis.</p>
                    <p>In quos omnes quatuor ibi presentes et in se compromissum predictum et arbitrium expresse ac specialiter assumentes dicte partes, nominibus quibus supra, compromiserunt tanquam in arbitros arbitratores et amicabiles compositores in et super premissa, et promiserunt dicte partes expresse per se et suis successoribus et beneficiis eorumdem laudabiliter tenere et in perpetuum inuiolabiliter obseruare quidquid per dictos arbitros in forma iuris seruata uel aliter in premissis diffinitum fuerit arbitratum uel quomodolibet ordinatum.</p>
                    <p>Et hoc sub certis penis adiectis prout hec omnia supradicta et alia in instrumento compromissi per magistrum Guillermum de Burgi notarium publicum retenti plenius et seriosius continentur.</p>
                    <p>Et tunc dicti arbitri pro bono pacis et concordie ad germen dicti litigii suffocandum obtulerunt se pro uiribus laborare et ulterius audire querelas utriusque partis et raciones que multotiens fuerant refricate, et deliberacione prehabita, cunctis aliis perspectis, assignauerunt diem IX am mensis augusti proximi, dictis partibus presentibus in aula episcopali Aquensi ad suam pronunciacionem et arbitrium proferendum et predictas partes contrarias audiendas.</p>
                    <p>Et dictus dominus episcopus suam synodum usque ad illam diem intimauit et prorogauit expresse.</p>
                    <p>Acta fuerunt hec anno, indiccione, pontificatu, mense, die, et loco quibus supra, presentibus uenerabilibus et discretis uiris domino Geraldo de Podio canonico, Bernardo Monaldo de insula, Iacobo de Uar iurisperito, Iohanne de Baquer, Iohanne de Gastelur notariis, Adamario de Maritima clerico, Bernardo de Lipossa, Iohanne de Uinea, Stephano Ricardo, Dominico Seguino de Narbei, Iohanne deu Puiou et Iohanne de Barrano, clericis testibus ad premissa uocatis specialiter et rogatis et me Ispano de Coes clerico infra scripto auctoritate imperiali notario publico, qui hoc presens publicum instrumentum retinui.</p>
                    <p>Postea, dicta die IX mensis Augusti dictis partibus assignatis anno, mense, pontificatu, indiccione cum predictis presentibus testibus et me notario supra scriptis uocatis specialiter et rogatis in dicta aula episcopali Aquensi, dictus dominus episcopus una cum suis Aquensibus canonicis infra scriptis capitulum facientibus pro se et sua Aquensi ecclesia et suis successoribus ex parte una et alii superius nominati et eorum procurator predictus pro se et aliis beneficiatis ac successoribus ac nominibus quibus supra ex parte alia, coram predicto domino episcopo et dictis arbitratoribus seu amicabilibus compositoribus, comparuerunt, cum predicto domino episcopum assignatam synodum faciente et eciam solempniter celebrante petentes et requirentes partes que supra, cum instancia qua decebat, prefatos dominos arbitratores seu amicabiles compositores ibidem presentes ut dictum suum arbitrium siue laudem pronunciarent seu declararent super querelis superius memoratis, prout extiterat compromissum.</p>
                    <p>Qui quidem domini arbitri seu compromissarii dicte requisicioni tanquam iuste ac racionabili annuentes, bono ducti concilio, deliberacione prehabita cum peritis dictum suum arbitrium in modum qui sequitur protulerunt.</p>
                    <p>Unde nos arbitri arbitratores seu amicabiles compositores supra dictorum auctorum propositis et supplicatis superius per dictas partes ac eciam omnibus aliis et singulis supradictis et que intra nostrum munus mouentur seu moueri possunt uolentes insuper, ut nobis est indictum, ab iniuriarum periculis euadere [1] et parcere dictarum partium laboribus et expensis et presenti questioni, liti seu debato finem debitum imponere ad hoc quod inter caput et membra nulla prorsus dissencio super predictis deinceps nascatur, habito peritorum consilio, et tractatu, presentibus prefato domino episcopo ac uenerabilibus uiris dominis Petro Arnaldi de Aiesio et Bernardo de Arcesio canonicis Aquensis ecclesie propter hoc specialiter congregatis et capitulum facientibus perseuerantibus in dicto loco, cum plures tunc presentes non essent, ad ista infra scripta consentientibus et assensum suum prebentibus et iti fieri uolentibus, sub protestacionibus infra scriptis pro ipsis dominis canonicis et capitulum facientibus, presente eciam domino Dominico de Adura procuratore predicto et nomine procuratorio suo et eciam predictorum hanc dictam nostram pronunciacionem, declaracionem super predictis, questione, debato, lite et controuersia expetitam nobis per dictas partes, ut premittitur antea, Dei nomine inuocato in hiis scriptis in modum qui sequitur, dicimus ferme et pronunciamus.</p>
                    <p>Primo dicimus et pronunciamus quod dictus dominus Aquensis episcopus pro se et suis successoribus Aquensibus episcopis, qui erunt pro tempore, in perpetuum totaliter quitet, remittat penitus et absoluat dictis rectoribus, prebendariis et aliis beneficiatis et non beneficiatis, capellanis et clericis ciuitatis et diocesis Aquensis, qui nunc sunt uel erunt pro tempore et eorum cuilibet omnia iura, deueria, acciones que et quas habet et habere debet et potest de iure et de consuetudine aut usu obseruato per ipsum dominum Aquensem episcopum et ipsius officiales seu gerentes in predictis bonis quibuscumque mobilibus et immobilibus dictorum rectorum, presbyterorum, prebendariorum et aliorum beneficiatorum et non beneficiatorum capellanorum et clericorum ciuitatis et diocesis predictarum uel alterius eorundem eisdem quocumque titulo seu causa acquisitorum et pertinentium seu pro tempore in perpetuum pertinere debentium quouis modo et quod de predicti bonis suam ualeant facere uoluntatem et disponere ac testari in uita et in morte perpetuo duraturam.</p>
                    <p>Item pronunciamus et declaramus quod si dictos rectores, presbyteros et prebendarios et alios capellanos et clericos beneficiatos et non beneficiatos uel aliquos ex eis contingat mori absque ordinacione quacumque bonorum suorum predictorum in uita uel in morte quod bona omnia predicta ecclesiarum suarum et beneficiorum recipiantur per proximiorem rectorem defuncti uel eius uicarium, ipso absente a diocesi Aquensi, et per duos proceres parochianos ecclesie dicti defuncti eligendos secundum Deum et bonam conscienciam per ipsum rectorem, facto per eos in presencia notarii aut aliarum honestarum personarum prius legali inuentario de eisdem, ac distribuantur in modum qui sequitur sine faude.</p>
                </div>
                <div>
                    <head>Capitulum 2</head>
                    <p>Diuisio bonorum defunctorum.</p>
                    <p>Primo, soluantur prefato domino episcopo qui nunc est, uel erit pro tempore, racione legali, decem solidi morlanorum; secundo, satisfacto de funeralibus defuncti, soluantur debita legalia dictorum defunctorum, de quibus liquebit per instrumenta uel alia legitima documenta, suis creditoribus.</p>
                    <p>Item retribuatur condigne seruitoribus dictorum defunctorum de dictis bonis, inspecta seruicii diuturnitate et attentis meritis eorundem.</p>
                    <p>Quibus peractis, de residuo fiat diuisio in tres partes; quarum una sit fabrice ecclesie in qua defunctus erat beneficiatus.</p>
                    <p>Alia pars distribuatur pauperibus loci illius ecclesie in qua erat beneficiatus.</p>
                    <p>Reliqua pars proximis parentibus pauperibus dicti defuncti per eumdem rectorem et dictos probos uiros distribuatur.</p>
                    <p>Bona autem capellani uel clerici non beneficiati per duos parentes proximiores distribuantur eiusdem et dentur prefato domino episcopo ante omnia et soluantur quinque solidi morlanorum.</p>
                    <p>Item pronunciamus et dicimus quod si dicti rectores uel beneficiati uel aliqui ex eis seruierunt suis ecclesiis aut beneficiis per se uel alios ab eis deputatos usque ad festum Pasche Domini inclusiue et moriantur interim ante colleccionem nouorum grossorum fructuum quorumcumque, quod ualeant et possint ordinare prout uoluerint de medietate fructuum grossorum omnium non preceptorum, eciam carnalagiorum suarum ecclesiarum et beneficiorum in estate proxima uenienti, uel eciam in uita, dicto festo Pasche elapso, alia medietate seruata successori futuro, cum de preceptis omnibus, ut premissum est, libere potuerit ordinare.</p>
                    <p>Item pronunciamus et dicimus quod si contingat dictos rectores, presbyteros prehendaris et alios superius expressatos uel aliquem ex eis mori post dictum festum Pasche uel in festo eodem absque ordinacione aliqua facta in uita uel in morte de medietate dictorum fructuum nouorum grossorum proxime ueniente non perceptorum eciam carnalagiorum quod dicta medietas fructuum uenientium recipiatur et distribuatur per dictum proximiorem et duos proceres predictos modo et forma predictis, in supra scripto articulo loquente de bonis defunctorum rectorum et aliorum decedentium absque ordinacione quacumque bonorum suorum.</p>
                    <p>Item dicimus et pronunciamus quod in recompensacionem predictorum iurium eisdem rectoribus et aliis predictis ciuitatis et diocesis Aquensis, qui nunc sunt uel erunt pro tempore, per dictum dominum Aquensem episcopum pro se et suis successoribus Aquensibus episcopis, qui erunt pro tempore remittendorum et eorum cuilibet et aliarum graciarum faciendarum eisdem modo et forma predictis, dicti rectores presbyteri et beneficiati alii qui nunc sunt et erunt pro tempore teneantur soluere et dare dicto domino Aquensi episcopo qui nunc est et successoribus suis Aquensibus episcopis, qui erunt pro tempore, in perpetuum anno quolibet in ciuitate Aquensi, uel alibi in diocesi eadem sex uiginti regales auri perpetuos uel ipsorum ualorem in moneta communiter currenti, uidelicet quilibet predictorum rectorum et aliorum quorumcumque beneficiatorum pro parte sibi taxanda, soluendo medietatem in festo omnium sanctorum et aliam medietatem in dominica qua cantatur officium: Quasi modo, etc.</p>
                    <p>Item dicimus et pronunciamus quod omnia predicta et singula per nos pronunciata dicta et arbitrata seu eciam declarata teneantur et obseruentur inuiolabiliter et sine fraude ex nunc perpetuis temporibus in futurum per dictas partes et earum successores, qui erunt pro tempore, et sub incurrimento pene in instrumento compromissi facti contente committende totiens quotiens ipsas partes uel earum aliquam contrarium facere aut uenire contigerit, modo et forma in dicto compromisso contentis, et per omnia bona sua quecumque sint, ubicumque et quocumque nomine censeantur, ac omnia beneficia sua presencia et futura et personas proprias specialiter et expresse ad premissa obligandum.</p>
                    <p>Insuper nos arbitri arbitratores seu amicabiles compositores predicti protestamur expresse et eciam retinemus in omnibus supra dictis et per omnia beneplacita uoluntatem et ordinacionem domini nostri summi pontificis et reuerendissimi patris in Christo domini archiepiscopi Auxitani contra quos non intendimus aliquid attemptare, nec in aliquibus obuiare canonicis statutis, sed dictam ordinacionem facimus domini nostri summi pontificis et prefati domini archiepiscopi auctoritate et iuribus semper saluis, mandantes nichilominus dicto domino episcopo et procuratori predicto dictorum rectorum prebendariorum et aliorum beneficiatorum predictorum quod hanc nostram pronunciacionem et omnia alia huiusmodi negocium tangencia expresse homologent, ratificent et approbent nominibus quibus supra.</p>
                    <p>Per presentem autem pronunciacionem nostram nos abbates arbitri arbitratores seu amicabiles compositores predicti nolumus nec intendimusiiuri nostro et nostrorum omnium quod habemus in quibudam ecclesiis Aquensis diocesis in quibus ius patronatus obtinemus ac rebus et bonis rectorum ipsorum ecclesiarum, qui nunc sunt uel erunt, propter aliquid preiudicare; imo illud idem ius nobis et dictis omnibus uolumus semper saluum et illesum remanere.</p>
                    <p>Quibus dictis pronunciatis et ordinatis per dictos dominos arbitros arbitratores et amicabiles compositores, modo et forma predictis, dictus dominus episcopus ibidem laudauit et homologauit expresse omnia et singula superius pronunciata per dictos arbitros pro se et successoribus suis Aquensibus episcopis de expresso consensu sui predicti capituli Aquensis sibi assistentis.</p>
                    <p>Ibidem insuper uoluit dictus episcopus quod omnes ordinaciones predicte ualeant et sint perpetuo durature inter partes predictas et presentes et ipsarum successores et quod ad absentes dicte diocesis eciam extendantur.</p>
                    <p>Et dicti priores archipresbyteri, rectores et alii prius nominati et ipsorum procuratores, predictis nominibus quibus supra, pro se ac suis successoribus ac beneficiatis laudauerunt, approbauerunt et homologauerunt expresse predicta omnia et singula superius dicta pronunciata et eciam ordinata et suum consensum et assensum pariter prefecerunt omnibus et singulis premissorum.</p>
                    <p>Et ibidem ad huiusmodi perpetuam memoriam premissorum predicti priores archipresbyteri rectores et alii superius nominati, nominibus quibus supra, in dicta synodo instancius requisierunt predictum dominum episcopum et ipsum ulterius rogauerunt quatenus de premissis omnibus et singulis superius ordinatis in eadem synodo cum eisdem de dicti sui capituli beneplacito et assensu constitucionem facere synodalem irreuocabilem et perpetuo duraturam quam inter alias constituciones synodales Aquenses duceret inserendam et quod predictis omnibus et singulis in instrumentis faciendis suam autoritatem impertiretur et sigillum suum temporale et capitulum aqucnse suum sigillum capituli et arbitri sua sigilla quibus utuntur apponere dignarentur in uerum testimonium premissorum.</p>
                    <p>Qui quidem dominus episcopus et capitulum et arbitri predicti promiserunt expresse omnia singula ueraciter facere et sigilla sua apponere in eadem.</p>
                    <p>Et ibidem predictus episcopus de premissis et singulis premissorum una cum sua synodo clero et capitulo predictis constitucionem synodalem fecit constituit publicauit et per modum qui sequitur promulgauit.</p>
                </div>
                <div>
                    <head>Capitulum 3</head>
                    <p>De testamentis presbyterorum et clericorum.</p>
                    <p>Bernardus Dei gracia episcopus Aquensis, ad perpetuam rei memoriam.</p>
                    <p>Nostri pastoralis officii debitum remediis inuigilat subiectorum: quia dum eorum excutimus onera, dum scandala remouemus ab ipsis, nos in eorum quiete quiescimus et fouemur, et si multis et arduis pregrauemur negociis, curis excitemur innumeris, cogitacionibus plurimis distrahamur, circa id tamen feruentibus uotis intendimus, uacamus attentius ac operose studium sollicitudinis impertimur ut ad diuini nominis gloriam, exaltacionem catholice fidei et profectum fidelium animarum, precisis radicitus dissidiorum uepribus et litigiorum confractibus omnino subductis inter nos et eos qui ad curam sunt et regimen gregis dominici deputati et sic nobiscum in partem sollicitudinis euocati ceterasque personas, quas ordo clericalis includit, pacis tanquillitas uigeat, feruor caritatis exestuet, inualescat concordie unitas, animarum idemptitas perseueret.</p>
                    <p>Scimus etenim quod non nisi pacis in tempore bene colitur pacis auctor, nec ignoramus quod dissenciones et scandala prauis actibus aditum preparant, rancores et odia suscitant et illicitis motibus ausum prebent.</p>
                    <p>Ab olim siquidem inter nos prefatum Aquensem episcopum pro nobis et ecclesie nostre nomine ex parte una et [2] archipresbyteros, ecclesiarum, rectores, prebendarios, diachonos, subdiachonos, presbyteros et alios clericos beneficiatos et non beneficiatos ciuitatis et diocesis Aquensis, pro se et beneficiorum suorum nomine ex alia, graui discordia suscitata, asserentibus nobis nostro et ecclesie nostre Aquensis nomine ad nos spolia et bona uniuersa omnium et quorumlibet predictorum quomodolibet decedentium pertinere tam de iure quam de usu per nos diutius obseruato et predictos uel aliquem eorumdem de predictis bonis nullum posse condere testamentum, uel de illis in morte disponere quoquo modo dictis archipresbyteris, rectoribus et aliis superius nominatis asserentibus ex aduerso nobis et ecclesie nostre de iure uel de consuetudine nullum ius competere in eisdem, sed quod de illis sibi disponere ad libitum libere iam licebat, cum essent eorum beneficia ualoris tenuis et exilis, ex quibus vix honeste poterant sustentari, et ex hiis inter nos et predictaspersonas multa scandala et dispendia manifesta fuerint iam exorta, nos pii patris more laudabili moleste ferentes incommoda filiorum et reducentes ad exacte consideracionis examen ac infra pectoris claustra sollicite reuoluentes quam sit plena periculis, quam onusta dispendiis discordia supradicta, quod per experienciam noscimur comprobasse, in uenerabiles et religiosos uiros dominos abbates Deiuille, de Canhota, necnon magistrum Laurentium de Sancto Iohanne priorem de Capite Serbuno et Amaneum de Podio archipresbyterum Gosse nostro et nostre Aquensis ecclesie nomine compromittendum duximus de nostri capituli expresse consensu habito et obtento in et super premissis.</p>
                    <p>Et discretus uir dominus Dominicus de Adura rector ecclesie de Bediossa procurator et procuratorio nomine predictorum cum potestate compromittendi plenaria ab eisdem ipsis ratifieantibus et expresse consentientibus coram nobis prout nobis constitit de ipsius potestate in eosdem nobiscum nichilominus compromisit sub certa pena prout hec et alia in instrumentis publicis super hiis confectis latius sunt expressa.</p>
                    <p>Qui quidem arbitri arbitratores nobis et nostro capitulo pro parte nostra nostroque et Aquensis nostre ecclesie nomine presentibus et predicto procuratore pro parte nichilominus predictorum.</p>
                    <p>Et requirentibus cum instancia qua decebat per arbitros prenominatos laudum arbitrium in et super premissis sentencialiter promulgari et alias dictum negotium diffiniri, iuxta eis per partes predictas in dicto compromisso traditam potestatem ad suum laudum pronunciacionem dictam et arbitrium per modum qui sequitur processerunt.</p>
                    <p>Unde nos arbitri arbitratores seu amicabiles compositores etc.</p>
                    <p>Tenor eiusdem superius est descriptus.</p>
                    <p>Nos igitur attendentes quod ea que iudicio seu concordia aut arbitragii via sedantur firma debent et illibato persistere et, ne satore malorum operum procurante in recidiue concertacionis scrupulum relabantur, constitucionis publice et perpetuo durature oportet testimonio et publicarum scripturarum ac singulorum consensus presidio communiri.</p>
                    <p>Eo presertim attento quod natura hominum prona est ad dissentiendum et labilis ad delicta predictam pronunciacionem et arbitrium et alia uniuersa et singula que inter nos et eos per dictos arbitros in premissis gesta fuisse noscuntur, assistentibus nobis predictis dominis canonicis Aquensibus capitulantibus et capitulum facientibus nobiscum et uenerabilibus uiris dominis abbatibus et procuratoribus aliorum absentium et prioribus, archipresbyteris et ecclesiarum rectoribus et aliis beneficiatis dicte diocesis uniuersis synodum nobiscum in aula nostra episcopali Aquensi facientibus et super premissis tractandis et expediendis specialiter publice et expresse conuocatis et eciam congregatis consensu et auctoritate omnium unanimi et concordi predicta omnia et singula una cum predictis et nostro capitulo, ut est dictum, et toto clero Aquensis ecclesie et expresse de iure nostro et ecclesie Aquensis certificati duximus approbanda, statuenda et futuris temporibus perpetuis pro nobis et nostris successoribus Aquensibus episcopis et ecclesie nostre Aquensis nomine et pro ipsis et per eos et eorum singulos ac ipsorum beneficia et eciam successores inuiolabiliter illa decernimus obseruanda, ut, quod nobis licere non patimur, nostris successoribus indicamus et constitucionem ac statutum una cum eis solempniter approbamus et constituimus et facimus de premissis et singulis premissorum, de nostri capituli expresso consilio et assensu.</p>
                    <p>Decernentes hanc presentem nostram constitucionem quam auctoritate nostra et aliorum qua possumus et debemus, roboramus, publicamus et perpetuo solidamus, et eciam stabilimus et uires perpetue et publice constitucionis ac statuti uolumus obtinere, inter alias nostras synodales constituciones nichilominus inserendam, nullo unquam tempore reuocandam ne qui super hiis se confingat per ignoranciam excusari.</p>
                    <p>Publicata fuit hec constitucio per predictum dominum Aquensem episcopum in aula sua episcopali Aquensi synodum solenniter celebrantem, anno Domini Mil CCCXLV. IX die introitus mensis Augusti.</p>
                    <p>Postea dicti beneficiati et dicti insuper procuratores nominibus quibus supra me notarium infra scriptum rogauerunt [3] quod eisdem et singulis eorumdem ipsorum successoribus et cuilibet eorum retinerem, conficerem et traderem requisitus de premissis omnibus et singulis supra dictis unum duo uel plura instrumenta eiusdem tenoris et ueritatem testarer premissorum.</p>
                    <p>Acta fuerunt hec IX die mensis augusti, anno, in diccione pontificatu, loco et testibus presentibus quibus supra.</p>
                </div>
                <div>
                    <head>Footnotes</head>
                    <p>[1] Ed. [euadere].</p>
                    <p>[2] Ed. [et].</p>
                    <p>[3] Ed. [rogauerunt].</p>
                </div>
            </div>
        </body>
    </text>
</root>
