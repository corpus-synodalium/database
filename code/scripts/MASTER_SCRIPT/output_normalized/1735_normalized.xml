<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Arboga</title>
                <recordID>1735</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1396-03-12</origDate>
                <dateNotes/>
                <origPlace>Arboga</origPlace>
                <diocese>Str채ngn채s</diocese>
                <province>Uppsala</province>
                <country>Sweden</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1735</p>
                <p>Year: 1396</p>
                <p>Month: 3</p>
                <p>Day: 12</p>
                <p>Circa: None</p>
                <p>DatingNotes: None</p>
                <p>Place: Arboga</p>
                <p>Diocese: Str채ngn채s</p>
                <p>Province: Uppsala</p>
                <p>CountryModern: Sweden</p>
                <p>Latitude: 59.393889</p>
                <p>Longitude: 15.838611</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: Henrik Karlsson</p>
                <p>IssuingAuthorityAlt: None</p>
                <p>RegnalStart: 1383</p>
                <p>RegnalEnd: 1408</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Reuterdahl, SS, 92-99</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: WebDownload</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum A1</head>
                    <p>Henricus Dei gracia Archiepiscopus Upsaliensis, Kanutus Lincopensis, Thorstanus Scarensis, Thordo Strengnensis, Nicolaus Arosiensis et Hemmingus Uexionensis eadem gracia ecclesiarum episcopi, Uniuersis et Singulis nobilibus et plebeis, clericis et laicis per regnum Suecie constitutis Salutem in Domino.</p>
                    <p>Et mandatis nostris firmiter obedire mira et inscrutabilis prouidencia Dei Summi nostri diligenter retinens in Sua disposicione censuram circa Petri nauiculam uidelicet Sacrosanctam ecclesiam catholicam quam sub caritatis ineffabilis dulcedine copulauit, ita sue benignitatis affectum, proteccionis auxilium gloriose continuare curauit quod ex insurgentis fremitu tempestatis non iungeretur, sed ex commocione pararetur eidem tranquillitas, et in auram mitiscentibus procellosi turbinis fluctibus ab instantibus periculis prorsus seruaretur immunis, prouiderat gracia ex alto ipsa Dei iusticia, reges principes et orbis terre presides actibus humanis preficere, ad quorum nutum staret sedare vim tempestatis, ut ipsorum ministerio iustorum et delinquencium merita digni censura indicii tractarentur iustisque equitatis tramitem incedentibus pie retribucionis gracia, delinquentibus uero tamquam iuris et legum transgressoribus redderetur pena debita et condigna, Sicque Sub ipsorum gubernacionis regimine ipsa Sacrosancta catholica ecclesia requie frueretur opulenta, Scilicet reuera multipharie multisque modis prout ipsa magistra rerum experiencia olim edocuit, et nouissime temporibus istis id ipsum euidenter ostendit permittente ipsa Dei prouidencia suam ecclesiam in regno Suecie inter longe et periculose turbacionis angustias fluctuari, ex eo quod moderni principes regni Suecie ac terrarum presides et capitanei, qui eandem ecclesiam et eius prelatos et ministros de iure diuino et humano deberent eciam usque ad effusionem sanguinis defendere et tueri, nec non et pro ipsa iniuriis se opponere, facti sunt ei hostes inexorabiles in tantum quod nec diuina misericordia interponere dignabitur partes suas in proximo habebimus timere in nostris partibus fidei Christiane subuersionem, ac eiusdem ecclesie destruccionem et desolacionem, nec non prelatorum et ministrorum eius ac iurium et libertatum eius finalem conculcacionem, eneruacionem et direpcionem, quod sublata omni seculari iusticia, pace, libertate et gracia, nichil penes nos regnare cognoscimus, nisi latrocinia, furta et alia enormia delicta execrabilia, et a Christianis penitus detestanda.</p>
                    <p>Nam ut pauca ad presens in generali de huiusmodi delictis et latrociniis enumerare nobis sufficiat, quidam huius regni presides et terrarum capitanei iuris ordine non seruato, et Dei timore postposito, excessus illicitos perpetrant, et insolencias assidue committunt, condempnantes et talliantes innoxios, et sepissime noxios penitus dimittentes, non solum sibi illicita licere putantes, uerum eciam per familiares suos et eis adherentes sustinent, permittunt et aliquando scienter et interdum mandant ecclesias effringi, comburi et spoliari, hominesque ad ecclesiarum refugia confugientes de ipsis uiolenter extrahi, captiuari, torqueri et talliuri, ciimiteria uiolari, ecclesiarum granaria et custodias frangi et spoliari, homicidia, furta, periuria, blasfemias in Deum et in proximum, latrocinia, spolia, stupra, adulteria, depredaciones, sacrilegia, dampna et scelera perpetrari, stratas publicas spoliari, uiolentas hospitalitates et domorum et ianuarum effracciones in maneriis episcoporum ac curiis inferiorum prelatorum, nec non eanonicorum, curatorum et aliorum clericorum quorumcunque et in fundis presbiterialibus monasteriorum et hospitalitatibus, qui immunitatis priuilegio tam a Romanis pontificibus quam antiquis regibus Suecorum indulto gaudere deberent, perpetrari et committi, uirgines et mulieres maritatas et puellas pudicas impudenter et ignominiose uiolari, iura quoque diuina et canonica instituta, leges, priuilegia, et libertates et immunitates ecclesiarum ac ecclesiasticarum personarum dirumpi, confundi et penitus conculcari in totum, et tam seuam tirannidem prorumpendo, quod populum regni Suecie, quem unigenitus Dei in signis et prodigiis de Egipciaca seruitute redemit, in seruitutem mirabiliter miserabilem redegerint, per exacciones et talliaciones impiissime et inhumanissime affligendo.</p>
                    <p>Itaque ex huiusmodi inexplicabilibus exaccionibus diuerse regni partes, ad quas nulli hostiles extranei incursus peruenerant, ad ultimatam desolacionem sunt redacte, et populus Christianus uergente miserabili inedia corticibus arboris, straminibus, feno, siliquis et aliis huiusmodi pro panibus more brutorum utendo, ad misere uite sustentacionem uesci compelluntur, unde fit, ut tam disconuenienti cibo plurimorum pauperum salus et uita seue mortis supplicio terminetur, insuper ecclesiastice libertatis ex toto, deperiit prerogatiua ita ut ecclesiarum et ecclesiasticarum personarum coloni per seculares principes catrorum prefectos ac eorum substitutos in laboriciis esse castra et eorum curias et diuersis pecuniarum, annone aliarumque rerum imposicioribus uexantur, et si qui colonorum quantumcunque modicum de terra proprie possideant racione illius modici contra ecclesiastiastica priuilegia ab Romanis pontificibus et antiquis regibus Suecie concessa, in dicionibus propriis, omni ordine iuris et iusticie contempto, captiuantur, plagis et uerberibus alliciuntur, et tanquam fures crudeliter mancippantur et in profundum turrium et carcerum religantur, et demum longe ultra ualorem tocius substancie talliantur, ita quod si cliens aliquis denuo curialium aduenire cernatur, in sola fuga remedium queratur, et domus cura rebus direpcioni et uestacioni dimittatur.</p>
                    <p>Insuper aliqui temporalium dominorum borta curatorum ecclesiarum in suis territoriis et contractis decedencium sibi usurpant, spoliant et rapiunt.</p>
                    <p>Item castra et fortalicia in prediis ecclesiarum et clericorum ubicunque uoluerint erigunt, de quibus ipsis ecclesiis et clericis proueniunt dampna et dispendia et terrarum desolaciones.</p>
                    <p>Preterea quante blasfemie immo et hereses inter curiales uigeant uolumus sub silencio pertransire, qui fornicaciones, uiolentas oppressiones matronarum et uirginum, homicidia, rapinas, membrorum mutilaciones, peccata fore denegant.</p>
                    <p>Sacramenta penitencie et eukaristie multis annis omittunt immo contenapnunt, predicaciones fugiunt more aspidum aures contra ueritatem obturantes, in solo nomine trinitatis ritui conformantur, et si quantumcunque leniter ab ecclesia moneantur in monencium dampna quantum ad personas et res mirabiliter inardescuut.</p>
                    <p>Ceterum prefecti in suis placitis ueritatis relatores si talis ueritas sit pro reorum absolucione uerbis contumeliosissimis confundere, imo uerberibus aut aliis penis ueritatem attestantes allicere non formidant, milites militares et simplices armigeri Dei et ecclesie preceptis rebellantes, decimas retinent, et alios a decimarum solucione impediunt.</p>
                    <p>Item principes milites militares contractas, prouincias, uillas aut quelibet alia predia pro certa summa pecunie in pignus recipiunt, nichil tamen propter fructus leuatos de capitali sorte finaliter defalcantes, ad quorum exempla alii inferiores status et plebei speciem elacionis assumentes innumerabilia alia plura mala perpetrant, ex eo quod tales impunes transeunt quos ad penam personalem iuris sanccio condempnarit.</p>
                    <p>Et quamuis huiusmodi excessus crimina et delicta adeo existunt notoria, quod nulla, poterant prout nec possunt tergiuersacione celari, ita quod iuste dudum animaduertere potuissemus in eosdem, Nos tamen qui salutem zelabamus eorum, sperantes ipsos aliquando ad cor reuersuros, et uiam iusticie repetituros, omnia delicta, crimina et excessus huiusmodi pro bono pacis et concordie, quam libenter uideremus in regno et longis retroactis temporibus, sub dissimulacione pertransiuimus, in non modicum ut timemus animarum nostrarum periculum, oranipotentis Dei offensam et ecclesie sue sancte preiudicium, nec non cleri et communitatis huius regni, pro quibus loco et uice bonorum Pastorum tanquam murum ex aduerso nos erigere deberemus et stare, dampnum, scandalum et grauamen, requirentes et monentes, sepins et frequenter per literas et nuncios et quandoque per uiue uocis oraculum specialiter Upsalis publice et seriose ac peremptorie coram serenissima et Domina nostra, Domina Margaretha Dei gracia Suecie Dacie et Noruegie regina, omnes et Singulos principes et consiliarios huius regni, ut se huiusmodi delictitibus, criminibus et enormitatibus informarent et informari facerent, ac legittime et debite correccionis remedium adhiberent et ab hiis resipiscere uellent, ordinarentque a reis et delinquentibus fieri iusticie complementum, qui licet promiserunt se de hiis uelle interponere ac ordinare tam nobis quam ecclesiis et ecclesiasticis personis iusticiam et emendam, tamen huius permissionis ueritatem nondum uidimus et in futurum eciam uidere vix speramus.</p>
                    <p>Nos igitur considerantes quod execrabilis et dampnabilis horum horribilium scelerum presumcio per impunitatis licenciam peccatis exigentibus, nostro in tempore sic excreuit, ut filii perfidi obstinatis animis ad exercenda que nepharia sunt uelociter sint edocti, et nunc ad illam credulitatis audaciam non uerentur manus extendere, quam horrebant cogitare aliter uel audire, uerum pauidi et uecordes facti sunt audaces ad insolita et ad atrocia flagicia perpetranda, quod nec ordine nec officio parcitur nec etati uel dignitati refertur, sed per facilitatem uenie nocendi potestate ad iniquos transfusa super sortem iustorum extenditur uirga peccatorum, et neruus ecclesiastice dirumpitur discipline.</p>
                    <p>Porro cum tara enormes iniurie pre ceteris nos plus tangant, et sic nostram faciem tantorum obprobriorum iuquinamenta respergant quod pre confusionis rubore leuare oculos vix audemus, idcirce nos qui simus et esse tenemur iusticie zelatores, omnia predicta delicta, crimina et alia quecunque tangencia et impugnanda ecclesiasticam libertatem nolumus fore obliuioni relicta, licet sint hactenus sub dissimulacione suspensa.</p>
                    <p>Ne igitur taciturnitas nostra diuini iudicii nobis offensam accumulet, tot et tantos excessus delicta et scelera absque graui Dei offensa et remorsu consciencie, absque eciam grauibus et irrecuperabilibus dampnis nostris et ecclesie amplius tolerari non ualeant, aduersus huiusmodi sceleratos uiros pretergredientes ueritatis et iusticie semitam et preuaricacionem addentes in uirtute altissimi hoc uenerabili prouinciali approbante concilio super premissis decreuimus procedendum, monentes, in hiis scriptis primo, secundo, tercio et peremptorie omnes et singulos regni consiliarios, principes, presides, milites militares, terrarum capitaneos, armigeros et alios quoscunque homines tocius regni suecie, ut de supradictis incommodis, et sceleribus illatis nobis, ecclesiis, ecclesiasticis personis, nec non colonis et familiis nostris, et ipsorum satisfaciant et ordinent satisfaccionem fieri debitam lesis et passis iniuriam, dampna et dispendia supradicta, infra nonaginta nouem dies a penultima die mensis Marcii proximi futuri conputandos, quorum dierum xxxtres pro primo, triginta tres pro secundo, et reliquos triginta tres pro tercio et singulis in hiis scriptis prefigimus et eciam assignamus.</p>
                    <p>Insuper monemus omnes et singulos usurarios publicos, nec non ecclesiarum effractores et incendarios, et rerum et bonorum in ipsis ecclesiis existencium uiolentos spoliatores et asportatores, eciam omnes non decimantes decimas de granariis ecclesiarum uel uiolenter asportantes et hostia granariorum frangentes.</p>
                    <p>Item monemus ut super omnes et singulos tam clericos quam laiicos cuiuscunque condicionis, status, gradus aut ordinis existant, qui presbyteros, clericos seu ecclesiasticas personas prouincie Upsaliensis, bellicis actibus se minime immiscentes capere, detinere, carceribus mancipare, tormentis subicere, uerberibus cedere, uulnerare, morti tradere et crudelibus affliccionibus ad redempciones indebitas hactenus cohercere presumserunt.</p>
                    <p>Item monemus ut super omnes et singulos receptatores predonum predictorum ac rerum ac bonorum in predam asportatorum ut infra xc nouem dies predictos quos eis pro tercio peremptorie et monicione canonica assignamus, ut huiusmodi spoliata rapta et asportata restituant seu de ipsis et aliis huiusmodi causis nequiter et nephande commissis nobis ecclesiis eisdem clericis et personis ecclesiasticis, monasteriis, hospitalibus et piis locis prefatis debitam satisfaccionem impendant et absolucionis beneficium ab hiis, qui id impendere possunt, infra predictos xc nouem dies optineant.</p>
                    <p>Item monemus omnes tam predictos quam alios omnes et singulos clericos et laiicos nobiles milites et militares terrarum capitaneos et alios quoscunque ac uniuersitates ciuitatum castrorum uillarum et aliorum quorumcunque locorum generaliter et publice ut a talibus et similibus omnino abstineant atque cessent, nec eciam nuncios episcoporum clericorum et ecclesiasticarum personarum uel' alios quoscuuque processus nostros uel literas portantes uel exequentes capiant impediant spolient uel aliter ipsis iniuriari, seu eosdem processus nostros uel literas dilaniare rapere seu aliter quouismodo impedire, aut propinquos affines consanguineos uel colonos portancium uel exsequentium eosdem processus captiuare, tormentare, bannire, uel ad redempciones iniquas artare presumant seu aliter quouismodo impedire.</p>
                    <p>Si uero predicti omnes de omnibus et singulis superius expressis infra prefatos xc nouem dies non satisfecerint cum effectu, uel non abstinuerint in futurum a solitis rapinis et dampnis inferendis, ac aliis supradictis ex tunc expressis eorum nominibus, per totum regnum suecie ipsos excommunicatos denunciabimus.</p>
                    <p>Ceterum quod in singulares omnium ipsorum personas propter eorum multitudinem et quorundam potenciam secularem animaduertere debito modo non possumus, exigente eorum contumacia et pertinacia, extunc a xxvi die mensis Iulii qui est crastino beati Iacobi Apostoli proximo sequente, totam prouinciam Upsalensem uel totum regnum suecie in hiis scriptis suponimus et suppositum esse uolumus generali ecclesiastico interdicto, uolentes et mandantes uobis uniuersis et singulis abbatibus, prepositis, archiidiaconis, decanis, canonicis, ecclesiarum curatis et eorum loca tenentibus, prioribus, gardianis et aliis presbyteris, diiaconis, subdiiaconis et clericis quibuscunque, in uirtute sancte obediencie et sub pena irregularitatis et periurii, quatenus interdictum huiusmodi inuiolabiliter et realiter obseruetur, ullum laicum excommunicatum uel interdictum, ad officia diuina admittatis, sed cum necesse fuerit clausis ianuis ecclesie et omnibus excommunicatis et interdictis exclusis ecclesie celebretis, paruulos baptizetis, infirmis penitenciam et corpus christi ministretis et detis, sanis confessionem audiatis, sed excommunicatis et illis qui interdicto causam et occasionem dederint, absolucionem non detis, antequam penituerint et absolucionem habere meruerint, nec in extrema mortis neccesitate.</p>
                    <p>Tunc caucionem pro emena ipsorum recipiatis et absoluatis eos.</p>
                    <p>Uerumptamen si conualuerint in eandem sentenciam reincidant, nisi satisfecerint cum effectu et optinuerint beneficium absolucionis.</p>
                    <p>Nemini detis durante interdicto extremam unccionem, nec in ecclesia uel cimiterio sepulturam.</p>
                    <p>Si presbyteri qui interdictum seruant, mortui fuerint, ipsos cum silencio sepelietis in cemiterio uel ecclesia, nec tamen ipsis infirmis detis extremam unccionem.</p>
                    <p>Curatos uero et presbyteros ac clerico alios qui non seruant interdictum, si mortui fuerint, proiciatis in terram prophanam.</p>
                    <p>Decernimus insuper per preseentes quod quicunque aliquos tempore interdicti presumpserint tradere ecclesiastice sepulture, excommunicacionis ipso facto sentencie subiaceant, ex qua non possunt absolui nisi prius extumulent et procul eiciant ab ecclesiastica sepultura corpora eorundem, presbyteri uero qui interdictum uiolauerint, quod irregulares sunt ipso facto pro dispensacione, uisitabunt utique curiam Romanam quod aliter absolui non possunt.</p>
                    <p>Item caueant sibi omnes et singuli quod nullus presumat tollere de portis ecclesiarum copiam predictorum processuum eis affixas, si quis contrarium fecerint excommunicacionis sentenciam incurrit, et hanc eandem sentenciam incurrit qui presentem cedulam effectum predictorum processuum continentem tollere presumpserit uel aliqualiter deturpare.</p>
                    <p>Datum Arboghis in concilio prouinciali Anno Domini MCCCXC sexto dominica qua cantatur Letare nostris sub secretis presentibus appositis in pendenti.</p>
                </div>
                <div>
                    <head>Capitulum B1</head>
                    <p>Nouerint uniuersi quorum interest seu interesse poterit in futurum, quod constitutis nobis Henrico Dei gracia Archiepiscopo Upsalisensi, Kanuto Lincopensi, Thorstano Skarensi, Thordone Strengnensi, Nicolao Arosiensi et Hemmingo Wexionensi eadem gracia Episcopis et concilium prouinciale celebrantibus, in ecclesia Petri et Pauli Diocesis Arosiensis opidi Arbugis Anno Domini MCCCXC. vi, dominica letare proposita fuerint coram nobis per procuratores ecclesiarum cathedralium et aliorum inferiorum ecclesiarum testes synodales multa et ardua negocia moderno tempore a iure et bono graui diuersimodi exorbitancia, quorum aliqua in Dei offensam, animarum periculum et grauamen simplicium non est dubium redundare, et idcirco dispendiis et effrenate cupiditati et malicie hominum, que plus solito nostris temporibus inualescunt, quantum nobis ex alto concessum fuerit, uiam precludere cupientes huius uenerabiles prouincialis approbacione concilii statuimus, et per totam prouinciam nostram uolumus, et mandamus inuiolabiliter obseruari, primo uidelicet quod temporibus a iure prohibitis nullus presbyterorum sub pena priuacionis officii sui sacerdotalis nupcias solempnizare, celebrare seu benedicere presumat, alioquin si secus egerit post modum celebrandi diuina, ut prius ipso facto nolam irregularitatis incurrit, a qua non poterit citra Apostolicam sedem liberari, adempta Episcopis prouincie Upsalensis et eorum cuilibet potestate licenciam dandi cuilibet huiusmodi nupcias in dictis temporibus uel eorum aliquo de cetero celebrandi.</p>
                </div>
                <div>
                    <head>Capitulum B2</head>
                    <p>Prohibemus eciam sub interminacione malediccionis eterne ne quis laicorum cuiuscunque preeminencie, dignitatis, condicionis ac status existat, si in facie ecclesie ad aliquas septimanas siue dies ante dicta tempora a iure prohibita cum desponsata sua benedici faciat ad finem, quod postmodum expensas seu solempnitales nupeiarum cum carnis copula et ipsis prohibitis temporibus peragat quoquo modo, et si innotuit presbyteris quod laici tali intencione ut predicetur se pecierint benedici, eorum matrimonia nullatenus benedicant quod tempora illa ad hoc a sacris canonibus instituta noscuntur, ut homo a carnis illecebris et seculi uoluptatibus abstineant, ut diuinis contemplacione et Dei laudibus liberius uacet.</p>
                </div>
                <div>
                    <head>Capitulum B3</head>
                    <p>Item quod anno bisextili duo dies inter festum Sancti Petri ad cathedram et festum Sancti Matthie hactenus per totam prouinciam uniformiter habeantur.</p>
                </div>
                <div>
                    <head>Capitulum B4</head>
                    <p>Item qui dominica dei homicidium perpetrauerit, eadem die a carnibus, qui uero feria vi, a piscibus, qui autem die sabbati, a lacticiniis eisdem diebus perpetuo abstinebit, de et super quo per aliquem episcoporum non poterit nec debeat dispensari.</p>
                </div>
                <div>
                    <head>Capitulum B5</head>
                    <p>Item quod pirate, raptores, incendiarii, uiarum publicarum insidiatores et agressores uiolenti pauperis communitatis hospitatores, cimiteriorum et ecclesiarum effractores et speciali licencia episcoporum aut suorum officialium in spiritualibus in ecclesiis et eorum cimiteriis cum decesserint non poterunt sepeliri, nisi iuris seruato moderamine, quod sequitur.</p>
                    <p>Uidelicet si ablata restituerint, uel ante mortem emendando firmam et plenam caucionem prestiterint cum habuerint unde faciant; si uero in malicia sua durauerint usque ad mortem, et penitenciam in extremis humiliter postulauerint nec habuerint unde satisfaciant uel securitatem emendandi prestent, penitencia et sacramentum corporis Christi non eis negatur sed nullus presbyterorum aut clericorum ipsorum elemosinas uel dona recipere, uel ipsorum sepulturis interesse presumat, nec funera eorum benedicere, nec super ea quicquam legere audeaut, sed ea quantum ad sacerdotale officium derelicta dimittat penitus et abiecta, si qui uero presbiterorum uel clericorum contra hec facere presumpserint, officio et beneficio suo priuentur.</p>
                </div>
                <div>
                    <head>Capitulum B6</head>
                    <p>Item festum Sancte Patrone nostre Birgithe un die mensis Octobris sotempniter celebretur.</p>
                </div>
                <div>
                    <head>Capitulum B7</head>
                    <p>Item presbyteri aliene diocesis et presertim de alienis et extraneis partibus uenientes absque ordinarii sui uel officialis sui in spiritualibus requisicione et speciali licencia, ad diuinorum celebracionem nullatenus admittantur, quia inuentum est pluries, quod tales peregrini et uagabundi clerici quandoque sunt homicide et apostate, quandoque infames et nichil ordinati et alia irregularitatis nota respersi, se per falsas literas et commendaticias excusantes et imo quicunque curatorum uel prebendariorum tales uagabundos ad diuinorum celebracionem admiserit et de hoc conuictus fuerit, loci ordinario ad unam marcham puri obnoxius erit.</p>
                </div>
                <div>
                    <head>Capitulum B8</head>
                    <p>Item nullus episcoporum ac aliorum inferiorum prelatorum iurisdiccionem suam cuiquam laicorum presumat committere quamquam ad inuencionis ingenium, quia hoc uergit in eneruacionem libertatis ecclesiastice et graue periculum animarum.</p>
                </div>
                <div>
                    <head>Capitulum B9</head>
                    <p>Item statuta D:ni Sabinensis Cardinalis et copias ex omnibus statutis prouincialibus, uolumus, et in uirtute obediencie mandamus, quod quelibet ecclesia cathedralis habeat, et ea in synodo episcopi et capitulum coram congregacione clericorum suorum annis singulis, secundum temporis et negociorum imminencium qualitatem, coniunctim et diuisim publice legi, et pro uiribus suis inconcusse faciant obseruari, que eciam statuta uolumus et mandamus ut quilibet prepositus ruralis tocius prouincie diligenter conscripta habeat, ac semel uel pluries coram curatis et clericis in contracta prepositure sue legat omni anno.</p>
                </div>
                <div>
                    <head>Capitulum B10</head>
                    <p>Item ne originalia priuilegiorum libertatis ecclesiastice per frequentem monicionem mactentur ut quelibet cathedralis ecclesia speciale registrum eorum priuilegiorum habeat, de quibus copie eorundem recipi poterunt quociens fuerit oportunum.</p>
                    <p>Data, intimata, et publice lata fuerunt presentis pagine statuta.</p>
                    <p>Anno die et loco supradictis, sub sigillis nostris appositis presentibus in pendenti.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
