<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Palencia</title>
                <recordID>0634</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1345-12-15</origDate>
                <dateNotes/>
                <origPlace>Palencia</origPlace>
                <diocese>Palencia</diocese>
                <province>Toledo</province>
                <country>Spain</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 634</p>
                <p>Year: 1345</p>
                <p>Month: 12</p>
                <p>Day: 15</p>
                <p>Circa: None</p>
                <p>DatingNotes: None</p>
                <p>Place: Palencia</p>
                <p>Diocese: Palencia</p>
                <p>Province: Toledo</p>
                <p>CountryModern: Spain</p>
                <p>Latitude: 42.016667</p>
                <p>Longitude: -4.533333</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Blas Fern√°ndez de Toledo</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Synodicon Hispanum, VII, pp356-77</p>
                <p>EditionOther: San Martin, Sinodos diocesanos</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['Library Scan', 'Hard Copy Scan']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: Corresponding text in Old Spanish</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>[1] Sancti Spiritus adsit nobis gracia.</p>
                    <p>Amen.</p>
                    <p>Blasius, Dei et apostolice Sedis gracia episcopus Palentinus ac domine nostre regine maior cancellarius, uenerabilibus et discretis uiris decano et capitulo nostre ecclesie Palentine, et toti clero et religiosis eiusdem duitatis et diocesis, salutem in Domino sempiternam.</p>
                    <p>Cum, ex officii nostri debito, curis continuis et assidua meditacione pulsemur, ut, iuxta credite nobis dispensacionis officium, circa diuini cultus augmentacionem, subditorum morum reformacionem et uiciorum correccionem, et eorum commodis spiritualibus et temporalibus, in quorum prosperitate et utilitatibus prosperamus, quanto nobis ex alto concessum est, sollicitudinis studio intendamus, idcirco in sinodo per nos apud nostram duitatem Palentinam celebrata decima quinta die mensis Decembris, anno Domini millesimo ccc. xlv., pro reformacione morum nobis subditorum et releuacione ecclesiastice libertatis constituciones edidimus subsequentes, sancta sinodo approbante, quas irrefragabiliter uolumus obseruari.</p>
                </div>
                <div>
                    <head>Capitulum 1</head>
                    <p>De constitucionibus.</p>
                    <p>Cum olim fuerit a sanctis patribus institutum, et postmodum a reuerendo in Christo patre, domino fratre Guilielmo, episcopo Sabinensi, in regnis et terris dominio domini nostri regis Castelle subiectis cardinali legato, extitit in generali concilio apud Uallem Oleti per ipsum celebrato prouide reformatum, quod diocesani annis singulis, sub certis penis, teneantur sinodos in suis diocesibus celebrare.</p>
                    <p>Idcirco, ut eo commodius nostri subditi ad sinodum possint conuenire, quo certa dies ad illam celebrandam fuerit assignata, statuimus ut sinodus secunda die, annis singulis, mensis Madii apud nostram ciuitatem Palentinam celebretur, nisi aliter duxerimus ordinandum.</p>
                    <p>Ad quam diem decanus per se, et canonici nostre ecclesie cathedralis per se uel suos procuratores, et abbates ac priores regulares et seculares, archipresbiteri, uicarii et alii clerici nostre diocesis personaliter, capitula uero ac collegia et conuentus per procuratores idoneos, uenire teneantur, eciam non uocati.</p>
                    <p>Uerum, quia esset difficile et dampnosum omnes et singulos clericos nostre diocesis ad sinodum conuenire, presenti constitucione statuimus quod de ecclesiis ubi fuerint tres presbiteri, diachones uel ultra, curatus cum illo tantum clerico a clericis eiusdem ecclesie eligendo, uel, ubi eum eligere ante octauum diem exclusiue predictam secundam diem Madii precedentem distulerint, per curatum eligendo [2], et sub penis infra scriptis, uenire cum superpelliciis ad sinodum teneantur.</p>
                    <p>De ecclesiis uero ubi non fuerint nisi duo, curatus tantum uenire eciam cum superpelliceo teneatur.</p>
                    <p>In quibus casibus curati, quamdiu in sinodo et uia in ueniendo et regrediendo extiterint, concedimus auctoritate huiusmodi constitucionis ut cuicumque presbitero idoneo ad audiendas confessiones a suis parrochianis et ad eis ministrandum omnia ecclesiastica sacramenta possint committere uices suas.</p>
                    <p>Si uero in ecclesia unus tantum clericus fuerit, tunc ille, nisi uoluerit, uenire ad sinodum non teneatur.</p>
                    <p>Uerum si predicti uel aliqui predictorum ad sinodum dicta die, legitimo cessante impedimento de quo nobis fidem facere teneantur, non uenerint ut prefertur, uel, postquam uenerint, illicenciati recesserint, triginta morabetinos usualis monete, preter alias penas in iure positas, nostre camere soluere teneantur.</p>
                    <p>Statuimus eciam quod curatus et alii qui ad sinodum uenerint ut est dictum, habeant auctoritate huiusmodi constitucionis plenam potestatem eamdem ad omnia et singula que in dicta sinodo disponenda et ordinanda et concedenda fuerint et tractanda, quam haberent omnes nostre ecclesie, ciuitatis et diocesis clerici si in sinodo personaliter interessent.</p>
                    <p>Decernentes ut non uenientes ad sinodum expensis uenientibus contribuere teneantur.</p>
                </div>
                <div>
                    <head>Capitulum 2</head>
                    <p>De officio ordinarii.</p>
                    <p>Quoniam archipresbiteri, uicarii et alii curati ecclesiarum propter curam quam habent, tenentur subditos et parrochianos suos in diuinis et aliis uirtutum actibus instruere, idcirco, ne sanguis ipsorum de suis manibus requiratur, presenti constitucione duximus statuiendum ut omnes et singuli archipresbiteri et [3] uicarii curati habeant in scriptis, recipiant atque leuent saltem in uulgari precepta Decalogi, articulos fidei, sacramenta Ecclesie, species uirtutum et uiciorum, opera misericordie spiritualia et temporalia, sub pena uiginti morabetinorum.</p>
                    <p>Et publicent ea in singulis dominicis Quadragesime et Aduentus, ac subditos et parrochianos suos in eis informent, ut tenentur.</p>
                    <p>Quod si non fecerint, sciant se per nos pro sui negligencia puniendos.</p>
                </div>
                <div>
                    <head>Capitulum 3</head>
                    <p>Idem.</p>
                    <p>Ut circa uocacionem archipresbiterorum et uicariorum et aliorum clericorum nostre diocesis faciendam, quam ex aliquibus causis legitimis nos uel uicarii nostri facere habemus, modus facilior ac breuior habeatur, statuimus, quod cum alique uocaciones per nos uel uicarios nostros faciende fuerint archipresbiteris et uicariis qui prefertur, quod littera quam super hoc misserimus, detur et presentetur archipresbitero uel uicario propinquiori a ciuitate Palentina, et ille recipiens, in continenti, absque alia mora, alteri archipresbitero uel uicario sibi proximiori mittere teneatur.</p>
                    <p>Et sic de aliis, donec littere ad omnes archipresbiteros et uicarios totius archidiaconatus peruenerint.</p>
                    <p>Ultimo uero recipiens litteram, teneatur ipsam portare et tradere nobis uel uicariis nostris ea die qua congregacio fuerit facienda.</p>
                    <p>Et idem erit in omnibus archidiaconatibus faciendum.</p>
                    <p>Quod si aliquis archipresbiterorum uel uicariorum in mittendo uel portando litteram uocacionis ut prefertur, fuerit negligens uel remissus, centum morabetinorum nomine pene, nostre camere soluere teneatur.</p>
                    <p>Ut autem circa ordinem secundum quem littere mitti debent in futurum non dubitetur, uolumus quod quattuor littere, quotiens uocaciones ut premittitur fuerint faciende a nobis uel uicariis nostris, fiant et ordinentur, quarum una mittatur et detur archipresbitero de Populacione, alia uicario de Griiota, alia archipresbitero de Astudiello, alia uicario de Uillamoriel.</p>
                    <p>Archipresbiter autem de Populacione mittat archipresbitero de Auia, et ipse archipresbitero de Ferrera, et ipse archipresbitero de Casteion, et ipse archipresbitero de Guardo, et ipse archipresbitero de Carrion, et ipse nobis uel uicariis nostris litteras easdem transferre et tradere teneatur.</p>
                    <p>Uicarius autem de Griiota mittat archipresbitero de Bezerril, et ipse archipresbitero de Uillauildo, et ipse uicario de Paredes de Naua, et ipse archipresbitero de Auarca, et ipse archipresbitero de Castromocho, et ipse archipresbitero de Medina de Rioseco, et ipse archipresbitero de Oter de Fumos, et ipse uicario de Pedraza, et ipse uicario de Mazariegos, et ipse nobis uel uicariis nostris litteras easdem transferre et tradere teneatur.</p>
                    <p>Archipresbiter autem de Astudiello, eas receptas ut premittitur, mittat archipresbitero de Baltanas, et ipse archipresbitero de Pennafiel, et ipse archipresbitero de Portiello, et ipse archipresbitero de Matapozuelos, et ipse uicario de Laguna, et ipse uicario de Tudela, et ipse archipresbitero de Qeuico, et ipse eas nobis uel uicariis nostris ut predicitur deferre et tradere teneatur.</p>
                    <p>Uicarius autem de Uillamoriel mittat uicario de Dopnnis, et ipse archipresbitero de Parietibus de Monte, et ipse archipresbitero de Sitmancas, et ipse archipresbitero de Oterdesiellas, et ipse archipresbitero de Torre de Lobaton, et ipse archipresbitero de Oruenna, et ipse uicario de Fuentpudia, et ipse nobis uel uicariis nostris litteras ipsas deferre et tradere teneatur.</p>
                    <p>Item, eciam mandamus quod fiat alia littera et mittatur archipresbitero de Foieda, et ipse mittat archipresbitero de Ordeion, et ipse archipresbitero de Redondo, et ipse archipresbitero de las Poblaciones, et ipse archipresbitero de Uedoia, et ipse nobis uel uicariis nostris ipsas deferre et tradere teneatur.</p>
                    <p>Ita tamen quod quilibet archipresbiterorum et uicariorum supradictorum, receptis litteris, transumptum eiusdem accipiant et retineant ad ostendendum suo clero.</p>
                </div>
                <div>
                    <head>Capitulum 4</head>
                    <p>De feriis.</p>
                    <p>Cum ocia fomentum pariant uiciorum, et semper aliquid est agendum, ne diabolus inueniat hominem ociosum, idcirco festiuitatum multitudinem, cum illis pauperes, ex eo quod artificia et opera ruralia non exercent, cogantur penuriam sustinere, et ociosi ac deliciosi ad illicita prouocantur, duximus temperandum, et festiuitates necessario colendas hic subnotauimus, quas qui contempserit colere uel seruare, per suum curatum presbiterum compescatur.</p>
                    <p>Que sunt hec festa, scilicet: Circumcisionis Domini, Epiphanie, Purificacionis sancte Marie, Cathedra sancti Petri, sancti Mathie apostoli, Annunciacionis beate Marie, Resurreccionis Domini cum secunda et tercia feriis sequentibus, sancti Marchi euangeliste, apostolorum Philippi et Iacobi, Inuencionis sancte Crucis, Ascensionis Domini, Pentecostes cum duobus diebus sequentibus, Corporis Christi, Bamabe apostoli, Iohannis Babtiste, apostolorum Petri et Pauli, Marie Magdalene, Iacobi apostoli, Transfiguracionis Domini, beati Laurentii, Assumpcionis sancte Marie, Bartholomei apostoli, sancti Antonini martiris, Natiuitatis sancte Marie, Matthei apostoli, sancti Michelis archangeli, sancti Luche euangeliste, apostolorum Simonis et lude, sollempnitatis Omnium Sanctorum, Thome apostoli, commemoracionis Annunciacionis sancte Marie, Natalis Domini, sancti Stephani, sancti Iohannis apostoli et euangeliste, sanctorum Innocentium, ac omnes dies dominicos.</p>
                    <p>In quibus festis et diebus est ab omni seruili opere abstinendum, et clerici ac laici moneantur publice et in primis per curatum ut omnes et singuli in dictis festiuitatibus et diebus dominicis ueniant ad ecclesias ad audiendum diuina officia, et ab omni seruili opere abstineant ut tenentur</p>
                </div>
                <div>
                    <head>Capitulum 5</head>
                    <p>De clericis non residentibus.</p>
                    <p>Ad dilatacionem et augmentum diuini cultus, et periculum animarum gregis nobis, quamuis indignis, commissi euitandum, quod ex absencia clericorum beneficiatorum in [4] ecclesiis nostre diocesis curatorum noscitur prouenire, quem accrescere cupimus et augeri, sacra approbante sinodo, statuimus ut si clerici nostre ciuitatis et diocesis, cuiuscumque condicionis et status existant, qui beneficia quibus animarum cura inminet, per sex, non curata uero beneficia obtinentes per octo menses a suis ecclesiis, in quibus beneficiati existunt uel extiterint in futurum, absentes fuerint sine nostra uel illorum, qui eam eis poterint impertiri, licencia speciali, ipso facto, sine alia priuacione hominis, beneficia eadem amittant.</p>
                    <p>Tempora uero ad conferendum, instituendum, eligendum et presentandum ad eadem beneficia, illis quibus de iure uel de consuetudine id competit, ne diutius ea uacare contingat, currere decernimus post lapsum temporis superius nominati.</p>
                    <p>Uolumus quoque presentem constitucionem ad archipresbiteros, si a suis archipresbiteratibus absentes fuerint, et ad capellanos, si a locis in quibus capellanias obtinent, et ad beneficia prestimonialia que obtinent uel in posterum obtinebunt, extendi, si ea obtinentes ab ecclesiis nostre diocesis absentes extiterint ut superius est expressum.</p>
                    <p>Si tamen re integra, antequam ad beneficia sic uacancia, illi qui ea obtinebant ad ecclesias in quibus ea obtinebant, uel archipresbiteri ad archipresbiteratus suos, et capellani ad loca in quibus capellanias obtinent, uenerint, uolumus quod ipso facto prefata beneficia sic uacancia obtineant et recuperent, prout antea eadem obtinebant.</p>
                </div>
                <div>
                    <head>Capitulum 6</head>
                    <p>De prehendis.</p>
                    <p>Cum pro mensura laboris et oneris sint stipendia largienda, ideo cum curati ecclesiarum nostre diocesis in faciendis et exhibendis sacramentis subire teneantur onera grauiora, ut, preter etemum munus, iuxta mensuram laboris fructum aliquem obtineant temporalem, presenti constitucione statuimus ut omnes et singuli rectores et curati ecclesiarum nostre diocesis, ultra porcionem quam in ecclesiis obtinent uel obtinuerint, mediam porcionem habeant de pane et uino et distribucionibus et oblacionibus et aliis quibuscumque rebus, quas eisdem, presente sancta approbante sinodo, assignamus.</p>
                    <p>Statuimus eciam ut in omnibus et singulis ecclesiis nostre diocesis, sicut diachonus recipit mediam porcionem, sic subdiachonus recipiat quartam partem et acholitus sextam, ne aliquando contingat ecclesias ipsas patrimonialibus filiis carere, quod intelligimus postquam in omnibus ecclesiis duxerimus clericorum certum numerum statuendum.</p>
                </div>
                <div>
                    <head>Capitulum 7</head>
                    <p>Idem.</p>
                    <p>Quoniam plerumque accidit quod, clerico beneficiato decedente, super fructibus ecclesiasticis beneficii inter successorem et heredes defuncti questionis materia suboritur, uariis et diuersis consuetudinibus allegatis, ac inuicem se uexant laboribus et expensis, et successor, propter facultatum ipsius ecclesie insufficienciam, cogitur mendicare, idcirco duximus statuendum ut quandocumque clericus ipse decesserit, pro rata temporis quo uixerit fructus sui beneficii percipiat, residuum uero successori applicetur, deductis expensis, si que facte fuerint, circa terras et uineas et alias possessiones excolendas, quauis consuetudine contraria non obstante.</p>
                    <p>Annus uero in kalendis Ianuarii incipiat.</p>
                </div>
                <div>
                    <head>Capitulum 8</head>
                    <p>De rebus Ecclesie non alienandis.</p>
                    <p>Quamuis sacri canones statuerunt bona et res Ecclesie, nisi in casibus et seruata debita iuris forma, alienari non debere, plerique tamen, non habentes pre oculis Deum, ecclesiastica uasa sacra aliaque ornamenta diuino cultui deputata ac bona immobilia ecclesiastica, in periculum animarum suarum, impignorare, distrahere, uendere uel alienare ausu sacrilego non uerentur.</p>
                    <p>Cum igitur tante audacie, immo nequitie, sit per [5] pene addicionem occurrendum, ne de cetero talia attemptentur, statuimus ut quicumque talia sine nostra nostrorumque successorum licencia speciali attemptare presumpserint, uel scienter receperint et [6] tenuerint, preter alias penas in iure positas contra tales, in septuplo ualoris rei ecclesiastice sic alienate, tam alienans quam recipiens, incidat ipso facto, de quibus tercia pars nostre camere, tercia fabrice ecclesie rei sic alienate, reliqua uero tercia denuncianti uel accusatori uolumus applicari.</p>
                </div>
                <div>
                    <head>Capitulum 9</head>
                    <p>Idem.</p>
                    <p>De maiordomis et terciariis ecclesiarum [7].</p>
                    <p>Indecens est et a sanctorum patrum constitucionibus alienum ut laici de rebus Ecclesie disponere ualeant ullo modo Idcirco, presenti constitucione duximus statuendum quod de cetero nullus in maiordomum seu terciarium assumatur in ecclesiis nostre diocesis pro recipiendis et disponendis rebus ecclesie per laieos, sed tantum illi sint maiordomi uel terciarii ecclesiarum, quos nos seu alius uel alii de mandato nostro duxerimus assumendos.</p>
                    <p>Mandantes et prohibentes maiordomis seu terciariis earumdem et eorum cuilibet, ne de rebus ecclesie quas receperint, quicquam expendant sine nostra uel uicariorum nostrorum licencia speciali, nisi in modicis, puta candelis, oleo, libris ligandis uel similibus, ecclesiis necessariis.</p>
                    <p>Statuentes quod tertie fabricarum publice in ecclesiis annis singulis secunda feria post festum Resurreccionis dominice per maiordomum seu terciarium ecclesie per preconem, panis pro pane, et uinum et alia minuta ad pecuniam, arrendentur.</p>
                </div>
                <div>
                    <head>Capitulum 10</head>
                    <p>De sepulturis.</p>
                    <p>Cum ex altitudine sepulcrorum intra ecclesias factorum, ipse ecclesie deturpentur et offendicula ministris ecclesie et aliis fidelibus ad ecclesias conuenientibus preparentur, statuimus ut si cuiquam concedamus ut corpus aliquod intra ecclesiam sepeliatur, quod talis sepultura sit plana et quod non sit alcior ipsa terra seu pauimento ecclesie.</p>
                    <p>Quod si aliquis sepulturam alciorem pauimento ecclesie, contra presentis constitucionis prohibicionem, erigere seu construere attemptauerit, preter alias penas quibus tenetur, penam quingentorum morabetinorum soluere teneatur, quorum medietas nostre camere et alia medietas fabrice ipsius ecclesie tribuatur, super quo et ut ipsa sepultura alcior sit, nullatenus dispensetur.</p>
                </div>
                <div>
                    <head>Capitulum 11</head>
                    <p>De celebracione missarum.</p>
                    <p>Quoniam beneficium datur ut officium exsoluatur et nonnulli auide ad beneficiorum redditus manus extendant, ora ad Dei laudem et officium diuinum claudentes, statuimus quod clericus beneficiatus quicumque, qui non uenerit ad matutinale officium ad ecclesiam saltem usque ad tertium psalmum Matutinorum sancte Marie inclusiue, cum dicitur officium beate Marie, uel usque uersum inuitatorii Hodie si uocem eius audieritis inclusiue, cum de eadem officium non dicitur, terciam panem oblacionum et distribucionum ipsius diei ipso facto amittat; qui uero ad missam usque ad Kyrie eleison inclusiue, aliam terciam partem; qui uero ad Uesperas usque ad finem capitule sancte Marie, cum dicitur officium de sancta Maria, alioquin usque ad secundum psalmum Uesperorum, reliquam terciam partem amittat, distribuenda inter alios clericos qui in ecclesiis in prefatis Horis interfuerint.</p>
                    <p>Quod si forte contra istam constitucionem aliquis uenerit, et partem seu partes, quibus priuatus fuerit ut prefertur, receperit quoquomodo, eciam si sibi a consociis clericis ut recipiat concedatur, uiginti morabetinorum usualis monete pro qualibet uice, camere nostre duas et accusatori unam partem, ipso facto, absque remissionis solucione, soluere teneatur.</p>
                </div>
                <div>
                    <head>Capitulum 12</head>
                    <p>De reliquiis et ueneracione sanctorum.</p>
                    <p>Cum sit alienum a ueneracione et reuerencia, quam christifideles signo crucis dominice et reliquiis sanctorum exhibere tenentur, ut clerici cum crucibus et reliquiis sanctorum, cum uestibus sacris et aliis ornamentis ecclesiasticis exeant extra ecclesias et ciminteria per plateas et uias publicas, et aliqui per loca inmunda et sordida ut ex facti euidencia multotiens conspeximus, processionaliter obuiam regibus et principibus et prelatis ecclesiarum, sacra sinodo approbante, sancimus, ne clerici nostre diocesis uadant uel exeant processionaliter cum crucibus siue cruce ad recepcionem regis uel principis secularis seu cuiuscumque prelati ecclesiastici uel alicuius ipsorum extra ciminterium ecclesie, ubi una tantum fuerit ecclesia, uel extra ciminterium ecclesie maioris ubi plures fuerint ecclesie.</p>
                    <p>[8]</p>
                    <p>Et tunc, si regi obuiam occurrerint uel regine uel infanti, cantetur resp.</p>
                    <p>Tua est potencia, tuum regnum, Domine.</p>
                    <p>Postea: Da pacem, Domine, in diebus nostris.</p>
                    <p>Uersus: Creator omnium, Deus terribilis et fortis, iustus et misericors.</p>
                    <p>Postea: Da pacem.</p>
                    <p>Uersus: Benedictus qui uenit in nomine Domini.</p>
                    <p>Postea: Deus, Dominus et illuxit nobis.</p>
                    <p>Oracio: Quesumus, omnipotens Deus, ut famulus tuus rex noster, qui in tua miseracione suscepit regnorum gubernacula, uirtutum eciam omnium a te percipiat incrementa, quibus decenter ornatus et uiciorum monstra deuitare et hostes superare, et ad te, qui uia, ueritas et uita es, graciosus ualeat peruenire.</p>
                    <p>Per Christum Dominum nostrum.</p>
                    <p>Amen.</p>
                    <p>Quod si regine uel infanti, dicatur oracio: Omnipotens sempiterne Deus, miserere famulo tuo infanti nostro, uel famule tue regine nostre, et dirige eum, uel eam, secundum tuam clemenciam in uiam salutis eteme, ut, te donante, tibi placita cupiant et tota uirtute perficiant. [9]</p>
                    <p>Per Christum.</p>
                    <p>Si uero alicui occurrerint prelato ecclesiastico obuiam, ut premittitur, dicatur resp.</p>
                    <p>Ecce uir prudens, qui edificauit domum suam supra petram, in cuius ore non est inuentus dolus, quia Deus elegit eum in sacerdotem sibi.</p>
                    <p>Uersus: Ecce uere Isrelita in quo dolus non est.</p>
                    <p>Postea: Quia Deus.</p>
                    <p>Uersus: Amauit eum Dominus.</p>
                    <p>Postea: Stolam glorie induit eum.</p>
                    <p>Oracio: Deus, omnium fidelium pastor et rector, famulum tuum pontificem nostrum, quem pastorem Ecclesie tue preesse uoluisti, propitius respice.</p>
                    <p>Da ei, quesumus, uerbo et exemplo, quibus preest, proficere, ut ad uitam, una cum greege sibi credito, perueniat sempiternam.</p>
                    <p>Per Christum.</p>
                </div>
                <div>
                    <head>Capitulum 13</head>
                    <p>De penitentas et remissionibus.</p>
                    <p>Ut curati nostre diocesis possint reddi cerciores de casibus quos nobis duximus reseruandos, ideo casus nobis decreuimus reseruare subscriptos, uidelicet: absolucionem excommunicatorum a canone quocumque uel constitucione legatorum uel concilii prouincialis uel a nobis uel a precedessoribus nostris edita, in casibus quibus ad nos spectat absolucio.</p>
                    <p>Item, absolucionem, incendiariorum, et casus ubi est sollempnis penitencia iniungenda, et quorumcumque uotorum commutatorum, necnon homicidii uoluntarii, sacrilegii, falsariorum litterarum uel instrumentorum, et absolucionem maleficorum, sortilegorum, incantatorum, diuinatorum, incestus seu fornicacionis cum sanctimoniali, abusus chrismatis, Corporis Christi uel alterius rei sacre.</p>
                    <p>Item, decimarum uel aliarum rerum ablatarum uel subtractarum uel alias illicite acquisitarum.</p>
                    <p>Porro ubi uerbaliter uel litteratorie alicui casus commisserimus memoratos, absolucionem tamen sacrilegii ex quo pecuniaria pena debetur, aut restitucionem decimarum uel primiciarum uel aliarum rerum iniuste acquisitarum, cum ex predictis euidens detrimentum nobis et aliis quos tangunt prouenire noscatur, et absolucionem a sentencia excommunicacionis in casibus ubi ad nos spectat absolucio, nequaquam committere intendimus, nisi hoc expresserimus nominatim.</p>
                </div>
                <div>
                    <head>Capitulum 14</head>
                    <p>Idem.</p>
                    <p>Cum nonnulli rectores ecclesiarum et earum uicarii in obseruando constitucionem generalis concilii, que incipit Omnis utriusque sexus inueniantur actenus negligentes plurimum et remissi, ideoque uniuersis et singulis ecclesiarum rectoribus et earum uicariis precipiendo mandamus quatenus dictam constitucionem diligenter obseruent, iniungentes eorum cuilibet, sub pena uiginti morabetinorum nostre camere applicandorum, quod quilibet ipsorum in sua parrochia nomina suorum parrochianorum qui ad annos discrecionis peruenerint, annuatim in scriptis redigant, et illos qui sibi uel alteri potestatem habenti, de quo constet ei, confessi fuerint, consignent, eosque ad recipiendum Eucharistiam exhortentur.</p>
                    <p>Quod si eam non receperint, nisi de consilio proprii sacerdotis abstineant, necnon reliquos non confessos post lapsum anni, ab ecclesia, donec confessi fuerint, expellant, et si sic decesserint, non admittant ad ecclesiaticam sepulturam.</p>
                </div>
                <div>
                    <head>Capitulum 15</head>
                    <p>De sentencia excommunicacionis.</p>
                    <p>Exigit peruersorum contumacia ut pene penis addiciantur, et maxime in illis delictis que committuntur in scandalum et exitium plurimorum.</p>
                    <p>Hinc est quod cum in alia nostra sinodo fuerit ordinatum quod in penam quinquaginta morabetinorum et in alias penas in dicta constitucione contentas clerici nobis subiecti, qui ultra unum mensem excommunicacionis maioris sentenciam substinuerint, incidant, quidam contempnentes neruum ecclesiastice discipline, nedum per mensem, imo per plures menses et annos in excommunicacionis sentencia permanent animo indurato.</p>
                    <p>Nos talium contumaciam sub dissimulacione preterire nolentes, sacra approbante sinodo, statuimus ut, preter penas in dicta constitucione contentas, quas non intendimus per istam nostram constitucionem reuocare, clerici cuiuscumque status aut condicionis existant, qui per tres menses maioris sentenciam excommunicacionis sustinuerint, capti carcerali custodia deputentur, ubi, ne grex dominicus sue participacionis contagione inficiatur, tamdiu detineantur quousque de sua contumacia resipiscentes et ad unitatem sancte matris Ecclesie redeuntes, absolucionis beneficium meruerint obtinere.</p>
                    <p>[10] Et ego Rodericus Ferrandi, notarius publicus duitatis Palentine auctoritate dicti domini episcopi, predictarum constitucionum publicacioni, una cum uenerabilibus et discretis uiris Petro Martini decano, Martino Petri archidiacono de Cerrato, Petro Ferrandi, abbate de Fusellis et Guilielmo Iohannis, scolastico ecclesie Palentine, pluribusque aliis ipsius ecclesie beneficiatis, et archipresbiteris, uicariis et clericis totius diocesis in dicta sinodo existentibus, presens fui, et de mandato dicti domini episcopi predictas constituciones scribi feci, et eas signaui signo meo consueto, quod est tale [11] in testimonium ueritatis.</p>
                </div>
                <div>
                    <head>Footnotes</head>
                    <p>[1] Deleted: &lt;Premium&gt;</p>
                    <p>[2] Originalli in parentheses: (uel, ubi...eligendo).</p>
                    <p>[3] Originalli &lt;et&gt;.</p>
                    <p>[4] Originalli &lt;in&gt;.</p>
                    <p>[5] Originalli &lt;per&gt;.</p>
                    <p>[6] Originalli &lt;et&gt;.</p>
                    <p>[7] Originalli &lt;Idem. De maiordomis et terciariis ecclesiarum&gt;.</p>
                    <p>[8] Period added</p>
                    <p>[9] Remoued parentheses: (uel famule tue regine nostre) and (uel eam).</p>
                    <p>[10] Deleted: Number (18) added bi the editor and &lt;Notarii subscripcio&gt;.</p>
                    <p>[11] Deleted: (signo)</p>
                </div>
            </div>
        </body>
    </text>
</root>
