<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Skara</title>
                <recordID>0752</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1280-07-07</origDate>
                <dateNotes/>
                <origPlace>Skara</origPlace>
                <diocese>Skara</diocese>
                <province>Uppsala</province>
                <country>Sweden</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 752</p>
                <p>Year: 1280</p>
                <p>Month: 7</p>
                <p>Day: 7</p>
                <p>Circa: None</p>
                <p>DatingNotes: None</p>
                <p>Place: Skara</p>
                <p>Diocese: Skara</p>
                <p>Province: Uppsala</p>
                <p>CountryModern: Sweden</p>
                <p>Latitude: 58.383333</p>
                <p>Longitude: 13.433333</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Brynolf I Algotsson</p>
                <p>IssuingAuthorityAlt: None</p>
                <p>RegnalStart: 1278</p>
                <p>RegnalEnd: 1317</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Gummerus, Synodalstatuter, pp57-61</p>
                <p>EditionOther: None</p>
                <p>SourceNotes: ['https://books.google.com/books?id=kt8vAQAAMAAJ', 'Jfr inledningen sid. 14']</p>
                <p>TranscriptionNotes: None</p>
                <p>BaseText: ['GoogleBooks', 'WebDownload']</p>
                <p>OCR: None</p>
                <p>Transcription: Reviewed </p>
                <p>GeneralNotes: Earliest known diocesan statutes in Sweden, acc. Gagner, Diozesansynode, 26</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Statuta Brinulphi episcopi Scarensis.</p>
                    <p>B. diuina miseracione episcopus Scarensis dilectis in Christo filiis preposito, archidiacono, Canonicis, officialibus, rectoribus ecclesiarum Ceterisque clericis ciuitatis et diocesis Scarensis Cum benediccione paternam salutem.</p>
                    <p>Officii pastoralis debitum nos incitat et suscepti regiminis cura nos sollicitat omni quo possumus propensiori sollicitudine et circumspecta prouisione auellere vicia, plantare uirtutes, dissipare iniqua, edificare honesta, ut multi cum omnipotentis dei disposicione et nostre consideracionis sollicitudinis procuracionibus, que in clero et populo nobis commissis reformanda uidebantur, ad laudem et gloriam redemptoris nostri et ad profectum animarum nostrarum ut in melius reformentur.</p>
                </div>
                <div>
                    <head>Capitulum 1</head>
                    <p>Quare de consilio et approbacione capituli nostri statuimus, diffinimus et ordinamus, ut quilibet, cum peruenerit ad annos discrecionis et doli capax fuerit, semel in anno proprio sacerdoti ad minus confiteatur, nisi de ipsius licencia petita et obtenta sacerdoti confessus fuerit discreciori alias eucharistie sacramentum in die pasche eidem denegetur.</p>
                    <p>Sacerdos autem secreta confessione apercius dicat suis parochianis ut si quemlibet debita porcione decime defraudauerit nec ante exitus sui diem satisfecerit, saluari nequibit.</p>
                </div>
                <div>
                    <head>Capitulum 2</head>
                    <p>Ordinamus insuper quod gloriosum corpus redemptoris nostri non portetur in libro ad infirmos, sed mundo inuolutum sindone portentur in pixide argenteo uel eburneo.</p>
                    <p>Campane sonitum audientes ueniam obuiam corpori dominico et humiliter genu flectant.</p>
                    <p>Quicumque autem infra eandem uillam, ubi ecclesia sita est, de ecclesia ad domum infirmi aut de domo infirmi ad ecclesiam ob reuerenciam et deuocionem corpus dominicum sequtus fuerit, quinque dierum indulgencias habebit.</p>
                    <p>Qui autem extra uillam sequtus fuerit iuxta formam superius annotatam, X dierum indulgencias habebit.</p>
                </div>
                <div>
                    <head>Capitulum 3</head>
                    <p>Prohibemus insuper, ne sacerdotes uel clerici in sacris constituti per officiales nostros interdicantur nisi sub pena pecuniaria.</p>
                    <p>Unde si suspensi ab ordinibus ministrent diuina, irregularitatem incurrant, a qua non possunt nisi per sedem apostolicam liberari.</p>
                </div>
                <div>
                    <head>Capitulum 4</head>
                    <p>Prohibemus eciam, ne dedicaciones ecclesiarum in maioribus solempnitatibus posite In festo sancti Iohannis baptiste et sancti Michelis et similibus festis celebrentur, sed secundum placitum parochianorum cuiuslibet ecclesie uel anticipentur in uigiliam uel in sequentem diem transferantur.</p>
                </div>
                <div>
                    <head>Capitulum 5</head>
                    <p>Ordinamus eciam, quod tribus diebus dominicis per sacerdotem denuncientur, quod inter talem et talem est matrimonium in facie ecclesie sollempnizandum et dicat sacerdos: qui eis nouerit impedimentum, quod tales non possunt matrimonialiter copulari, durante denunciacionum tempore opponat et offerat se cum tempus fuerit probaturum.</p>
                    <p>Alias tempore elapso nullatenus audietur, nisi probare potuerit huiusmodi denunciacionem ad suam noticiam minime peruenisse uel non probare poterit post elapsum terminum huiusmodi se id quod obicere ualuerit intellexisse.</p>
                </div>
                <div>
                    <head>Capitulum 6</head>
                    <p>Item moneantur laici sagaciter et assidue, ne presumant solempnitates nupciales celebrare ante factas in facie ecclesie benedicciones nupciales.</p>
                </div>
                <div>
                    <head>Capitulum 7</head>
                    <p>Item prohibemus, ne quis sacerdos una die plures missas debeat celebrare, nisi in die natiuitatis domini et die pasce.</p>
                    <p>Quoniam legitur quod felix est qui unam missam in die poterit digne celebrare.</p>
                    <p>Potest tamen ad idem altare unam de tempore et aliam pro defunctis, si opus fuerit, celebrare uel duas eciam in diuersis ecclesiis, si necessitas id exposcat.</p>
                    <p>Prouideat tamen sacerdos, ne plures missas celebraturus sit in eadem die, quod ablucionem manuum super calicem non sumat, sed clericum astantem sumere faciat, uel si non clericus sit, in piscinam fundat.</p>
                    <p>Illi tamen, qui pro pocis aut adulacionibus secularium [1] plures missas celebrant, non est omnino [2] eos euadere dampnacionem.</p>
                    <p>Quilibet autem sacerdos in calicem primum mittat uinum, deinde modicum aque, ut sapor aque in sacramento minime senciatur.</p>
                </div>
                <div>
                    <head>Capitulum 8</head>
                    <p>Ordinamus eciam, quod thesaurus ecclesie per duos fideliores parochianos et sacerdotem parochialem fideliter custodiatur nec presumat aliquis de thesauro ecclesie cuiquam concedere sine consensu parochianorum.</p>
                    <p>Qui autem de denariis ecclesie post pascha mutuum reddiderit uel receperit, in die natiuitatis soluat.</p>
                    <p>Qui uero post natiuitatem, in die pasche.</p>
                    <p>Alioquin sacerdotibus eorum auctoritatem committimus per presentes diuina denegare, dummodo canonice moniti fuerint persoluendum.</p>
                </div>
                <div>
                    <head>Capitulum 9</head>
                    <p>Ordinamus eciam quod corporalia, quibus corpus dominicum est inuoluendum, non lauentur nisi per manus subdiaconorum, diaconorum uel sacerdotum uel religiosarum personarum.  palles et alia ornamenta sacerdotalia non lauentur per quascunque feminas indifferenter, sed per eas solummodo, que bone opinionis fuerint et uite honeste.</p>
                </div>
                <div>
                    <head>Capitulum 10</head>
                    <p>Uolumus eciam ac salubriter consulimus, quod si per negligenciam sacerdotis euenerit, quod absit, ut missam cantans panem et uinum oblitus fuerit, cum cognouerit, si hostia defuerit, assumat illam et mittat super corporale et incipiat consecracionem ibi: qui pridie quam pateretur.</p>
                    <p>Si autem uinum defuerit, quod sacrari debet, cum hoc cognouerit, mittat illud in calicem et incipiat consecracionem ibi: Simili modo postquam cenatum est, usque in finem.</p>
                    <p>Si autem cum aqua totum cantare contigerit, cum hoc expertus fuerit, mittat uinum in calicem et incipiat ut supradiximus: Simili modo etc.</p>
                    <p>Si autem cantauerit cum uino sine aqua, cum hoc expertus fuerit, mittat aquam in uinum et incipiat ibi: Oremus preceptis sal..., et dicat oracionem dominicam et: libera quesumus domine.</p>
                    <p>Si autem per negligenciam euenit ut peracto canone et peracta consecracione nec uinum nec aquam reperiat in calice, statim debet infudere utrumque et sacerdos recitabit consecracionem ab ilio loco: Simili modo usque in finem, Ita tamen quod illas cruces omittat que fuerint singulariter super panem.</p>
                </div>
                <div>
                    <head>Capitulum 11</head>
                    <p>Nota quod si de calice sanguis sacratus funditur super corporale, recondendum est ipsum corporale in loco reliquiarum seruandum.</p>
                    <p>Si super pallam, si super albam, si super casulam, similiter fiat.</p>
                    <p>Si super aliud uestimentum, comburenda est pars illa et cinis in sacrario reponendus.</p>
                    <p>Si in ipsum sanguinem musca uel aranea uel tale quod inciderit, quod vix sine uomitu et periculo mortis sumi potest, igne cremandum est et sanguis sumatur.  Illud tamen, quod intus cecidit, prius debet in calicem sepius perfundi uino et postea super piscinam debet comburi et illam ablucionem sacerdos sumat.</p>
                    <p>Quod si super pallam de corpore dominico ceciderit uel super aliud uestimentum, non scindatur, sed uino et ab ipso ministro sumatur.</p>
                    <p>Si per negligenciam aliquid de sanguine super tabulam stillauerit, lingua lambetur et tabula radetur.</p>
                    <p>Si non fuerit tabula, ut non contradicetur, locus radetur et igni comburetur.</p>
                    <p>Si super pallam altaris calix stillauerit, sorbeat minister stillam et tribus diebus peniteat.</p>
                    <p>Si ad terram, IX diebus peniteat.</p>
                    <p>Si quis per ebrietatem uel uoracitatem eucharistiam euomerit, XL diebus peniteat.</p>
                </div>
                <div>
                    <head>Capitulum 12</head>
                    <p>Mandamus uobis omnibus et singulis sub uirtute obediencie precipiende quod presentes constituciones in ecclesiis uestris et parochiis inuiolabiliter obseruari et in libris ecclesiarum uestrarum redigi faciatis.</p>
                    <p>Item si clerici uel monachi uel presbiteri euomerint sacramentum, LXX diebus peniteant.</p>
                </div>
                <div>
                    <head>Explicit</head>
                    <p>Actum Scaris nonis iulii Anno domini MCCLXXX.</p>
                </div>
                <div>
                    <head>Footnotes</head>
                    <p>[1] [!] inserted here</p>
                    <p>[2] [?] inserted here</p>
                </div>
            </div>
        </body>
    </text>
</root>
