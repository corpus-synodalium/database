<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Sodor</title>
                <recordID>0547</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1351-02-23</origDate>
                <dateNotes/>
                <origPlace>Peel</origPlace>
                <diocese>Sodor</diocese>
                <province>[Holy See]</province>
                <country>[Scotland]</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 547</p>
                <p>Year: 1351</p>
                <p>Month: 2</p>
                <p>Day: 23</p>
                <p>Circa: None</p>
                <p>DatingNotes: dated 1350 in Wilkins</p>
                <p>Place: Peel</p>
                <p>Diocese: Sodor</p>
                <p>Province: [Holy See]</p>
                <p>CountryModern: [Scotland]</p>
                <p>Latitude: 54.221</p>
                <p>Longitude: -4.691</p>
                <p>PlaceNotes: ['diocese also known as &quot;The Isles\'; see Cheney, Manx Synodal Statutes, pt 1', 'actually a Possession of the Crown; not part of either England, Scotland or the UK']</p>
                <p>Classification: Diocesan</p>
                <p>IssuingAuthority: William Russell</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Records of Convocation, vol. 1: Sodor and Man, 53-59</p>
                <p>EditionOther: Wilkins, III, 10-12; Cheney, &quot;Manx Synodal Statutes&quot;, vii 86-89</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['Library Scan', 'Hard Copy Scan']</p>
                <p>OCR: None</p>
                <p>Transcription: Reviewed </p>
                <p>GeneralNotes: additions to earlier constitutions</p>
                <p>BiblioRefs: see Cheney, Manx Synodal Statutes, pt 1</p>
            </div>
            <div>
                <head>Text</head>
                <div>
                    <head>Incipit</head>
                    <p>He sunt addiciones addite per uenerabilem patrem Dominum Willielmum Russell Sodorensem episcopum una cum toto clero Mannie, anno Domini millesimo tricentesimo quinquagesimo in ecclesia Sancti Michelis Archangeli, septimo Kalendas Martii.</p>
                </div>
                <div>
                    <head>Capitulum 1</head>
                    <p>Ad pastorale spectat officium circa statum ecclesiarum et animarum salutem pastori prouido commissarum curam impendere peruigilem, ut de grege sibi commisso racionem redditurus, de talento sibi credito lucrum reportare ualeant indeficiens.</p>
                    <p>Inde est quod ex his que ab antiquis patribus prius statuta sunt, quedam ad presens ad memoriam reuocamus, pauca de nouo ad hec adiicientes, ne regimen commissum sub dissimulacione (quod absit) negligere uideamur.</p>
                    <p>Cum regimen animarum sit ars artium et sancta et salubris est operacio pro defunctis exorare; imprimis deliberato cleri nostri consilio, duximus statuendum ut quotiescunque aliquis rector, uicarius, uel capellanus ecclesie nostre Mannie uel aliqua alia honesta persona, oracionum nostrarum suffragiis commendata, et ad similia suffragia commendata et nobis obligata ab hoc seculo migrare contigerit, ad locum et diem sepulture eius, omnes alii superstites, absque quocunque figmento uel colore, conueniant, et defuncto corpori congruum honorem impendant.</p>
                    <p>Et si poterint, singuli missas celebrare faciant cum aliis suffragiis ad hoc consuetis.</p>
                    <p>Et ab ipso die sepulture eius quilibet predictorum triginta missas sine more dispendio, per se seu per alium faciat celebrari, et triginta diebus proxime sequentibus, officium defunctorum cum nouem leccionibus et consuetis psalmis sine dierum interrupcione per quemlibet superstitem continue decantetur, cum decenti deuocione, iniungentibus nostris officialibus et decanis, ut de nostra ordinacione diligenter inquirant, ne quis inueniatur negligens uel remissus in premissis.</p>
                    <p>Et de quolibet dictam nostram ordinacionem infra sexaginta dierum spatium a die sepulture non persoluente pena dimidie marce leuetur absque personarum excepcione per dictos officiales nostros, et de ipsa pecunia tot missas uel plures, si episcopus absens fuerit, in suarum animarum periculum faciant celebrari, responsuri episcopo cum ad partes uenerit singulis premissarum.</p>
                </div>
                <div>
                    <head>Capitulum 2</head>
                    <p>De capellanis qui tenentur fidem Catholicam plebi exponere.</p>
                    <p>Statuimus eciam quod omnes rectores, uicarii seu capellani in ecclesiasticis officiis constituti populo suo omnibus Dominicis diebus et festiuis, Uerbum Dei et fidem Catholicam et apostolicam firmiter et indesinenter exponant, et suos subditos in articulis fidei diligenter instruant, et ad informandum in lingua materna symbolum apostolorum moneant ipsos et adinducant, et suis liberis eandem fidem exponant et articulos doceant.</p>
                    <p>Item statuimus quod ecclesiastica sacramenta de deuota reuerencia celebrentur, sub certa forma a sanctis patribus in scripturis tradita, quam formam Catholica fide approbatam, nullus audeat in aliquas nouitates commutare, et summopere precauentes ne uinum quo celebretur sit corruptum, uel in acetum commutatum, et quod potius sit rubrum quam album.</p>
                    <p>In albo tamen bene conficitur sacrum, et non de aceto, cum in aceto mutatur omnes substanciales uires uini amisit.</p>
                    <p>Et aqua in tam modica quantitate apponatur, ut non uinum ab aqua sed aqua a uino absorbeatur.</p>
                    <p>Hostia de frumento sit rotunda, et integra et sine macula, quia agnus extitit sine macula, et os non fuit comminutum ex eo.</p>
                    <p>Unde uersus:</p>
                    <p>Candida triticea tenuis non magna rotunda</p>
                    <p>Expers fermenti non mixta sit hostia Christi</p>
                    <p>Inscribatur aqua non cocta, sed igne fit assa.</p>
                    <p>Renouetur hostia infirmis danda singulis Dominicis diebus, et ponatur in loco honesto, scilicet in pixide ad hoc deputato corporali cooperto, et nusquam sine corporali recondatur.</p>
                    <p>Aliis autem diebus ex necessitate poterit innouari.</p>
                    <p>Et quando conficiuntur plures hostie, habeat conficiens intencionem ad omnes et non ad unam solam.</p>
                    <p>Et ipsis sacerdotibus firmiter iniungimus ut sacrosanctum conficiendo damnabiliter non se ingerant quamdiu senciant se in quacunque macula mortali irretitos.</p>
                </div>
                <div>
                    <head>Capitulum 3</head>
                    <p>De reparacione cancelli et nauis ecclesie.</p>
                    <p>Item statuimus ut ecclesie parochiales et coemeteria earum pro modo facultatum parochianorum per ipsos parochianos, et cancelli per rectorem in omnibus necessariis honeste construantur; et altaria de ornamentis, libris et lumine, calice argenteo uel aureo, non ligneo nec uitreo nec ereo, sed de solo argento uel auro, uel necessitate urgente de puro stanno, et aliis ornamentis disposite ornentur, et postea per episcopum consecrentur.</p>
                    <p>Ecclesia uero, et omnia ornamenta illius, tam in libris quam in uestibus et aliis necessariis, munda et honesta, una cum fonte, chrismatorio, et loco in quo conditur sacramentum altaris, per uicarium ecclesie propriis sumptibus diligenter custodiantur.</p>
                    <p>Qui quidem uicarius de omnibus que geruntur in ecclesia et eius ambitu, domino episcopo et eius ordinariis est racionem redditurus, et de lumine purificacionis Beate Marie ubi rectores non resident.</p>
                    <p>De quo lumine uolumus quod ministrentur ecclesiis honeste in missis celebrandis, et fiant duo cerei ad eleuacionem sacramenti altaris, et cereus paschalis, quos nihilominus nolumus deficere in quacunque ecclesia nostre diocesis ad illud in festiuis diebus.</p>
                    <p>Et si illud ad hoc non sit sufficiens, rector apponat ut in statutis predecessorum nostrorum continetur.</p>
                    <p>Item statuimus quod nulla ecclesia, siue oratorium sine consensu nostro in nostra diocesi construatur, uel constructa sine nostra auctoritate diuina aliqua temeritate celebrentur, quin potius secundum canones profanantur.</p>
                </div>
                <div>
                    <head>Capitulum 4</head>
                    <p>De edificio in solo ecclesie.</p>
                    <p>Item quod quelibet parochialis ecclesie rector habeat mansionem prope se honeste constructam in qua episcopus, archidiaconus, et eorum ordinarii recipi ualeant, et procurari.</p>
                    <p>Et maxime in ecclesiis, domibus exemptis, appropriatis iurisdiccione ordinariorum infra annum debere fieri a die publicacionis presentium, tam in expensis rectorum quam uicariorum soluentium procuraciones pro rata suarum porcionum.</p>
                    <p>Et ad hoc ipsi rectores et uicarii compellantur, per sequestraciones fructuum beneficiorum suorum tempore prefixo reuoluto.</p>
                </div>
                <div>
                    <head>Capitulum 5</head>
                    <p>De clericis extraneis et aliunde uenientibus.</p>
                    <p>Frimiter precipiendo inhibemus sub interminacione anathematis ut nullus sacerdos aliene diocesis ad nostram ueniens, inibi residenciam presumat facere, uel cuiquam ad celebrandum pro uiuis uel defunctis se ibidem obligare, nisi prius nobis uel nostris ordinariis in nostra absencia honeste et rite peruenerit, ostendens nobis uel nostris deputatis instrumenta publica uel testes idoneos de ueritate sue ordinacionis et conuersacionis.</p>
                    <p>Et quia nolumus pena istius statuti ligari ignorantes decreuimus uicarios sacerdotes ad quos tales declinauerint, eis ostendere presens statutum, et certificare debere, ne de premissis se ignorancia excusent.</p>
                    <p>Hoc idem statuimus de questoribus aliunde uenientibus, ut non admittantur sine nostris literis specialibus et commendatitiis in quacunque parte nostre diocesis, sub pena decem solidorum sterlingorum.</p>
                    <p>Et si nostri uicarii negligentes inueniantur in ostensione nostri presentis statuti facienda premissis personis infra octo dies postquam ad eos peruenerint, suspendantur a diuinis, quousque congrue satisfaciant de negligencia et uiolacione nostri mandati, his adicientes ut clerici, maxime in sacris ordinibus constituti, nisi causa peregrinacionis, uel alia urgente necessitate non in tabernis comedant aut ultra unam uicem stantes bibant, nec intersint publicis morando potacionibus aut societatibus, uel aliis ioculacionibus utendis locis publicis.</p>
                    <p>Quod si fecerint ab ingressu ecclesie et diuinis extunc se nouerint uirtute istius constitucionis fore suspensos per tres menses sequentes, nisi nobis uel ordinariis nostris de tali transgressione reatum suum infra dictum tempus ostenderint, et congruam penam inde peregerint.</p>
                </div>
                <div>
                    <head>Capitulum 6</head>
                    <p>Pena absentium ab ecclesiis diebus Dominicis.</p>
                    <p>Item statuimus ut in qualibet parochiali ecclesia pronuntietur  parochianis ut de qualibet domo uir uel mulier uel uterque eorum quolibet die Dominica ueniant ad ecclesiam audituri diuina et precepta ecclesie, nisi racionabiliter sint excusandi, quam excusacionem non requisiti ostendant rectori uel eius uices gerenti, in primo suo aduentu ad eandem, sicuti catholicam uoluerint euitare ulcionem, et nihilominus pro qualibet transgressione leuetur pena trium solidorum et quatuor denariorum de quolibet qui consuetudinarie sic se absentando subtraxerit a proprio ouili ut inter existentes ibi adhibeatur omnis humanitas, prout tangitur in concilio Lugdunensi De immunitate ecclesiarum, capitulo Domum tuam decet sanctitudo, libro sexto.</p>
                </div>
                <div>
                    <head>Explicit</head>
                    <p>Expliciunt addiciones Willelmi Russell.</p>
                </div>
                <div>
                    <head>Footnotes</head>
                    <p>[1]</p>
                    <p>[2]</p>
                    <p>[]</p>
                </div>
            </div>
        </body>
    </text>
</root>
