<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Compiegne</title>
                <recordID>0131</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1329-09-15</origDate>
                <dateNotes/>
                <origPlace>Compiègne </origPlace>
                <diocese/>
                <province>Reims</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 131</p>
                <p>Year: 1329</p>
                <p>Month: 9</p>
                <p>Day: 15</p>
                <p>Circa: None</p>
                <p>DatingNotes: Sept 11-15</p>
                <p>Place: Compiègne </p>
                <p>Diocese: None</p>
                <p>Province: Reims</p>
                <p>CountryModern: France</p>
                <p>Latitude: 49.4149</p>
                <p>Longitude: 2.823056</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: Guillaume de Trie</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Gousset, APER II, 531-34</p>
                <p>EditionOther: Mansi 25, cols 877-882</p>
                <p>SourceNotes: None</p>
                <p>TranscriptionNotes: None</p>
                <p>BaseText: WebDownload</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Uniuersis presentes litteras inspecturis, Guillermus miseracione diuina Remensis archiepiscopus, Albertus Laudunensis, Simon Catalaunensis, Fulcandus Nouiomensis, Petrus Atrebatensis, Ingerannus Morinensis, episcopi personaliter, una cum aliorum suffraganeorum Remensis prouincie absentium, et cathedralium ecclesiarum procuratoribus, in concilio prouinciali apud Compendium congregatis, aliis omnibus qui potuerunt et debuerunt concitari, ad hoc euocatis, in Domino salutem.</p>
                </div>
                <div>
                    <head>Capitulum 1</head>
                    <p>Ut constituciones de immunitatibus et iuribus ecclesiarum habeantur et seruentur.</p>
                    <p>In hoc sacro prouinciali concilio, deliberacione prehabita diligenti super pressuris, grauaminibus, oppressionibus, iuris transgressionibus, et offensis ad nostram deductis noticiam, et eidem concilio reseratis, super quibus per sacros canones, summorum pontificum, ac legatorum sedis apostolice, et conciliorum prouincialium Remensis prouincie statuta, in multis idonee est prouisum, ac parum et illusorium uideretur iura, et conciliorum prouincialium statuta, et alias constituciones condere, nisi sortirentur effectum, et execucioni demandarentur.</p>
                    <p>Quo circa auctoritate huius concilii precipimus, exhortamur, et iniungimus iudicibus ordinariis ecclesiasticis Remensis prouincie nobis subditis, ut prouincialium conciliorum Remensis prouincie constituciones pro libertatibus ac immunitatibus ecclesiarum, ac pro bonis iuribus ac iuridiccionibus suis tuendis et defendendis, ad subueniendum ecclesiis et ecclesiasticis personis, et occurrendum uiolentiis et oppressionibus et iniuriis subditorum, prout commode poterunt, habere studeant et procurent infra proximum festum Natiuitatis Domini.</p>
                    <p>Nihilominus ut singuli ordinarii predicti in districtibus suis secundum exigenciam et frequenciam excessuum et delictorum a iure, constitucionibus et statutis predictis, curent et faciant excommunicacionis, suspensionis, cessacionis a diuinis sentencias, et ecclesiasticas censuras generaliter aduersus transgressores diligenter publicari et obseruari, et incidentes in sentencias a canonibus et constitucionibus predictis promulgatas, cum de hoc sibi constiterit, nominatim declarent sentencias huiusmodi incurrisse, et quousque sue absolucionis beneficium obtinuerint, publice denuncientur sic ligati, et mandentur arctius euitari.</p>
                </div>
                <div>
                    <head>Capitulum 2</head>
                    <p>Aduersus usurarios.</p>
                    <p>Item, ordinamus, et auctoritate huius concilii mandamus, et districtius iniungimus omnibus, ordinariis iudicibus ecclesiasticis subditis nostris predictis, ad quorum dignoscitur spectare officium, ut constituciones contra usurarios, et de usuris et contractibus illicitis diffamatos et suspectos, editas, solerter et diligenter obseruent, et effectui mancipent, et exequantur.</p>
                </div>
                <div>
                    <head>Capitulum 3</head>
                    <p>Ne clerici se uel bona sua seculari potestati submittant.</p>
                    <p>Preterea statuimus et sub pena suspensionis inhibemus ne aliqua persona ecclesiastica per obligaciones et conuenciones quascumque iuridiccioni, uel coercicioni, seu compulsioni alicuius domini, uel iudicis secularis, se uel bona sua submittat, et specialiter ne ad donum quinte uel alterius partis debiti, sicut facere multi consueuerunt, se obliget; contrarium uero facientes suspensionis sententie sui iudicis arbitrio subiacebunt.</p>
                </div>
                <div>
                    <head>Capitulum 4</head>
                    <p>Ne religiosus beneficii sui bona alici ad uitam alienet, accepta pecunia.</p>
                    <p>Ceterum ordinamus ne quis religiosus monasterio, prioratui, ecclesie, seu administracioni cuius presidens est, iura, reditus, aut possessiones eiusdem, alicui ad uitam eius sen aliud non modicum tempus, pecunia exinde recepta, quouis modo concedat, sine assensu et decreto diocesani loci; alioquin una cum suspensione ab officio quam eo ipso latam a canone incurrit, cadat ab administracione ; et contractus nullus et irritus habeatur; nec administracioni a qua cecidit se immiscere presumat, diocesano inconsulto: per hoc non intendentes sacris canonibus in aliquo derogare.</p>
                </div>
                <div>
                    <head>Capitulum 5</head>
                    <p>De citacionibus extra prouinciam non exequendis.</p>
                    <p>Deinde ordinamus quod nullas citaciones seu alia mandata ad trahendum aliquem seu aliquos de Remensi prouincia extra eamdem prouinciam, et ultra fines regni Francie, nisi ordinariorum locorum primitus super hoc requisito consilio, exequator; ut per hoc abusionibus, ac periculis corporum, et bonorum depredacionibus, que frequenter propter hoc contigerunt, et contingere possent in futurum, prout erit possibile, occurratur.</p>
                </div>
                <div>
                    <head>Capitulum 6</head>
                    <p>Ne generales citaciones fiant.</p>
                    <p>Nihilominus ordinamus, ad obuiandum malitiis hominum circa abusum generalium citacionum sub tali forma: citet omnes illos et illas quos uobis lator presentium nominabit, uel alia simili: citaciones huiusmodi nullatenus execucioni demandentur, locorum ordinariis inconsultis.</p>
                </div>
                <div>
                    <head>Capitulum 7</head>
                    <p>De perturbantibus ordinariam iurisdiccionem ecclesiasticam.</p>
                    <p>Mandamus et ordinamus insuper, ut omnes et singuli parochialium ecclesiarum Remensis prouincie sacerdotes, singulis diebus solemnibus dominicis et festiuis, palam et publice, intelligibiliter in uulgari ad citacionem intelligenciam denuntient in ecclesiis in generali, hora misse, canonum et conciliorum prouincialium auctoritate excommunicatos ipso facto omnes et singulos usurpantes, impedientes, et perturbantes ordinariam iurisdiccionem ecclesiasticam , nobis archiepiscopo et suffraganeis de iure uel consuetudine in Remensi prouincia competentem, et specialiter usurpantes, impedientes, et perturbantes metropolitanam iurisdiccionem curie Remensis, liberum exercitium cuiuslibet iurisdiccionis ecclesie predicte, directe uel indirecte, tacite uel expresse, aut alio quocumque modo; quam excommunicacionis sentenciam auctoritate conciliorum huiusmodi incurrunt ipso facto taliter delinquentes ; et eos uolumus et mandamus, cum de hoc constiterit, declarari et denunciari nominatim excommunicatos, et tanquam excommunicatos arctius euitari.</p>
                    <p>In quorum omnium et singulorum testimonium et munimen litteris presentibus nostra sigilla sunt appensa.</p>
                </div>
                <div>
                    <head>Explicit</head>
                    <p>Datum apud Compendium anno Domini millesimo trecentesimo uigesimo nono, die Ueneris post Exaltacionem sancte Crucis, continuata de die in diem a feria secunda (post) festum Natiuitatis beate Marie uirginis, precedente.</p>
                </div>
                <div>
                    <head>Footnotes</head>
                    <p>[1]</p>
                    <p>[2]</p>
                    <p>[]</p>
                </div>
            </div>
        </body>
    </text>
</root>
