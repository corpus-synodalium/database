<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Savona (#0460)</title>
                <recordID>0460</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1388-08-26</origDate>
                <dateNotes/>
                <origPlace>Savona</origPlace>
                <diocese>Savona</diocese>
                <province>Genoa</province>
                <country>Italy</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 460</p>
                <p>Year: 1388</p>
                <p>Month: 8</p>
                <p>Day: 26</p>
                <p>Circa: None</p>
                <p>DatingNotes: None</p>
                <p>Place: Savona</p>
                <p>Diocese: Savona</p>
                <p>Province: Genoa</p>
                <p>CountryModern: Italy</p>
                <p>Latitude: 44.3</p>
                <p>Longitude: 8.483333</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Antonio de’ Viali</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Pongiglione, Carte dell’archivio capitolare di Savona, BSSS 73 (1913): 177-189</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum A1</head>
                    <p>(A1)</p>
                    <p>In nomine domini amen xpistus yhesus amen Hec sunt constitutiones et ordinamenta.</p>
                    <p>Reuerendi in xpisto patris et domini domini Anthonii de Viali dei et apostolice sedis gratia saonensis episcopi per ipsum dominum episcopum presentibus et consentientibus capitulo et canonicis ecclesie saonensis Edita et publicata in generali conscilio et synodo tocius cleri ciuitatis et diocesis saonensis.</p>
                    <p>et per ipsum consilium et synodum approbata et deuote recepta ad honorem beatissime trinitatis et beate marie Virginis matrone et deuote nostre et districtus saone atque fidelium Xpistianorum Sub anno:</p>
                </div>
                <div>
                    <head>Capitulum A2</head>
                    <p>(A2) festum conceptionis fiat annualim.</p>
                    <p>In primis quod omni anno die octaua mensis decembris celebretur festum conceptionis beatissime uirginis marie eo quod tale festum deuote celebretur in nostra curia et fiat officium quod sit in die natiuitatis eiusdem excepto quod ubi dicitur pro natiuitate nomen natiuitas uel ortus dicatur loco eius conceptio Et sic illa antifena quedicit siue incipit Natiuitas gloriose Virginis marie cantetur sub hoc modo.</p>
                    <p>Conceptio Virginis marie et sic de singulis et cet.</p>
                </div>
                <div>
                    <head>Capitulum A3</head>
                    <p>(A3) Aue Maria pulsetur.</p>
                    <p>Item quod pulsetur omni die aue maria tribus Vicibus.</p>
                    <p>scilicet in mane et in sero sub pena soldorum quinque pro qualibet vice qua contrafactum fuerit.</p>
                </div>
                <div>
                    <head>Capitulum A4</head>
                    <p>(A4)Constitutiones seruentur.</p>
                    <p>Item quod constituciones et ordinaciones atque statuta sanctorum patruum canones et constitutiones romanorum pontificum et legatorum ipsorum.</p>
                    <p>Et Archiepiscopi mediolanensis inuiolabiliter obseruentur et cet.</p>
                </div>
                <div>
                    <head>Capitulum A5</head>
                    <p>(A5) clerici dicant officium.</p>
                    <p>Item quod clerici beneficiati maxime et in sacris ordinibus constituti obligentur ad dicendum horas canonicas ortamur et monemus omnes et singulos clericos nostre diocesis ut bene discant et suficienter dicant ipsum diuinum officium sollicituri eciam ad habendum breuiaria et libros ad hoc necessarios clerici non conuersent cum Inhonestis nec dent operam Instrumentis musicalibus et in claustro non teneant mulieres.</p>
                    <p>Item ortamur et monemus ac eciam precipiendo mandamus omnibus et singulis clericis nostre diocesis quatenus canere debeant a conversationibus malarum personarum que sunt pessime fame et nominis mali de ludo taxilorum et alearum et de scandalosa pulsatione instrumentorum et cancionum secularium. Excludent etiam ab ipsorum claustris domibus et clausuris familiaritatem et conuersationem mulierum sub pena soldorum viginti monete saone:</p>
                    <p>Item statuimus et ordinauimus quod non liceat alicui clerico uel sacerdoti nostre diocesis tenere secum aliquas muliere nixi forte matrem uel sororem uel amitam nixi in infirmitate et alias omni suspitione carentes et qui contrafecerit absque nostra licencia speciali omni officio et beneficio suspendatur post monicionem nostram:</p>
                    <p>de ludo taxilorum ludentes in claustro ad ludum, taxilorum in publico librarum C in domibus vero causa solacii usque ad soldorum.</p>
                </div>
                <div>
                    <head>Capitulum B1</head>
                    <p>(B1) Item cum propter Ludos taxilorum et alearum peruenuerunt querimonie et scandala plura.</p>
                    <p>Volentes obuiare tali morbo et ipsum deuiare ac prescindere monemus et ortamur districte precipiendo omnibus et singulis clericis nostre ciuitatis et diocesis saonensis cuiuscumque conditionis existant qui actualiter sunt deputati in ecclesiis Ut diuina celebrent et fructus percipiant quatenus totaliter abstinere debeant a prefata peste et morbo supranominati ludi taxillorum et alearum in publico adeo quod ex ludo huiusmodi posset scandalum exoriri et presertim ubique cum secularibus uel coram ipsis.</p>
                    <p>In contrafacientes uero trina monicione canonica premissa ex nunc prout ex tunc sententiam excomunicacionis proferimus in hiis scriptis a qua absolui nequeant nixi pro qualibet uice dederint pro opere ecclesie soldos centum Janue:</p>
                    <p>Et sub eiusdem tenore precepti ac sub penis eisdem precipimus omnibus et singulis aliis clericis non beneficiatis secularibus omnibus cuiuscumque conditionis existant quatenus abstinere debeant a prefatis taxillorum et alearum infra claustra ecclesiarum et in domibus etiam  que deputate sunt pro habitatione sacerdotum uel clericorum:</p>
                    <p>Item inducimus et ortamur ac precipimus infrascriptam sententiam et scripturam debere attendi et obseruari inuiolabiliter quarum tenor talis est:</p>
                </div>
                <div>
                    <head>Capitulum B2</head>
                    <p>(B2) de male ablatis incertis.</p>
                    <p>Nos antonius de uiali dei et apostolice sedis gratia episcopus saonensis  vniuersis et singulis personis vtriusque sexus tam uiris quam mulieribus nostre ciuitatis et diocesis tam presentibus quam absentibus desiderium salutis et animarum pericula vitandi.</p>
                    <p>Cum ad aures nostras peruenuerit querimonia satis detestabilis quod aliqui immemores sue salutis qui habent reddere male ablata incerta permittant se seduci a quibusdam pessimis personis uel etiam ex propria malicia moti distribuant et dent supradicta male ablata personis quibus non debentur et per illos ad quos non pertinet distribucio ordinantes testamenta sua et [2] quod codicillos in quibus pollunt veritatem viris malicioxis et districte precipimus primo secundo tercio et cet.</p>
                </div>
                <div>
                    <head>Capitulum B3</head>
                    <p>(B3) de feudis ecclesiarum non alienandis.</p>
                    <p>Item statuimus quod nullus Vassallus ecclesie saonensis et cuiuslibet alterius ecclesie subdite Feudum quod tenet a dicta ecclesia absque nostra licencia uendere pignorare obligare uel aliquo alio modo alienare  presumat et qui contrafecerit ultra penam priuacionis feudi excomunicationem se noscat incurrisse post amonicionem canonicam:</p>
                    <p>Item quod nullus homo habitator speuturni uel aliorum locorum episcopatus fidelitatem faciat de hiis que tenet alicui alteri quam episcopo saonensi sub pena Priuacionis et confischacionis omnium bonorum suorum quam ipso facto et ipso Iure incurrant</p>
                </div>
                <div>
                    <head>Capitulum B4</head>
                    <p>(B4) de ornatu vasorum et altarium.</p>
                    <p>Item statuimus precipimus et ordinamus quod quilibet rector ecclesie libros calices corporalia toalias et alia necessaria ornamenta altaris studeat munda nitida et sufficiencia habere et tenere qui uero per negligenciam culpabilis inuentus fuerit puniatur in libris tribus:</p>
                </div>
                <div>
                    <head>Capitulum B5</head>
                    <p>(B5) de custodia corporis xpisti sanctum xpisma et cet.</p>
                    <p>Item statuimus precipimus et ordinamus quod corpus xpisti sanctum crisma et oleum sanctum diligenter et fideliter custodiatur et caute ne ab aliquibus personis haberi possit furtiue uel alio modo et quod honorifice et deuote portetur ad infirmos cum reuerencia semper campanis [3] et lumine precedentibus et si lumen sine</p>
                    <p>difficultate portari non posset semper tamen campana precedat presbiter uero qui hoc obmiserit pro qualibet vice in soldis viginti puniatur in vsus pauperum convertendis :</p>
                </div>
                <div>
                    <head>Capitulum B6</head>
                    <p>(B6) Quod nullus audeat benedicere sponsas tempore prohibito.</p>
                    <p>Item statuimus precipimus et ordinamus quod nullus sacerdos tempore prohibito sponsas audeat benedicere.</p>
                    <p>scilicet.</p>
                    <p>ab euentu domini usque post octauam epifanie et a septuagesima usque ad octauam pasce et a tribus diebus rogacionum usque ad octauam pentecostes inclusiue et qui contrafecerit in soldis sexaginta puniatur in usus pauperum conuertendis:</p>
                </div>
                <div>
                    <head>Capitulum B7</head>
                    <p>(B7) Quod nullus audeat pignorare vestes sacras.</p>
                    <p>Item statuimus precipimus et ordinamus quod nullus uendat uel pi- gnoret vestes sacras calices libros thesauros et qui contrafecerit sine licencia nostra uel successorum nostrorum vitra penam iuris condemnetur in soldis centum pro qualibet uice in usus pauperum convertendis ille uero qui dictas res emerit uel in pignus receperit scienter et ipsas non restituerit infra decem dies ipso facto sententiam excomunicacionis  incurrat :</p>
                </div>
                <div>
                    <head>Capitulum B8</head>
                    <p>(B8) De benedictione sponsarum.</p>
                    <p>Item secundum constitucionem generalis consilii sit statutum ut quando matrimonia fuerint contrahenda in ecclesiis per plures publice proponatur edictum competenti termino prefinito ut infra illius qui noluerit et poterit legiptimum impedimentum opponat quod in ciuitate saone et diocesis minime seruatur pro negligencia uel abusu :</p>
                    <p>Volentes super hec salubriter prouidere statuimus precipimus et ordinamus quod nullus presbiter nostre diocesis uel ciuitatis de cetero audeat benedicere sponsam aliquam nixi prius in ecclesia saltim in qua erit ipsa benedictio fienda publice per eum fuerit propositum prout continet constitutio supradicta a qua publicatione ad minus per dies sex expectare teneatur antequam sponsam huiusmodi benedicat si quis vero contra istam constitucionem sponsam aliquam benedicere presumxerit pro qualibet vice puniatur in soldis quadraginta quam constitutionem quilibet presbiter parrochialis ecclesie bis in anno uidelicet infra octauam pasce et natiuitatis in ecclesia sua publicare teneatur et nullus possit se pretextu ygnorancie excusare quatraginta soldi superius nominati in usum pauperum convertantur:</p>
                    <p>Item statuimus et ordinamus quod nullus monachus conversus Vel clericus recipiatur pro pecunia uel seruicio nisi in casibus concessis a iure.</p>
                    <p>cum manifestum sit quod esset simoniacum et contra [1] statuta canonica et qui contrafecerint in recipiendo tales sint excomunicati et receptio nullius sit momenti:</p>
                    <p>Item statuimus quod nullus clericus renunciet beneficio suo uel Iuri quod habet in ecclesia aliqua pecunia uel alicuius muneris interuen- tu uel aliqua promissione et qui contrafecerit nostro arbitrio puniatur</p>
                </div>
                <div>
                    <head>Capitulum B9</head>
                    <p>(B9) Nullus clericus monacus uel religiosus audeat pecuniam ad usuram commodare.</p>
                    <p>Item suspendimus et suspensum ex nunc pronunciamus ab omni officio et beneficio quemcumque sacerdotem clericum monachum et conversum qui de cetero prestiterit pecuniam ad usuram conuentatam uel non conuentatam accipiendo inde premium diurnale uel annuale uel quodlibet aliud et qui accipiet aliquam terram in pignore uel aliquid aliud non computatis fructibus in sorte seu qui commiserit in huiusmodi fraudem uel ingenium per quod et quam usura probari possit et per nos condempnari et non per alium modum:</p>
                </div>
                <div>
                    <head>Capitulum B10</head>
                    <p>(B10) De extraneis sacerdotibus non admittendis.</p>
                    <p>Item statuimus quod nullus presbiter alterius diocesis recipiatur in ecclesia nostre diocesis absque litteris sui proprii episcopi.</p>
                    <p>Et presertim ad missas celebrandas absque nostra licencia speciali et qui contrafecerit in soldis uiginti puniatur in usum pauperum convertendis uel in maiori quantitate si nobis videbitur considerato tempore quo dictum presbiterum presumpserit retinere absque licencia predicta:</p>
                </div>
                <div>
                    <head>Capitulum B11</head>
                    <p>(B11) Questores non admittantur.</p>
                    <p>Item statuimus et ordinamus quod questores aliqui non admittantur in ecclesiis nostre diocesis absque litteris nostris seu uicharii nostri uel nostra licencia speciali sub pena soldorum viginti.</p>
                    <p>Item statuimus quod quicumque clericus intrauerit per potenciam laicalem in aliqua ecclesia nostre diocesis absque licencia nostra et auctoritate sit ipso facto excomunicatus post amonicionem per nos factam</p>
                </div>
                <div>
                    <head>Capitulum B12</head>
                    <p>(B12) De rebus ecclesiasticis non alienandis.</p>
                    <p>Item statuimus quod presbiteri uel clerici quando de una ecclesia nostre diocesis ad aliquam nobis subiectam transferuntur non portent uel auferant de rebus prime ecclesie set omnia in pace ei dimittant Et assignent ex parte nostra suo archipresbitero uel parrochialibus prime ecclesie bona fide integraliter Et qui contrafecerit sublata Et exportata restituat et suspendatur ab officio per annum Et si ad aliam diocesim transferuntur et aliquod importauerint absque nostra licencia ipso facto sint excomunicati si infra decem dies predicta non restituerint et ecclesias redderint indemnes</p>
                    <p>Item statuimus quod quilibet rector parrochialis ecclesie si sciuerit aliquem eius Parrochianum existentem publice in peccato mortali ita quod notorium sit siue in adulterio uel homicidio uel alio enormi peccato ipsum moneat quod ueniat ad penitenciam infra terminum quem duxerit statuendum alioquin eum non admittat ad diuina sub pena nostro arbitrio auferenda:</p>
                </div>
                <div>
                    <head>Capitulum B13</head>
                    <p>(B13) Quod nullus sacerdos audeat subicere ecclesiam alicui.</p>
                    <p>Item statuimus et precipimus quod quilibet prelatus et rector cuiuslibet ecclesie nostre diocesis contra laicorum tirannidem defendere studeat pro viribus et liberatione sue ecclesie et caneat ne suam ecclesiam alicui seruituti subiciat neque subici per alium supportet Et qui eam suppoxuerit a Iure quod habet in dicta ecclesia ipso facto sit priuatus et si negligens fuerit in defensionem ecclesiastice libertatis ab officio et beneficio suspendatur:</p>
                    <p>Item statuimus et precipimus omnibus prelatis et rectoribus ecclesiarum ciuitatis saone et diocesis nostre saonensis quod scienter non eligant in aliqua ecclesia nostre diocesis ad beneficium ecclesiasticum obtinendum aliquem filium sacerdotis uel alium inlegiptimum uel alium irregularem nec ipsos ad recipiendos sacros ordines presentent nec pro ipsis a nobis aliquas litteras requirant Et qui contrafecerit ultra penam Iuris condemnetur arbitrio presidentis et talis electio nullius sit momenti nisi talis prius esset dispensatus per eum qui posset dispensare de Iure:</p>
                    <p>Item statuimus quod nullus recipiat scienter in ecclesia ad aliquod officium diuinum aliquem interdictum uel excomunicatum a nobis uel de nostro mandato.</p>
                    <p>Alioquin qui contrafecerit tanquam irregularis puniatur:</p>
                </div>
                <div>
                    <head>Capitulum B14</head>
                    <p>(B14) De rebus ecclesiasticis non alienandis.</p>
                    <p>Item statuimus quod nullus abbas abbatissa seu collegium archipresbiter presbiter seu rector alicuius ecclesie nostre diocesis possit obligare uendere permutare seu aliquo alio titulo alienare bona immobilia monasteriorum collegiorum seu ecclesiarum suarum sine consensu nostro alioquin qui contrafecerit ab officio et beneficio sit suspensus et obligacio alienacio permutacio ipso facto nullius sit momenti Et illi qui talem possessionem emerint nisi infra octo dies postquam moniti fuerint eam dimiserint sit excomunicati:</p>
                </div>
                <div>
                    <head>Capitulum B15</head>
                    <p>(B15) filius sacerdotis non ministret patri suo.</p>
                    <p>Item statuimus quod nullus filius sacerdotis illegiptimus ministret in altari patri suo celebranti Et si quis receperit tale seruicium ab officio et beneficio sit suspensus post nostram amonicionem:</p>
                </div>
                <div>
                    <head>Capitulum B16</head>
                    <p>(B16) quod nullus uadat ad aliquod funus absque cola.</p>
                    <p>Item statuimus quod nullus clericus uadat ad funus absque cota et si iuerit cum aliis non recipiat portionem et condempnetur in soldis decem pro qualibus vice:</p>
                </div>
                <div>
                    <head>Capitulum B17</head>
                    <p>(B17) de armis.</p>
                    <p>Item statuimus quod nullus clericus uel presbiter seu religiosus nobis subiectus audeat uel presumat portare arma aliqua offendibilia seu defendebilia per nostrum episcopatum seu diocesim saluo itenerando Et si quis contrafecerit absque nostra licencia pro qualibet vice incurrat penam soldorum quatraginta ianuensium:</p>
                </div>
                <div>
                    <head>Capitulum B18</head>
                    <p>(B18) de barba de tonsura.</p>
                    <p>Item statuimus quod nullus presbiter uel clericus seu religiosus nobis subiectus audeat uel presumat portare barbam longam seu capillos ymo barbam raxam uel competentem breuem et capillos usque ad mediam partem auricule uel usque ad medulam auricule et clericatam latam ita quod medula dicte auricule uideatur et qui contrafecerit pro qualibet uice incurrat penam soldorum decem Ianuensium:</p>
                </div>
                <div>
                    <head>Capitulum B19</head>
                    <p>(B19) quod in baptismo tres patrini tantum recipiantur.</p>
                    <p>Item statuimus quod nullus presbiter uel clericus seu religiosus nobis subiectus audeat uel presumat accipere seu permittere quod in batismo sint nixi tres persone videlicet duo patrini et una matrina seu tres homines tantum absque nostri mandato speciali nec domum alicuius ire causa Batipzandi nisi necessitate imminente et qui contrafecerit pro qualibet vice penam centum soldorum Ianuensium in usus pauperum conuertendorum:</p>
                </div>
                <div>
                    <head>Capitulum B20</head>
                    <p>(B20) non baptizentur infantes alterius parochie.</p>
                    <p>Item statuimus quod nullus presbiter uel clericus seu religiosus nobis subiectus audeat uel presumat recipere in baptismo aliquam creaturam alterius ecclesie nostre diocesis quam sue parrochie saluo licencia presbiteri parrochialis.</p>
                    <p>Et qui contrafecerit incurrat penam soldorum viginti Ianuensium pro qualibet vice in usus pauperum conuertendorum :</p>
                    <p>Item quum in ciuitate et episcopatu nostro saonensi ex relacione iuridica et fama publica subsequente fuerit antecessori meo sepius intimatum quod rapina furta violencie et bonorum occupationes sepe fiant cum armis et sine armis maxime hora nocturna et aliquando de die per aliquos maliuoros et odiosos et pluribus transantibus opus sit Ideo nos anthonius permissione diuina episcopus saone uolentes in quantum possumus et tenemur ex debito nostri officii quieti et salubri statui hominum et personarum episcopatus et ecclesie nostre et ibi habitantium nunc et in futurum deo propitio salubriter prouidere.</p>
                    <p>Inuocato Xpisti nomine et gloriose virginis marie matris saonensium omni modo et forma quibus melius possumus statuimus et ordinamus quod nulla persona undecumque sit et cuiuscumque conditionis existat audeat uel presumat de cetero in dicta ciuitate et tota diocesi nostra uel quacumque parte ipsius aliquod furtum facere seu uiolenciam aliquam publicam uel priuatam committere seu derobationem facere alicui  persone de rebus pertinentibus ad ecclesiam uel episcopatum sub excomunicacionis pena quam ex nunc prout ex tunc contra omnes personas contrafacientes sedentes pro tribunali canonica monitione premissa ferimus in hiis scriptis:</p>
                </div>
                <div>
                    <head>Capitulum B21</head>
                    <p>(B21) pro tabernis.</p>
                    <p>Item statuimus quod nullus presbiter uel clericus seu religiosus nobis subiectus audeat uel presumat intrare tabernas seu locum taberne in qua uinum uendatur causa bibendi et qui contrafecerit pro qualibet uice absque nostra licencia incurrat penam soldorum Viginti monete Ianuensis saluo itinere in et casu ineuitabili superveniente de quo presides habebit iudicare.</p>
                </div>
                <div>
                    <head>Capitulum B22</head>
                    <p>(B22) quod nullus debeat pulsare infra clausuram ecclesie.</p>
                    <p>Item cum ex pulsatione instrumentorum infra clausuram siue claustrum chatedralis ecclesie saonensis frequenter prouenerint scandala et damna ac pericula hinc est quod nos anthonius episcopus supranominatus monemus et precipimus districte sub excomunicacionis pena omnibus et singulis clericis beneficiatis in dicta ecclesia cuiuscumque conditionis existant primo secundo tercio ac peremptorio quatenus a die publicationis presentium nullus de cetero teneat infra prenominatam clausuram instrumenta ad pulsandum uel citerandum neque pulsari faciat aut substineat in sua presentia set magis refugiat uel se absentet.</p>
                    <p>In contrafacientes uero omnes et singulos trina et canonica monicione premissa sententiam excomunicacionis proferimus in hiis scriptis et si fuerit cappellanus alias amonitus et non se emendauerit sit suspensus ab officio et a beneficio ubi tamen incorrigibilis reperiatur sit priuatus perpetuo et alius substituatur loco eius saluo in suo talamo sine scandalo ecclesie et causa infirmitatis:</p>
                    <p>Nos. Vincentius. de. Viali. dei et apostolice sedis gratia saonensis episcopus Vniuersis et singulis presbiteris clericis et aliis religiosis in sacro ordine constitutis, nobis subiectis non recedentes a suprascripto eddito per quondam bone memorie Reverendum.</p>
                    <p>patrem. dominum. Anthonium de. Viali. patrem nostrum saonensem episcopum prohibentem ne presbiteri et religiosi presumant intrare tabernas sed eidem pocius inherendo hoc nostro nouo eddito precipiendo mandamus quod aliquis nostrum nedum tabernas intrare ualeat quinimo nec.</p>
                    <p>voltas seu apothecas uel domos aliquas causa bibendi uinum tabernam adhire possit eciam uel intrare tantum in ciuitate nisi forte in domibus eorum et aliis ecclesiarum domibus Sub pena soldorum viginti pro quolibet et qualibet vice contrafecerit inremissibiliter auferenda:</p>
                    <p>Item volentes fraudibus in quantum possumus obuiare per quas nostris subditorum pericula inminere dignoscimur statuimus quod nullus nobis subditus eligens sepulturam aput ecclesias religiosorum qui quartam partem dare tenentur secundum tenorem constitutionis domini clementis pape quinti parrochialibus ecclesiis racione canonice porcionis aliquam fraudem uel dolum committat ut parrochialis ecclesia sua quarta debita defraudetur legata in personas extraneas faciendo fraudem seu dolum in quocumque modo committendo alioquin in contrafacientes excomunicacionis sentenciam promulgamus mandantes istud statutum per ecclesias publicari:</p>
                </div>
                <div>
                    <head>Capitulum B23</head>
                    <p>(B23) Quod quilibet habeat constitutiones.</p>
                    <p>Item statuimus et ordinamus ut non possit aliqua ignorancia allegari Quod quilibet rector parrochialis ecclesie aut uicem gerens pro eo presentes constituciones infra festum sancti michaelis prossime futurum in forma publica de istis nostris constitutionibus copiam a notario nostro recipere studeat et habere sub pena soldorum quatraginta Ianuensium et constitutiones ipsas et infrascriptas Infra mensem unum post quam constitutiones habuerit in suis ecclesiis publicet uel faciat publicari.</p>
                    <p>Item statuimus precipimus et ordinamus quod quilibet rector ecclesie nostre ciuitatis et diocesis saonensis qui sciuerit aliquem alium rectorem alicuius ecclesie nostre diocesis contra formam harum constitucionum nostrarum facere uel uenire nisi infra mensem unum a die sciencie huiusmodi hoc nobis uel uicario nostro denunciauerit sententiam excomunicacionis incurrat uel alias nostro arbitrio puniatur:</p>
                </div>
                <div>
                    <head>Capitulum B24</head>
                    <p>(B24) de celebratione misse ante ecclesiam cathedralem.</p>
                    <p>Item statuimus precipimus et ordinamus quod nullus sacerdos ciuitatis saonensis nobis subditus audeat uel presumat missam matutinalem in sua ecclesia dicere uel celebrare seu celebrari facere donec conpleta fuerit prima missa ecclesie maioris saluo in die festiuitatis illius ecclesie cuius rector fuerit sub pena soldorum viginti pro qualibet uice a contrafacientibus auferrenda.</p>
                </div>
                <div>
                    <head>Capitulum B25</head>
                    <p>(B25) de processionibus.</p>
                    <p>Item statuimus et ordinamus ac precipimus quod omnes sacerdotes ciuitatis saonensis ac circumstantes dicte ciuitatis Videlicet a cellis usque ad signum interesse debeant cum suis cotis in festo corporis Xpisti ad processionem faciendam per ciuitatem saone necnon in festo sancte marie assumpsionis ad officium celebrandum et in die iouis sancta ad oleum et crisma sanctum conficiendum sub pena pro qualibet uice soldorum quatraginta monete saonensis.</p>
                </div>
                <div>
                    <head>Capitulum B26</head>
                    <p>(B26) de pulsatione campanarum sabbati.</p>
                    <p>Item statuimus ordinamus et precipimus quod nullus sacerdos aut clericus ciuitatis saone audeat uel presumat in die sabati sancta pulsare seu pulsari facere campanas eorum ecclesiarum ante pulsationem campanarum ecclesie maioris sub pena soldorum XL necnon eodem modo aliquis secularis sub pena excomunicationis</p>
                </div>
                <div>
                    <head>Capitulum B27</head>
                    <p>(B27) nullus audeat tenere consilia in ecclesiis uel cimiteriis.</p>
                    <p>Item statuimus ordinamus et precipimus quod nulla persona cuiuscumque conditionis existat audeat uel presumat tenere placitum uel consilia in ecclesiis uel cimiteriis ecclesiarum ciuitatis saone nobis subdictarum et diocesis saonensis in ciuilibus uel criminalibus seu mixtis nec in eis facere aliqua tripudia secularia sub pena excomunicationis quam contrafacientes incurrant ipso facto:</p>
                </div>
                <div>
                    <head>Capitulum B28</head>
                    <p>(B28) pro sepulturis.</p>
                    <p>Congregato Sinodo coram prefato domino episcopo et per dictam sinodum auctoritate dicti domini episcopi ordinatum et statutum fuit quod si quecumque persona cuiuscumque conditionis et status fuerit siue masculus siue femina induxerit uel induci fecerit aliquem uel aliquam ad eligendum sibi sepulturam alibi quam propriis areis eius qui contradixerit quia vnicuique liberum esse debet eligere sepulturam secundum quod sibi uidebitur Et quicumque eum induxerit directe uel indirecte ad eligendum aliam sepulturam sit excomunicatus ipso Iure et contra quamcumque personam contrafacientem predictis ex nunc prout ex tunc.</p>
                    <p>Nos episcopus antedictus sententiam excomunicationis proferimus in hiis scriptis Precipientes dictum statutum puplicari per diocessim nostram quater in anno videlicet in festo natiuitatis  domini pasce resurexionis domini pentecostes et assumptionis Beate marie Virginis et cet.</p>
                    <p>Amen.</p>
                    <p>Lecte Late pronunciate ac publicate fuerunt supradicte ordinationes constituciones et statuta in presentia supradicti domini episcopi et cleri et conscilii et sinodi generalis coram ipso.</p>
                    <p>domino episcopo existentis per me thomam cepulam notarium et scribam prefati domini episcopi eiusque mandato Anno a natiuitate domini MOCCCOLXXXVIII die XXVI mensis augusti vndecima indicione in ciuitate saone in palacio episcopali in Capitulo dicti palacii:</p>
                    <p>Presentibus presbitero stephano preposito dulcisaque diocesis uintimiliensis et fratre alexio denina ordinis sancti benedicti cappellano  in ecclesia maiori testibus ad premissa vocatis specialiter et rogatis.</p>
                    <p>Hec sunt constituciones et ordinamenta Reverendi in Xpisto patris et domini domini vincentii de Viali dei et apostolice sedis gratia saonensis  Episcopi per ipsum dominum episcopum presentibus et consentientibus capitulo et clero ciuitatis et diocesis saonensis edita et publicata in generali conscilio et sinodo tocius clerus ciuitatis et diocesis saonensis et per ipsum consilium et sinodum approbata et deuote recepta ad honorem Beatissime trinitatis et Beate marie Virginis matrone  et deuote nostre tocius ciuitatis.</p>
                    <p>In primis namque approbamus ratificamus et confirmamus omnia et singula ordinamenta et omnes et singulas constituciones factas per reuerendum in Xpisto patrem dominum dominum Anthonium de Viali episcopum saonensem predecessorum nostrum et patrem nostrum.</p>
                </div>
                <div>
                    <head>Capitulum B29</head>
                    <p>(B29) de caputeo.</p>
                    <p>Item statuimus precipimus et ordinamus quod nemo presbiter cuiuscumque gradus status ordinis uel conditionis existat in nostra diocesi possit portare caputeum cum becha que sit maioris longitudinis parmi I. quam sit capucium sub pena soldorum viginti pro qualibet vice a contrafacientibus auferenda et cet.</p>
                </div>
                <div>
                    <head>Capitulum B30</head>
                    <p>(B30) quod nullus portet ceram in manu quantam canonici.</p>
                    <p>Item statuimus quod nullus presbiter parrochialis uel cuiuscumque gradus sit dum capitulum nostre maioris ecclesie vadit ad aliquod funus possit plus coram aut maiorem candelam in manibus portare quam predicti canonici de capitulo et hoc sub pena perdendi ceram et soluendi soldos decem pro qualibus vice.</p>
                </div>
                <div>
                    <head>Capitulum B31</head>
                    <p>(B31) Ad processiones radant bini.</p>
                    <p>Item statuimus quod canonici nostre ecclesie saonensis quociens ibunt  ad aliquas processiones uel ad aliquod funus uadant bini bini et simul sine aliqua societate cuiusdam presbiteri uel religiosi et si forte aliquis presbiter uel religiosus poneret se eundo in societate cum predictis quod tunc dicti canonici dent eidem licenciam quod uadat ad locum suum et si forte recusaret uelle ire [4] dimittant ipsum ire solum quia non est congruum quod qui non est de numero canonichorum uadat cum ipsis et sub cruce eorum Et hoc sub pena soldorum viginti pro qualibet vice illi cum quo dictus erit in societate</p>
                </div>
                <div>
                    <head>Capitulum B32</head>
                    <p>(B32) quod nullus audeat ire ad monasterium.</p>
                    <p>Item quod nullus presbiter uel beneficiatus cuiuscumque gradus nostre diocesis sit aut frater nisi habeant licenciam a prouincialibus suis audeant uel presumant ire ad monasterium sancte clare de saona sub pena soldorum uiginti pro qualibet vice aut standi in carceribus tribus diebus et tribus noctibus in pane et aqua.</p>
                </div>
                <div>
                    <head>Capitulum B33</head>
                    <p>(B33) de celebracione in die duas missas.</p>
                    <p>Item quod nullus presbiter possit in die celebrare duas missas sine expressa licencia nostra uel uicarii nostri sub pena excomunicationis.</p>
                    <p>Item quod omnes canonici habentes armuciam debeant senper portare ipsam quando sint in coro et maxime in missa maiori et in uesperis et ad funera et ad omnes processiones et hoc sub pena soldorum quinque.</p>
                </div>
                <div>
                    <head>Footnotes</head>
                    <p>sic deleted everytime it appeared in parentheses and italics</p>
                    <p>--all capital &quot;J&quot;s changed to &quot;I&quot;s in the transcription, for clarity.</p>
                    <p>RWD: The printer didn't add periods in a number of places and a later reader duly added a little</p>
                    <p>slash; I've tried to catch a lot of these, but if you find a missing period where a sentence seems</p>
                    <p>to be ending, add it in.</p>
                    <p>[1 (RWD)] 'contra' add. ed.</p>
                    <p>[2] (quod) in parentheses</p>
                    <p>[3] In the text, this word is illegible</p>
                    <p>[4] (quod) was here in parentheses</p>
                </div>
            </div>
        </body>
    </text>
</root>
