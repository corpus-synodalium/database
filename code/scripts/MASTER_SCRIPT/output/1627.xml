<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Lucca</title>
                <recordID>1627</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1414-09-16</origDate>
                <dateNotes/>
                <origPlace>Lucca</origPlace>
                <diocese>Lucca</diocese>
                <province>[Holy See]</province>
                <country>Italy</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1627</p>
                <p>Year: 1414</p>
                <p>Month: 9</p>
                <p>Day: 16</p>
                <p>Circa: None</p>
                <p>DatingNotes: None</p>
                <p>Place: Lucca</p>
                <p>Diocese: Lucca</p>
                <p>Province: [Holy See]</p>
                <p>CountryModern: Italy</p>
                <p>Latitude: 43.85</p>
                <p>Longitude: 10.5</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Nicolo Guinigi</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Dinelli, Sinodi, 127-31</p>
                <p>EditionOther: None</p>
                <p>SourceNotes: https://books.google.com/books?id=5lVfAAAAcAAJ</p>
                <p>TranscriptionNotes: None</p>
                <p>BaseText: ['GoogleBooks', 'WebDownload']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>In nomine Domini amen.</p>
                    <p>Infrascriptae sunt constitutiones, et constitutionum additiones, et seu reformationes factae editae et reformatae per reverendum in Christo Patrem et dominum dominum Nicolaum Dei et Apostolicae sedis gratia episcopum lucanum de consilio venerabilium fratrum suorum canonicorum ejus ecclesiae lectae publicatae et approbatae in generali synodo clericorum lucanornm civitatis et dioecesis convocata et congregata de ipsius domini episcopi mandato die XVI septembris anno Nativitatis Domini MCCCCXIV indit. VIII secundum consuetudinem civitatis lucanae Pontificatus Domini Johannis Papae XXIII anno quinto.</p>
                    <p>Nos Nicolaus Dei et Apostolicae sedis gratia episcopus lucanus de consilio fratrum nostrorum canonicorum nostrae ecclesiae lucanae sacra approbante synodo supradicta facimus, et ordinamus infrascriptas constitutiones, et additiones, seu reformationes pro statu felici cleri, et personarum ecclesiasticarum nostrae civitatis, et dioecesis, videlicet.</p>
                    <p>Et primo addimus trigesimo capitulo suprascriptarum constitutionum, in quo inhibetur clericis lucanae civitatis, et dioecesis, vel ibi moram trahentibus, quod nullam admittant, vel teneant concubinam, seu mulierem suspectam.</p>
                    <p>Quod si contingat aliquam teneri, vel admitti contra mentem dictae constitutionis, et nostram, quod absit, et ipsu talis mulier, donec esset de familia clerici praedicti, vel ab eo admissa, iverit ad festa secularium, vel ad alia quaecumque, seu ad loca, in quibus fuerit aliqua congregatio, seu etiam in quibuscumque locis publicis, vel in ecclesiis ornata, vel induta honorabilibus vestimentis, vel compta, aut parata quoquomodo, unde per oblocutionem, vel alio quovis modo scandalum tacite, vel occulte inter clericos, vel laicos oriatur, vel quod administraverit aliquid in ecclesia publice in praesentia aliquorum clericorum, vel laicorum, talis retinens, vel admittens talem mulierem ultra poenam in dicta constitutione contentam pro admissione, qualibet vice, qua talis mulier in praedictis casibus contrafecerit, condemnetur per nostrum vicarium in libris quinquaginta, et ultra ad nostrum arbitrium secundum qualitatem excessus ipse clericis eam admittens, vel retinens pro concubina, vel sub alio quovis colore.</p>
                    <p>Item addimus capitulo XXXI dictarum constitutionum factarum ad compescendos clericos, quod non ludant, prout in dicta constitutione continetur, per quam additionem inhibemus similiter, ne aliquis de praedictis clericis, vel personis ecclesiasticis ludant ad cartas, seu naibos, vel etiam ad pilam, seu pallam quoquo modo sub eadem poena, et ultra ad nostrum arbitrium, tam in praedictis casibus, quam in aliis quibuscumque in dicta nostra constitutione contentis inspecta qualitate delicti, personae, loci, et temporis.</p>
                    <p>Item addimus capitulo XXXII dictarum constitutionum, inhibentes clericis delationem armorum, quod deferentes arma contra formam dictae constitutionis incidat majorem poenam, quam in dicto capitulo contineatur, vel etiam minorem secundum nostrum, vel judicantis arbitrium, considerata qualitate personae, delicti, et loci, atque temporis, nec prosit alicui allegatio inimicitiarum etiam capitalium ad excusationem delicti, nisi quatemus judicanti videbitur.</p>
                    <p>Item addimus XXXIII capitulo disponenti, quod quilibet clericus portet habitum, tonsuram, et vestes suo ordini congruentes.</p>
                    <p>Quod qui contrafecerit qualibet vice puniatur, si fuerit in dignitate constitutus in libris decem, quicumque vero alius in libris quinque denarii lucani, et ultra ad nostrum arbitrium in utroque casu secundum qualitatem personae, et deformitatem habitus.</p>
                    <p>Item addimus LX capitulo per quod inhibetur, ut nullus presbyter celebret nisi unam missam in die qualibet, quod etiam indutus vestibus sacerdotalibus aptis ad celebrationem missarum debeat quilibet missam celebrare volens stare ante altare devote, et confessionem facere incipiendo, et finiendo illam ante altare, ut fidelium devotio augeatur, et ea tota finita adscendere ad altare.</p>
                    <p>Contrafacientes, vel omittentes servare praedicta condemnentur in libris quinque, et ultra ad nostrum arbitrium qualibet vice.</p>
                    <p>Item addimus LXXXV capitulo disponenti de forma cautionis praestandae ab usurariis ad illa verba, videlicet, exprimi faciendo, existentia circa medium illius paragraphi, si vero usurarius, sic videlicet.</p>
                    <p>Quod etiam in sua cautione committere debeat taxationem quantitatis usurarum per ipsum extortarum ordinario dioecesano, et confessori suo, qui debeant examinare tempus, in quo usurarum cautionem faciens exercuit foenus, et qualitatem loci, et personae, et quantitatis mutuatarum, et improbitatem extorsionis.</p>
                    <p>Item addimus Capitulo, quod quicumque clericus, praelatus, vel persona ecclesiastica commiserit aliquod scandalum, aut seminaverit zizaniae discordias, vel inimicitias inter clericos, vel laicos, unde scandalum vel inimicitiae exortae fuerint, vel potuerint verisimiliter exoriri, secundum declarationem nostram, vel nostri vicarii generalis condemnetur in libris quinquaginta, et ultra ad arbitrium nostrum considerato scandalo, et qualitate personarum, et loci.</p>
                    <p>Considerantes quod onus in plures divisum facilius supportatur, et quod non decet unum exurire, et alium ebrium esse, ut portet onus suum quisque, statuimus et ordinamus consentiente synodo supradicta, quod cappellae seu cappellaniae, et altaria fraternitae, et operae cujusque ecclesiae nostrae civitatis, et dioecesis, et quaecumque loca ecclesiastica, sive pia, et eorum rectores, operarii, administratores, vicarii, vel qualiscumque nominibus appellentur tam loca ipsa, quam administratores eorum, vel eis annexi, aut quoquomodo sequentes eas, vel ea, aut dependentes, vel dependentia ab eis, quae non fuerint extimatae, seu taxatae de per se in extimis, vel in libris impositionum, vel collectarum, quae factae fuerint, seu fierent in futurum in clero lucanae civitatis, et dioecesis, teneantur, et debeant contribuere ad omnia et singula onera, collectas impositas, et expensas occurrentes, et quae quomodolibet, et quomodocumque provenerint ipsis matricibus ecclesiis undecumque et quomodocumque, nunc, et in futurum sub quovis nomine, vel facto, jure, vel impositione pro rata tantum suarum facultatum, reddituum proventuum, et bonorum, et ad ipsas contributiones adstringi, et compelli possint, et debeant ipsa loca, cappellaniae, operae, et fraternitae, et eorum, earumque administratores, rectores, et operarii, et alii gerentes negotia earum quibuscumqne nominibus censeantur, per censuram ecclesiasticam, pignorum captionem, fructuum et proventuum sequestrationem, et omnibus juris remediis, etiam manu militari.</p>
                    <p>Quod si inter eos dissensio aliqua oriretur super divisionem et contributionem hujusmodi, per nos, vel nostrum vicarium summarie sine aliquo ritu judiciario terminetur.</p>
                    <p>Ad aures nostras querula lamentatione pervenit, quod nonnulli salutis suae immemores sacrilego ausu assumunt, et sibi appropriant oblationes quae veniunt in ecclesias a fidelibus ex suis devotionibus, et extinguunt candelas, et usurpant, quae ad clericos pertinent, et expectant, reducentes haec in exemplum aliis, et in consuetudinem, potius corruptelam, quam abolere volentes, prout decens est tamquam res pestifera juri divino et humano contraria, hac saluberrima lege sancimus, quod nulla persona clericus, vel laicus, seu ecclesiastica, vel secularis cujuscumque status, gradus, et conditionis existat, quocunque nomine nuncupetur, audeat, vel praesumat tollere exportare assumere vel ... nullo exquisito colore publice, vel occulte aliquas oblationes, quae portarent, vel fierent in aliqua ecclesia, vel apud aliquam ecclesiam lucanae civitatis, et dioecesis largirentur, vel offerrentur, tam pro vivis, quam pro defunctis, vel etiam ad aliquod altare in paecunia cera, candelis, pane, pannis, vel aliis quibuscumque rebus cujuscumque speciei, et qualitatis existerent absque licentia expressa, et commissione rectoris, vel commendatarii, aut yconimi, ubi rector non esset, seu nostro vicario, ubi praedicti alii cessarent.</p>
                    <p>Vel etiam aliquid dicere, facere, vel demonstrare quoquomodo, aut impedimentum aliquod parare quominus perveniant ad rectorem ecclesiae illius, ubi offerentur.</p>
                    <p>Quicumque vero contrafecerit, vel attentaverit aliquid contra praedicta, vel aliquid eorum, ipso facto sententiam excomunicationis incurrat, cui ipsum, et ipsos contrafacientes volumus subjacere, a qua absolvi non possint, nisi a nobis, vel vicario nostro generali, aut cui duxerimus committendum, vel nisi a superioribus ... auctoritatem habentibus de jure.</p>
                    <p>Temerariae praesumptioni nonnullorum laicorum, qui ecclesias appellant suas, cum digni essent abjici a sacro, et comunione fidelium, obviare volentes, statuimus, quod nulla persona, locus, vel collegium, seu universitas etiam sub colore, vel nomine operariorum, vel fraternitae absque deliberatione consensu et voluntate nostri, vel vicarii nostri generalis, aut rectoris alicujus ecclesiae nostrae civitatis, et dioecesis lucanae [1] audeat, vel praesumat sepelire, vel sepeliri facere aliquod corpus mortuum, vel cadaver in aliqua hujusmodi ecclesia, vel cimiterio alicujus hujusmodi ecclesiae, vel aliquas pecunias pro sepulturis mortuorum petere, exigere, vel extorquere.</p>
                    <p>Qui vero in aliquo casuum dictorum contrafecerit, ipsum, et ipsos contrafacientes ex nunc prout ex tunc excomunicationis sententiae innodamus, et ad restitutionem pecuniae, quam exegerit, rectori talis ecclesiae compellatur, convertendam in reparationem ecclesiae, vel canonicae, seu in aliam utilitatem ecclesiae hujusmodi, prout nobis, vel nostro vicario, aut talis ecclesiae rectori melius visum fuerit, et utilius ipsi.</p>
                    <p>Acta sunt haec omnia et singula cum consensu capituli nostrae ecclesiae ad haec nobiscum convenientis, synodo clericorum nostrae civitatis et dioecesis praesente, et audiente, et intelligente praedicta in aula majori nostri episcopalis palatii congregatis, et existentibus nobis et dicto capitulo, praesentibus aliis pluribus clericis, et laicis testibus, ad praedicta vocatis anno Nativitatis Domini MCCCCXIV indictione VIII die Dominica XVI septembris pontificatus Domini Johannis Papae XXIII anno V.</p>
                </div>
                <div>
                    <head>Footnotes</head>
                    <p>[1] Ed. lucacanae</p>
                </div>
            </div>
        </body>
    </text>
</root>
