<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Ruffec</title>
                <recordID>1915</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1258-08-21</origDate>
                <dateNotes/>
                <origPlace>Ruffec</origPlace>
                <diocese/>
                <province>Bordeaux</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1915</p>
                <p>Year: 1258</p>
                <p>Month: 8</p>
                <p>Day: 21</p>
                <p>Circa: None</p>
                <p>DatingNotes: None</p>
                <p>Place: Ruffec</p>
                <p>Diocese: None</p>
                <p>Province: Bordeaux</p>
                <p>CountryModern: France</p>
                <p>Latitude: 46.0294</p>
                <p>Longitude: 0.2</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: GÃ©raud de Malemort</p>
                <p>IssuingAuthorityAlt: None</p>
                <p>RegnalStart: 1227</p>
                <p>RegnalEnd: 1261</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Mansi 23, cols. 983-988</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>(1) De poena illorum qui contra ecclesiastica faciunt statuta.</p>
                    <p>CUm milites et tyranni, et fere omnes laici, prout dicit canon, clericis oppido sint molesti, et peccatis exigentibus fere per omnes regiones, milites, communitates, et barones, rustici et burgenses, constitutiones, immo vero destitutiones, edicta, conjurationes, confoederationes, conspirationes, colligationes, emprisias tacitas vel expressas, et alias machinationes varias et diversas, quoquo nomine censeantur, et promulgationes eorumdem facere praesumpserint, et praesumant, ne laici in foro ecclesiastico litigent, nisi super certis articulis, et valde paucis, quos ipsi exprimunt, jurisdictionem ecclesiasticam confundendo et enormiter restringendo; inhibeant etiam ne ab uxoribus suis vel familiis suis fiant oblationes, in illis casibus in quibus fidelium pia devotio offerre consueverat, tam de longa consuetudine, quam de jure: nos omnes illas personas, quae profana hujusmodi praesumunt vel praesument facere, vel jam facta servare, seu opera misericordiae vel justitiae, in quantum tangunt libertatem ecclesiasticam occasione hujusmodi restringere, seu etiam coarctare, excommunicationis vinculo innodamus.</p>
                    <p>Praecipientes ut tales in generali, et expresse illi de quibus constiterit, excommunicati denuncientur diebus Dominicis et festivis.</p>
                    <p>Et si per tres menses in excommunicatione hujusmodi malitiose perstiterint, statuimus, ut in fine corpora ipsorum non tradantur ecclesiasticae sepulturae, nisi plene satisfecerint de praemissis: et ne filii eorum vel nepotes, ad clericatum, et ad beneficium ecclesiasticum admittantur: neque ipsi rei aliquatenus absolvantur, quousque ecclesiae de omnibus deperditis et damnis integre fuerit satisfactum: et dioecesanus praedictis reis, talem poenitentiam infligat, qua ceteri a talibus arceantur.</p>
                </div>
                <div>
                    <head>Capitulum 2</head>
                    <p>(2) De poena illorum qui violent ecclesiarum salvitates.</p>
                    <p>Cum Dominus Jesus Christus verbo pariter et exemplo nos docuerit, quanta reverentia sacrosanctis ecclesiis debeatur, cum vasa non sineret transferri per templum, sicut in evangelio continetur, et vendentes et ementes boves, et oves, et columbas, de templo ejecerit, numulariorum mensas evertendo et pecuniam effundendo: non advertentes istud praedones, aliqui milites, et tyranni, frequenter infringunt ecclesias, et violant salvitates, rapiendo bona contenta ibidem, nonnunquam homines in ecclesiis et salvitatibus capiendo, aliquoties verberando, et plerumque, quod pejus est, occidendo.</p>
                    <p>Unde statuimus et praecipimus, quod hujusmodi pestilentes homines, postquam de sacrilegio sic commisso constiterit [1] quos ex tunc in generali monemus et moneri praecipimus, et si moniti talia facere praesumerint, ipso facto excommunicatos esse volumus [2] denuncientur excommunicati diebus Dominicis et festivis: et nunquam ad absolutionis beneficium admittantur, quousque passis injuriam duplum emendaverit, et loco sacro satisfactionem fecerint, quam dioecesanus viderit expedire, et quousque ipsi dioecesano, in cujus contumeliam sacrilegium commissum fuerit, sit congrue satisfactum.</p>
                </div>
                <div>
                    <head>Capitulum 3</head>
                    <p>(3) De religiosis qui impediunt sententias praelatorum.</p>
                    <p>Cum obedientiae virtus in illis personis majorem debeat habere vigorem, quae secundum vitam suae professionis videntur saeculum abjecisse: peccatis exigentibus, inveniuntur aliqui monachi, et plerique alii religiosi, qui suos ordinarios contemnentes, eorum sententias vilipendunt, et suspensi, interdicti, vel excommunicati, Divina praesumunt officia profanare.</p>
                    <p>Quare de communi consilio provide statuimus, ut monachi et ceteri religiosi taliter excedentes, de dioecesibus, in quibus talia perpetrare praesumunt, expellantur in perpetuum, vel ad tempus; et abbates, vel priores eorum, ad ejiciendum eosdem, si necesse fuerit, a dioecesanis suis per censuram ecclesiasticam compellantur.</p>
                </div>
                <div>
                    <head>Capitulum 4</head>
                    <p>(4) De poena laicorum qui saziunt possessiones ecclesiarum.</p>
                    <p>Inhibemus et monemus, ac in generali moneri praecipimus, universos barones, ballivos, milites, communitates, et personas alias saeculares, ne ecclesias, prioratus, domos, possessiones, et res alias in quarum possessione pacifica sunt vel erunt ecclesiae, aut praelati, abbates, priores, rectores, et alii ecclesiarum administratores saziant, et occupent, aut occupari faciant, vel saziari.</p>
                    <p>Illos autem qui contra hujusmodi inhibitionem, et post monitiones in generali factas facere praesumpserint vel venire, excommunicationi subjacere decernimus ipso facto.</p>
                </div>
                <div>
                    <head>Capitulum 5</head>
                    <p>(5) Ne persona ecclesiasticae agant vel respondeant in foro saeculari.</p>
                    <p>Inhibemus, et monemus universas personas ecclesiasticas, ne agant vel respondeant, vel se applegient in foro saeculari, de his quae ad ecclesiasticum, non ad forum pertinent saeculare, nisi hoc fecerint de suorum licentia praelatorum, vel vices gerentium eorumdem.</p>
                    <p>Eos autem qui contra hujusmodi monitionem et inhibitionem facere vel venire praesumpserint, excommunicatos esse volumus ipso facto.</p>
                    <p>Illos autem qui personas ecclesiasticas compulerint, vel compellere voluerint ad praedicta, eidem sententiae decernimus subjacere.</p>
                </div>
                <div>
                    <head>Capitulum 6</head>
                    <p>(6) Ne clerici sint advocati in foro saeculari.</p>
                    <p>Inhibemus universis religiosis, et clericis beneficiatis Burdegalensis provinciae, ut non sint advocati in foro saeculari, nisi pro se, vel conjunctis.</p>
                    <p>Eos autem qui contra hanc inhibitionem advocationis officium praesumpserint exercere, excommunicationis vinculo innodamus.</p>
                    <p>Et eidem excommunicationi supponimus omnes religiosos, et clericos, qui assessores vel consiliarii fuerint contra ecclesiae libertatem.</p>
                </div>
                <div>
                    <head>Capitulum 7</head>
                    <p>(7) Quae forma sit in confectione testamentorum servanda.</p>
                    <p>Cum ad episcoporum spectet officium, ut extremae legitimae voluntates fidelium effectui mancipentur: praecipimus et mandamus, ut tam clerici quam laici, cum sua voluerint condere testamenta, vel ultimas voluntates, proprium advocent capellanum, et coram ipso, et idoneis testibus, sua legitime ordinent testamenta vel ultimas voluntates.</p>
                    <p>Capellani vero ad suas ultimas voluntates, duos, vel unum, advocent vicinos capellanos, vel subcapellanos, si possint commode.</p>
                    <p>Quod nisi fecerint, dioecesani arbitrio graviter puniantur, quousque per provinciale concilium certa poena contra transgressores hujusmodi statuatur.</p>
                </div>
                <div>
                    <head>Capitulum 8</head>
                    <p>(8) De forma absolutionis infirmorum excommunicatorum.</p>
                    <p>Cum quidam simplices capellani parochianos suos excommunicatos in mortis articulo laborantes, cum juramento quod haeredes eorum stent juri, indifferenter absolvant, licet plerique de dictis personis sint pro re manifesta vel re judicata excommunicationis vinculo innodati: firmiter prohibemus, ne aliqua ecclesiastica persona aliquem excommunicatum pro re manifesta, vel pro re judicata praesumat absolvere, nisi ab ipso infirmo, vel aliquo nomine ipsius, adversario ejusdem infirmi prius fuerit satisfactum, nisi per inopiam valeat probabiliter excusari.</p>
                    <p>Si vero ab aliquo, non servata forma hujusmodi, infirmus excommunicatus fuerit absolutus: absolvens, adversario defuncti ad interesse in solidum teneatur.</p>
                </div>
                <div>
                    <head>Capitulum 9</head>
                    <p>(9) De poenis contra litigantes et judices abusores.</p>
                    <p>Quia propter favorem quem indiscreti judices et maligni student impendere apostolicarum abusoribus litterarum, varii et diversi reperiuntur modi praedictis litteris abutendi: de consilio et assensu suffraganeorum nostrorum et approbatione concilii, omnes praelatos Burdegalensis provinciae, necnon subditos regulares et saeculares, qui judices esse possunt, monemus et moneri praecipimus, ut in causis sibi commissis a sede apostolica vel legatis ipsius, et etiam committendis, juris ordinem studeant fideliter observare: et nullos audiant qui contra adversarium suum non habent aliquid quaestionis.</p>
                    <p>Nec etiam illos audiant, qui litteras apostolicas ad futuras trahunt controversias, quae nondum fuerant tempore impetrationis exortae.</p>
                    <p>Nec audiant eos, qui aliquem super uno negotio, vel etiam malitiose super pluribus personalibus actionibus, quae commodius possent sub uno judice terminari, per varias litteras coram diversis judicibus trahere non formidant.</p>
                    <p>Nec permittant, quod reus actorem eodem tempore ad diversa loca, vel indeterminate ad villam quae commune cum villis ejusdem provinciae habet vocabulum, evocet per litteras eorumdem, vel etiam per litteras aliorum.</p>
                    <p>Nec illos audiant, qui ad locum non insignem, in quo non possit jurisperitorum copia inveniri, adversarium postulant evocari.</p>
                    <p>Nec illos, qui per generalem clausulam et quidem alii, plures quam quatuor evocari desiderant ab eisdem.</p>
                    <p>Nec se, propter aliquorum favorem, die ad procedendum partibus assignata, audeant absentare, seu etiam occultare.</p>
                    <p>Et si conservatores fuerint, non se intromittant, nisi de manifestis et notoriis, sicut in novis decretalibus continetur.</p>
                    <p>Si vero subditi aut praelati, authoritate concilii provincialis generaliter moniti, praedictis abusionibus, vel alicui earum, scienter praesumpserint consentire, seu alii abusioni in jure expressae: nos ipsos ab officio et beneficio suspendimus, justitia mediante: cujusmodi suspensionem si per quadraginta dies sustinuerint, excommunicationis vinculo innodamus.</p>
                    <p>Poenas autem praedictas, quas pravis judicibus Burdegalensis provinciae infligimus, litigantibus ejusdem provinciae, litteris apostolicis abutentibus, similiter duximus infligendas.</p>
                    <p>A sententiis autem excommunicationis vel interdicti, in praemissis constitutionibus provincialibus promulgatis, poterit dioecesanus quilibet subditis suis absolutionis beneficium impertiri.</p>
                </div>
                <div>
                    <head>Capitulum 10</head>
                    <p>(10) De non audiendis causis in locis religiosis.</p>
                    <p>Cum religiosarum personarum et monasteriorum quietem praelati debeant procurare, ut ipsi religiosi in contemplatione manentes, Divinae possint liberius inservire majestati: canonica statuta sequentes, districte praecipimus et mandamus praelatis, et omnibus clericis et laicis universis, ne infra basilicas vel claustra regularium conventualium litigare praesumant, vel aliquatenus audire litigantes.</p>
                    <p>Quod si facere praesumpserint, postquam istud praeceptum eis fuerit publicatum: nos transgressores dicti praecepti sub districta ponimus sententia interdicti.</p>
                </div>
                <div>
                    <head>Footnotes</head>
                    <p>[1] Open round brackets here.</p>
                    <p>[5] Close round brackets here.</p>
                </div>
            </div>
        </body>
    </text>
</root>
