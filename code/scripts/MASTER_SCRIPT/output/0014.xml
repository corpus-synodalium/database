<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Utrecht</title>
                <recordID>0014</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1293-04-21</origDate>
                <dateNotes/>
                <origPlace>Utrecht</origPlace>
                <diocese>Utrecht</diocese>
                <province>Cologne</province>
                <country>Netherlands</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 14</p>
                <p>Year: 1293</p>
                <p>Month: 4</p>
                <p>Day: 21</p>
                <p>Circa: None</p>
                <p>DatingNotes: None</p>
                <p>Place: Utrecht</p>
                <p>Diocese: Utrecht</p>
                <p>Province: Cologne</p>
                <p>CountryModern: Netherlands</p>
                <p>Latitude: 52.083</p>
                <p>Longitude: 5.1</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Jan van Zyrik</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Joosting, Bronnen, V, 60-68</p>
                <p>EditionOther: Hartzheim IV, 17-19</p>
                <p>SourceNotes: None</p>
                <p>TranscriptionNotes: None</p>
                <p>BaseText: Data Capture</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Johannis de Zyrich epistola secunda.</p>
                    <p>Johannes, Dei et apostolice sedis gracia episcopus Traiectensis, universis etc.</p>
                    <p>Cum ad honorem et laudem Dei omnipotentis et salutem animarum subditorum nostrorum et libertatem ecclesie et personarum ecclesiasticarum inediam vobis tenore presentis quedam statuta jure duximus publicanda et statuere et addere aliqua, que ad horum statum faciant et commodum subditorum, eadem vobis presencium tenore intimamus, et per vos volumus subditis nostris intimari sollempniter et, sicut intimata fuerint, mandamus et precipimus inviolabiliter observari.</p>
                </div>
                <div>
                    <head>Capitulum 1</head>
                    <p>(1) In primis statuimus, ut mores clericorum et actus et maxime sacerdotum in melius reformentur continenter et caste vivere studeant universi, quatinus in conspectu Dei puro corde et mundo corpore valeant celebrare.</p>
                </div>
                <div>
                    <head>Capitulum 2</head>
                    <p>(2) Item a crapula et ebrietate omnes se abstineant diligenter.</p>
                    <p>Abusum quorundam clericorum penitus decernimus abolendum, qui in quibusdam partibus ad potus equales se obligant potatores, et ut ille judicio talium plus laudatur; qui plures inebriat et calices fecundiores exhaurit.</p>
                </div>
                <div>
                    <head>Capitulum 3</head>
                    <p>(3) Item clerici et maxime sacerdotes officia vel commercia secularia et maxime inhonesta devitent nec studeant exercere, symonie vicium et species usurarum districtius fugientes.</p>
                </div>
                <div>
                    <head>Capitulum 4</head>
                    <p>(4) Item, ne portent arma illicita, districtius inhibemus.</p>
                </div>
                <div>
                    <head>Capitulum 5</head>
                    <p>(5) Item, ne sacerdotes ultra tres compatres ad puerum de sacro fonte levandum admittant, districtius inhibemus.</p>
                </div>
                <div>
                    <head>Capitulum 6</head>
                    <p>(6) Item statuimus, quod ter caput pueri in aqua ponant nisi fuerit debilis vel infirmus vel frigidum tempus.</p>
                    <p>Tunc aqua super caput pueri per manum sacerdotis ter fundatur, ne propter submersionem vel frigiditatem seu debilitatem puer extinguatur et moriatur.</p>
                </div>
                <div>
                    <head>Capitulum 7</head>
                    <p>(7) Item frequentem usum tabernarum sacerdotibus inhibemus.</p>
                </div>
                <div>
                    <head>Capitulum 8</head>
                    <p>(8) Item inhibemus, ne aliquis sacerdos missam celebret, nisi prius de horis canonicis matutinas et primam dixerit.</p>
                </div>
                <div>
                    <head>Capitulum 9</head>
                    <p>(9) Item presbiter lapsus in mortali peccato non celebret missam, nisi antea fuerit confessus.</p>
                </div>
                <div>
                    <head>Capitulum 10</head>
                    <p>(10) Item sacerdotes vestes decentes portent nimia brevitate vel longitudine non notandas.</p>
                </div>
                <div>
                    <head>Capitulum 11</head>
                    <p>(11) Item ludos theatrales spectacula et larvarum ostensiones in ecclesiis et cymiteriis fieri prohibemus.</p>
                </div>
                <div>
                    <head>Capitulum 12</head>
                    <p>(12) Item nullus presbiter in die duas missas audeat celebrare, nisi necessitas jure permissa permittat.</p>
                    <p>Et tunc in priori missa ablucionem post sanguinem non sumat.</p>
                </div>
                <div>
                    <head>Capitulum 13</head>
                    <p>(13) Item presbiteri parrochiales sepius populum suum habeant commonitum, ut, si aliquis infirmetur, cicius pro sacerdote mittat, ut confiteatur et sacramenta ecclesie accipiat; que sine pecunie exactione precipimus exhiberi.</p>
                </div>
                <div>
                    <head>Capitulum 14</head>
                    <p>(14) Item inhibemus, ne quis crisma vel oleum sacrum ab aliquo episcopo accipiat quam a nobis.</p>
                </div>
                <div>
                    <head>Capitulum 15</head>
                    <p>(15) Item presbiteri prohibeant subditis suis, ne pueri baptizandi diu teneantur.</p>
                </div>
                <div>
                    <head>Capitulum 16</head>
                    <p>(16) Item ut nullus pater vel mater proprium infantem de sacro fonte presumat levare, prohibemus.</p>
                </div>
                <div>
                    <head>Capitulum 17</head>
                    <p>(17) Item prohibemus, ne sacerdotes et procuratores ecclesiarum calices et sacra vasa libros et ornamenta ecclesie apud cauwersinos vel alios pignori exponant, nisi evidens necessitas ipsius ecclesie hoc requirat.</p>
                    <p>Et tunc hoc fiat de consensu illorum quorum interest, alioquin impignorantes et recipientes sint ipso facto excommunicati.</p>
                </div>
                <div>
                    <head>Capitulum 18</head>
                    <p>(18) Item prohibemus, ne aliquis contrahat matrimonium temporibus prohibitis et clamdestinum sub pena excommunicacionis, et ne aliquis intersit eisdem sub pena in jure expressa.</p>
                    <p>Exprimantur [1] et tempora.</p>
                </div>
                <div>
                    <head>Capitulum 19</head>
                    <p>(19) Item statuimus, ut custodes de cetero portent tonsuram clericalem.</p>
                    <p>Item prohibemus, ne bigami recipiant custodias regendas, quia sunt previlegio clericali penitus exuti, nisi adeo sint tenues et exiles, quod clerici ex eis non possint sustentari.</p>
                    <p>Et hoc nostro arbitrio vel nostri officialis relinquatur ordinandum.</p>
                </div>
                <div>
                    <head>Capitulum 20</head>
                    <p>(20) Item prohibemus, ne aliqui, qui mortem sibi consciverunt vel seipsos laqueo suspendendo aut qui suspensi decollati vel rotati aut alias propter suum scelus interfecti, in ecclesiis vel cymiteriis sepeliantur, nisi de nostra vel officialis nostri licencia speciali.</p>
                </div>
                <div>
                    <head>Capitulum 21</head>
                    <p>(21) Item prohibemus per penam suspensionis et excommunicacionis late sentencie in hiis scriptis, ne aliquis decanus vel provisor de causis matrimonialibus vel heresis se aliquatenus intromittat sed ad civitatem Traiectensem, ubi est copia jurisperitorum, transmittat.</p>
                </div>
                <div>
                    <head>Capitulum 22</head>
                    <p>(22) Item prohibemus, ne layci se intromittant de decimis novalium, sed ad illos perveniant, ad quos de jure pertinere noscuntur.</p>
                </div>
                <div>
                    <head>Capitulum 23</head>
                    <p>(23) Item statuimus, si clericus vel presbiter capiatur, parrochia illa sit ipso facto interdicta.</p>
                    <p>Et si deducitur extra illam parrochiam captivus, parrochia illa in qua captivus detinetur sit similiter interdicta, quousque a vinculis absolvatur et nobis ac captivo fuerit plenarie satisfactum.</p>
                    <p>Si vero interficiatur vel mergatur, quod absit, ille decanatus, in quo tale delictum est perpetratum, maneat ipso facto totaliter interdictus, donec nobis et amicis occisi fuerit facta condigna emenda.</p>
                </div>
                <div>
                    <head>Capitulum 24</head>
                    <p>(24) Item precipimus sub pena excommunicacionis, quod cauwersinos  et alios alienigenas fenus publice exercentes et publicos usurarios et hereticos et statuarios contra libertatem et jurisdictionem ecclesiasticam et falsarios nostre monete vel sigillorum nostrorum vel nostri officii, nisi ad gremium matris ecclesie revertantur et absolvantur, bis in anno auctoritate nostra denunciari publice excommunicatos, videlicet prima dominica Adventus Domini et dominica post Cineres videlicet Inuocauit me.</p>
                    <p>Nec ab eisdem oblaciones recipiantur nec eisdem ecclesiastica sacramenta ministrentur et ad sepulturam ecclesiasticam minime admittantur.</p>
                </div>
                <div>
                    <head>Capitulum 25</head>
                    <p>(25) Item inhibemus omnibus laycis sub pena excommunicacionis late sentencie in hiis scriptis, ne clericos cogant stare juri coram eis vel arrestent bona eorum per justiciam secularem nec se de reconciliacionibus ecclesiarum vel cymiteriorum aliquatenus intromittant.</p>
                </div>
                <div>
                    <head>Capitulum 26</head>
                    <p>(26) Item, ne aliqui clerici vel layci ecclesias destructas per diluvium vel per incendium vel alias quocunque modo ad alia loca transferant sine nostra licencia speciali, penitus inhibemus.</p>
                    <p>Et si facta fuerit translacio, monemus illos sub pena excommunicacionis sentencie late in hiis scriptis, ut infra mensem a tempore noticie nobis et passo injuriam satisfaciant de premissis.</p>
                </div>
                <div>
                    <head>Capitulum 27</head>
                    <p>(27) Item precipimus oraciones fieri pro pace et statu ecclesie Traiectensis reformando, videlicet septem psalmos sex feriis per singulos.</p>
                </div>
                <div>
                    <head>Capitulum 28</head>
                    <p>(28) Item prohibemus sub pena excommunicacionis sive suspensionis, ne aliquis sacerdos aliquos excommunicatos sepeliat in ecclesiis vel cymiteriis violatis seu eciam interdictis.</p>
                </div>
                <div>
                    <head>Capitulum 29</head>
                    <p>(29) Item precipimus, ut quilibet curatus sive investitus habeat versus de casibus episcopalibus, de quibus soli episcopi et eorum superiores habent absolvere seu illi, qui ab eisdem habent potestatem.</p>
                    <p>Et primo casus legantur in latino et postea lingua materna populo exponantur isti versus:</p>
                    <p>Casus episcopales:</p>
                    <p>Qui facit incestum, deflorans aut homicida,</p>
                    <p>Sacrilegus, patrum percussor vel sodomita,</p>
                    <p>Transgressor voti, perjurus sortilegusque,</p>
                    <p>Et mentita fides, faciens incendia, prolis</p>
                    <p>Oppressor, blasphemus, hereticus, omnis adulter,</p>
                    <p>Pontificem super hiis semper devictus adibit.</p>
                </div>
                <div>
                    <head>Capitulum 30</head>
                    <p>(30) Item precipimus, quod curati habeant decretalem Quia periculosum, que est in rubrica De sentencia excommunicacionis et est dictum pape Innocencij IIIIti.</p>
                    <p>Et legatur populo et exponatur lingua materna, ut sciat populus, quo modo vitari debeant excommunicati ab episcopo.</p>
                </div>
                <div>
                    <head>Capitulum 31</head>
                    <p>(31) Item habeant decretalem De penis, que incipit Licet, que loquitur de avariciis archidiaconorum, et illam similiter exponant laycis lingua materna.</p>
                </div>
                <div>
                    <head>Capitulum 32</head>
                    <p>(32) Item precipimus, ne aliquis de antiquo erismate baptizet nec de aliquo quam de illo novo, quod de nostra largicione vel nostra concessione acceperit nisi preoccupante morte.</p>
                    <p>Et qui contrarium fecerint, noverint, se dampnacionis sentenciam pertulisse manifestam.</p>
                    <p>Hec statuta precipimus inviolabiliter observari et in qualibet ecclesia parrochiali haberi; et sub pena excommunicacionis late sentencie in hiis scriptis volumus predicta statuta nova et antiqua per sacerdotes quater in anno diebus feriatis et festivis publicari et exponi populo diligenter, videlicet in festo Pentecostes in festo Michaelis et in festo Circumcisionis et in prima dominica post Cineres videlicet Inuocauit.</p>
                </div>
                <div>
                    <head>Explicit</head>
                    <p>Actum et datum anno Domini Mo.CCo.XCo tercio, proxima feria tercia post beati Tyburcij et sociorum eius.</p>
                    <p>Et hec statuta sunt postmodum per Wilhelmum Traiectensem episcopum rata habita [2] et confirmata.</p>
                </div>
                <div>
                    <head>Footnotes</head>
                    <p>[1] Originally Exprima(n)tur.</p>
                    <p>[2] Edition has ratahabita, probably an error.</p>
                </div>
            </div>
        </body>
    </text>
</root>
