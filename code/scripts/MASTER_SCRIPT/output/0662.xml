<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Bordeaux</title>
                <recordID>0662</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1263-03-18</origDate>
                <dateNotes/>
                <origPlace>Bordeaux</origPlace>
                <diocese>Bordeaux</diocese>
                <province>Bordeaux</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 662</p>
                <p>Year: 1263</p>
                <p>Month: 3</p>
                <p>Day: 18</p>
                <p>Circa: None</p>
                <p>DatingNotes: None</p>
                <p>Place: Bordeaux</p>
                <p>Diocese: Bordeaux</p>
                <p>Province: Bordeaux</p>
                <p>CountryModern: France</p>
                <p>Latitude: 44.837912</p>
                <p>Longitude: -0.579541</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Pierre de Roncevault</p>
                <p>IssuingAuthorityAlt: None</p>
                <p>RegnalStart: 1262</p>
                <p>RegnalEnd: 1270</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Avril, Statuts, V, 24-28</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Incipiunt constitutiones sinodales domini Petri Burdigalensis archiepiscopi facte anno Domini millesimo ducentesimo sexagesimo [1] tertio in synodo Paschali XV kalendas aprilis.</p>
                </div>
                <div>
                    <head>Capitulum 1</head>
                    <p>(1) Cum ex vigiliis que sunt in ecclesiis frequenter multa turpia insequantur et frequentissime vulnera inferantur, propter que eedem ecclesie reconciliatione, que per solos episcopos fieri habet, indigere noscuntur, statuimus et firmiter prohibemur ne decetero in dictis ecclesiis vel cimiteriis vigilie fiant, ceterum luminaria et alia que ex pia devotione fidelium provenire consueverunt fieri precipimus et mandamus.</p>
                </div>
                <div>
                    <head>Capitulum 2</head>
                    <p>(2) Rursus cum ex ballatione que in festo sanctorum Innocentium in quibusdam ecclesiis fieri inolevit multe rixe, contentiones et turbationes tam in divinis officiis quam alias consueverunt provenire, predictas ballationes ulterius sub interminatione anathematis fieri prohibemus, necnon et episcopos in predicto festo creari, cum hoc in ecclesia Dei ridiculosum existat, et ex hoc dignitas episcopalis ludibrio fiat.</p>
                    <p>Divina tamen officia, prout melius et honestius fieri poterit, ut in aliis festivitatibus in festo celebrentur predicto.</p>
                </div>
                <div>
                    <head>Capitulum 3</head>
                    <p>(3) In eadem.</p>
                    <p>Cum de jure fructus beneficiorum vacantium existere debeant successorum, ipsos fructus per mandatum nostrum ad opus eorumdem successorum volumus et statuimus custodiri, ita quod nullus alius quicquid percipiat de eisdem.</p>
                    <p>Item dicentes de bonis rectorum decedentium, que constiterint esse de bonis ecclesiarum quibus prefuerunt iidem rectores, nisi ipsi rectores dum viverent aliter disposuerint de eisdem.</p>
                    <p>Commendas quoque ecclesiarum vacantium, secundum quod ipsarum collationes ad nos et ad nullum alium volumus et dicimus pertinere, inhibentes ne de hiis se aliquis alius intromittat, excommunicationis pena in premissis tribus articulis contra facientibus infligentes.</p>
                </div>
                <div>
                    <head>Capitulum 4</head>
                    <p>(4) In eadem.</p>
                    <p>Mulieres de una parochia non admittantur ad matrimonia in alia parochia, nisi de expressa licentia capellani prioris.</p>
                    <p>Idem de viris dicimus, si ad parochiam mulieris accedant, nam an sint excommunicati, vel alia inhabilitate affecti, melius norunt proprii capellani.</p>
                </div>
                <div>
                    <head>Capitulum 5</head>
                    <p>(5) Preterea presbiteri qui non sunt de hac civitate vel diocesi oriundi non admittantur in civitate vel diocesi ad celebrandum ut presbiteri divina, cum ignoretur an presbiteri existant, aut irregularitate aliqua sint nodati, alioquin tam celebrantes quam admittentes eosdem excommunicationis sententie se noverint subjicere.</p>
                </div>
                <div>
                    <head>Capitulum 6</head>
                    <p>(6) In eadem.</p>
                    <p>Quia ex duello Gallorum quod in partibus istis tam in scolis grammatice quam aliis fieri inolevit nonnula mala aliquociens sunt exorta, sub interminatione anathematis prohibemus ne amodo duellum fiat predictum, cum hoc tam mali materia quam temporis amissio existere dignoscatur.</p>
                </div>
                <div>
                    <head>Capitulum 7</head>
                    <p>(7) In eadem.</p>
                    <p>Presbyteri et ceteri, dignitates, personatus vel administrationes habentes, dalmaticis non utantur, sed capas clausas, et supertunicalia clausa portent, nisi in parte ista probabilitas vel necessitas ipsos reddiderit excusatos.</p>
                </div>
                <div>
                    <head>Capitulum 8</head>
                    <p>(8) In eadem.</p>
                    <p>Statuimus, et sub pena anathematis prohibemus, ne archidiaconi, archipresbiteri, vel alii capellani chrisma dent vel ministrent privilegiatorum ecclesiis, cum ipsi diocesanis suis reddere vel facere denegent jura sua.</p>
                    <p>Nullus quoque presbyter parochianis vel hominibus ipsorum utriusque sexus sacramenta vel sacramentalia administret sine nostra licentia speciali.</p>
                </div>
                <div>
                    <head>Capitulum 9</head>
                    <p>(9) Rectores ecclesiarum, qui in scolis vel alibi de nostra licentia sunt absentes, bonos et sufficientes substitutos dimittant nobis primitus presentatos, quibus de bonis ipsorum beneficiorum sic congruam portionem assignent, quod ipsi de sibi assignato, prÃªter illud quod dabunt eisdem, etiam possint suffere tam in procurationibus quam in aliis honera consueta.</p>
                    <p>Item dicimus de illis ad quos ecclesie pertinent pleno jure.</p>
                </div>
                <div>
                    <head>Capitulum 10</head>
                    <p>(10) In eadem.</p>
                    <p>Cum illis quibus predicamus non debeamus existere honerosi, considerantes ecclesiarum istius dyocesis facultates, statuimus quod archidiaconi et archipresbyteri duobus ferculis in procurationibus suis cum eos recipiunt, et iidem archidiaconi quinque evectionibus et octo personis, archipresbiteri vero duabus evectionibus et quatuor personis, dum visitant, sint contenti, cum et nos secundum formam hujusmodi evectionum nostrarum numerum moderemur.</p>
                    <p>Nullus quoque in procurationibus predictis nec etiam in nostra aliquem invitare presumat, nec possit dici ex procurationibus ipsis aliquem plus debito pregravari, sola nocte pernoctent, iidem archidyaconi et archipresbiteri in locis in quibus ratione procurationis vel visitationis duxerunt declinandum, in mane exinde sine prandio recedentes.</p>
                    <p>Nichil procuratione petant vel recipiant, nec eisdem presentibus vel absentibus ministrentur.</p>
                    <p>Questas in frumento, vino, avena, vel aliis quibuscumque facere non presumant, cum in jure sint hujusmodi exactiones interdicte.</p>
                    <p>Per ipsos quoque teneri assisias prohibemus, sed de causis minoribus cognoscere poterunt cum ecclesias visitabunt.</p>
                    <p>In omnibus autem premissis casibus, ut melius observentur, transgressoribus penam excommunicationis infligimus ipso facto.</p>
                </div>
                <div>
                    <head>Capitulum 11</head>
                    <p>(11) In eadem.</p>
                    <p>Cum in ista dyocesi sint quidem pauperes capellani qui presunt ecclesiis in quibus ad aliqua monasteria jus pertinet patronatus, statuimus ut iidem patroni infra mensem pro victu suo de bonis suis certam portionem assignent eisdem, que ad minus CCC solidos valeant annuatim, alioquin nos ipsos ad id censura debita compellemus.</p>
                </div>
                <div>
                    <head>Capitulum 12</head>
                    <p>(12) In eadem.</p>
                    <p>Cum cultus divini nominis diminui non debeat sed augeri, statuimus quod in prioratibus, in quibus olim duo monachi morabantur, amodo ab illis qui predictos prioratus tenent, continue teneantur, et ad alendum eosdem illi qui dictorum prioratuum fructus percipiunt, censura ecclesiastica compellantur.</p>
                </div>
                <div>
                    <head>Capitulum 13</head>
                    <p>(13) In eadem.</p>
                    <p>Prohibemus ne Ecclesie clerici vel alie persone que sub protectione Ecclesie consistunt in villis, castris, civitatibus vel aliis locis, contribuant ad tallias, vel collectas quascumque contingit fieri ratione exercituum vel guerrarum, cum ex hoc predicte ecclesie et persone multorum odium et offensam et maximum in personis et rebus possent incurrere detrimentum.</p>
                    <p>Illos quoque qui ad hoc pignorando, bona capiendo ipsorum vel aliis modis, aliquid compulserint de eisdem excommunicationi decrevimus subjacere.</p>
                </div>
                <div>
                    <head>Capitulum 14</head>
                    <p>(14) In eadem.</p>
                    <p>Statuimus ut [2] solis raptis, invasis et judicatis monitiones parituris ecclesiasticis concedantur.</p>
                </div>
                <div>
                    <head>Footnotes</head>
                    <p>[1] Originally [sexagesimo].</p>
                    <p>[2] Originally [ut].</p>
                </div>
            </div>
        </body>
    </text>
</root>
