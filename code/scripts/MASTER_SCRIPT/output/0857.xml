<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Nicosia</title>
                <recordID>0857</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1353</origDate>
                <dateNotes/>
                <origPlace>Nicosia</origPlace>
                <diocese>Nicosia</diocese>
                <province>Nicosia</province>
                <country>Cyprus</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 857</p>
                <p>Year: 1353</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: part of Synodicum Nicosiense, compiled ca. 1340 with some later additions</p>
                <p>Place: Nicosia</p>
                <p>Diocese: Nicosia</p>
                <p>Province: Nicosia</p>
                <p>CountryModern: Cyprus</p>
                <p>Latitude: 35.166667</p>
                <p>Longitude: 33.366667</p>
                <p>PlaceNotes: Raised to Archbishopric in 1197</p>
                <p>Classification: Diocesan</p>
                <p>IssuingAuthority: Philippe de Chambarlhac</p>
                <p>IssuingAuthorityAlt: None</p>
                <p>RegnalStart: 1344</p>
                <p>RegnalEnd: 1361</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Schabel, Synodicum Nicosiense, 268-71</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Data Capture</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Constitutiones Philippi archiepiscopi Nicosiensis.</p>
                    <p>Anno Domini MCCCL.</p>
                    <p>In Christi nomine, amen.</p>
                    <p>Nos, Philippus, permissione Divina et sanctae sedis apostolicae gratia Nicosiensis archiepiscopus, considerantes quod perversorum audacia exigit ut praesentes nostras constitutiones ordinemus et faciamus ad omne scandalum inter Francos et Graecos evitandum, de voluntate et assensu venerabilium virorum, dominorum Salvi de Cypro decani, Alexandri de Alexandria cantoris, Balduini de Clavaro, Adae de Gentraco, et Iacobi Gazantis, canonicorum et capituli nostrae Nicosiensis ecclesiae, ad hoc in camera majori nostri palatii more solito specialiter vocatorum et rogatorum, cum plures non essent tunc praesentes, nec in loco unde ad hoc vocari vel citari deberent de jure vel consuetudine ecclesiae nostrae Nicosiensis praefatae.</p>
                </div>
                <div>
                    <head>Capitulum 1</head>
                    <p>(1) De Franco contrahente cum Graeca.</p>
                    <p>Statuimus et ordinamus, et in nostris constitutionibus scribi mandamus, quod de caetero nullus Francus audeat contrahere cum Graeca, vel Graecus cum Franca, nisi tribus edictis propositis more solito in ecclesiis Francorum secundum formam per praedecessores nostros editam, cum adinvicem contrahunt Franci.</p>
                    <p>Et quod teneatur mulier Graeca quae contrahet seu contrahere velit cum Franco primo recipere sacramentum Confirmationis more Francorum.</p>
                    <p>Et e converso, si sit Graecus qui velit cum muliere Franca contrahere, primo, antequam ad contrahendum admittatur, confirmetur et banna etiam proponantur juxta mores, ut supra, ita quod liberi ex eis procreati seu nati pro Francis habeantur et teneantur, et more Francorum vivere debeant super omnibus sacramentis recipiendis et perficiendis et aliis quibuscumque negotiis per ipsos agendis et sciendis.</p>
                </div>
                <div>
                    <head>Capitulum 2</head>
                    <p>(2) Ut nec Graecus Franco nec Francus Graeco ministrent sacramenta.</p>
                    <p>Item, statuimus et ordinamus quod de caetero nullus presbyter Graecus, cujuscumque status et conditionis existat, audeat sacramenta ecclesiastica vel eorum aliquod ministrare alicui Franco, nisi in casu necessitatis evidentis.</p>
                    <p>Et e converso, quod nullus etiam Francus eodem modo sacramenta ecclesiastica vel aliquod eorum ministrare audeat alicui Graeco, nisi, ut praemissum est, necessitate cogente evidenti.</p>
                    <p>Et quia praemissa consueverunt et solent inter Francos et Graecos plura scandala generare, viam quibuscumque scandalis et malitiis volentes praecludere, cum non simus sola praemissorum excessuum prohibitione contenti, una cum praemissis canonicis et capitulo nostro deliberavimus poenam imponere, ut quos Dei timor a malo non retrahit, saltem coertionis poena restringat, videlicet ut sacerdotes et clerici omnes qui ausi fuerint contra nostras prohibitiones praemissas matrimonia solemnizare, vel sacramenta ministrare, puniantur poenis statutis et declaratis in constitutionibus matrimonia clandestina prohibentibus, et laid excommunicationis sententiam incurrant ipso facto.</p>
                    <p>Quam etiam canonica monitione praemissa, videlicet sex dierum, quorum duos pro primo, duos pro secundo, et reliquos duos pro tertio et peremptorio termino eisdem assignamus [1] sedentes pro tribunali in camera majori nostri palatii, in praesentia dicti capituli ad hoc specialiter vocati et consentientis, contra quoscumque qui dictis constitutionibus et mandatis nostris non obedierint, proferimus in his scriptis.</p>
                    <p>A qua nostra sententia nolumus quod aliqui transgressores dictarum nostrarum constitutionum possint absolvi, nisi imposita sibi poena ad arbitrium nostmm imponenda.</p>
                    <p>Non intendentes per hoc viam praelatis includere quin possint quoscumque Graecos confirmare, volentes se ad ritum Francorum transferre.</p>
                </div>
                <div>
                    <head>Capitulum 3</head>
                    <p>(3) De clericis manus injicientibus in clericos.</p>
                    <p>Item, statuimus et ordinamus quod de caetero non absolvantur presbyteri rixantes qui manus injecerint unus in alium, quantumcumque sit offensa levis, nisi solverint bysantios X, pro labore et satisfactione injuriae, Nicosiensi ecclesiae.</p>
                    <p>Et idem de diaconibus.</p>
                    <p>Subdiaconi autem et alii in minoribus ordinibus constituti, priusquam absolvantur, solvere teneantur bysantios V eodem modo, pro labore et satisfactione injuriae, Nicosiensi ecclesiae.</p>
                </div>
                <div>
                    <head>Capitulum 4</head>
                    <p>(4) Ut in instrumentis manumissionum fiat mentio de sigillo curiae ecclesiasticae.</p>
                    <p>Item, statuimus et ordinamus quod de caetero notarii non audeant publicare instrumenta manumissionum, nisi in ipsis instrumentis fiat mentio de sigillo curiae ecclesiae.</p>
                    <p>Et si facta fuerint instrumenta, quod eisdem non adhibeatur fides, et puniri possint notarii ad arbitrium nostrum aut vicarii vel officialis nostri.</p>
                    <p>Lectae, publicatae, et recitatae fuerunt praedictae constitutiones et ordinationes coram clero et populo in coemeterio sancti Michaelis de Nicosia, congregatis die Dominica Palmarum, sexta decima mensis Martii, anno Domini MCCCLIII, Indictione VI.</p>
                </div>
                <div>
                    <head>Footnotes</head>
                    <p>[1] 'canonica monitione praemissa...et peremptorio termino eisdem assignamus' in parenthesis.</p>
                </div>
            </div>
        </body>
    </text>
</root>
