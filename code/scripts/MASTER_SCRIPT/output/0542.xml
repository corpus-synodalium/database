<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Pavia</title>
                <recordID>0542</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1318</origDate>
                <dateNotes/>
                <origPlace>Pavia</origPlace>
                <diocese>Pavia</diocese>
                <province>Milan</province>
                <country>Italy</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 542</p>
                <p>Year: 1318</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: dated incorrectly to 1317 in edition</p>
                <p>Place: Pavia</p>
                <p>Diocese: Pavia</p>
                <p>Province: Milan</p>
                <p>CountryModern: Italy</p>
                <p>Latitude: 45.183333</p>
                <p>Longitude: 9.15</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Isnardo Tacconi</p>
                <p>IssuingAuthorityAlt: None</p>
                <p>RegnalStart: 1311</p>
                <p>RegnalEnd: 1320</p>
                <p>Delegated: None</p>
                <p>ClassificationNotes: Tacconi was patriarch of Antioch and apostolic administrator of Pavian episcopate </p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Concilia Papiensia, pp166-175</p>
                <p>EditionOther: Sanctae Ticinensis ecclesiae constitutiones et decreta ante annum MCCCCIII per nonnullos sanctissimos dictae ecclesiae antistites aedita. Pavia: Carolus Porrus, 1652, pp 17-23</p>
                <p>SourceNotes: None</p>
                <p>TranscriptionNotes: None</p>
                <p>BaseText: WebDownload</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>In sacristia majoris ecclesiae papiensis, in capitulo ipsius ecclesiae ibidem congregato et collecto de mandato venerabilium virorum dominorum Bonifacii de Frascarolo archidiaconi, Zonfredi de Castana Modoeciensis canonici, vicariorum generalium Reverendi in Christo patris domini fratris Isnardi Dei gratia sanctae antiochenae ecclesiae Patriarchae administratoris in spiritualibus et temporalibus ecclesiae papiensis, ac domini Aegidii de Georgiis vicarii generalis, domini Mascarini de Tacconibus praepositi papiensis, in quo quidem capitulo erant infrascripti canonici dictae majoris ecclesiae papiensis videlicet, dictus dominus Bonifacius archidiaconus, dominus Aegidius de Georgiis vicarius dicti domini praepositi, dominus Girardus archipresbyter, dominus Mussus de Salerna canior, Bellonus Poverinus, Sutinus de Overgnaca, Bergondius Tortus et Guidetus Zazius: praedicti domini canonici nomine et auctoritate dictorum vicariorum et ipsi domini vicarii auctoritate eis commissa a praefato domino Patriarcha administratore infrascriptas constitutiones et statuta faciunt, edunt et constituunt adjicientes aliis statutis synodalibus olim editis a bonae memoriae quondam domino Guidone episcopo papiensi, praedictas constitutiones et statuta synodalia dicti quondam domini Guidonis olim papiensis episcopi taliter confirmantes, quod per ipsas infrascriptis constitutionibus hodie conditis nullum praejudicium generetur; sed omnia instrumenta statuta et constitutiones in sua permaneant firmitate, acta et declarata et divulgata infrascripta et subscripta super gradum sancti Stephani majoris ecclesiae papiensis in mane, in generali synodo cleri papiensis die mercurii sextodecimo februarii, in capite jejunii sub anno domini M.cccxvii. XV. indictione praesentibus dominis. [1]</p>
                    <p>Nos Bonifacius de Frascarolo Archidiaconus papiensis et Zonfredus de Castana canonicus Modoeciensis, reverendi patris domini fratris Isnardi Dei gratia sanctae anthiochenae ecclesiae patriarchae administratoris in spiritualibus et temporalibus ecclesiae papiensis vicarii generales et in omnibus et singulis spiritualibus causis spirituales, dicto domino patriarcha administratore apud sedem apostolicam existente, pro utilitatibus subditorum et animarum suarum salute soliciti de consilio et voluntate praedicti capituli ecclesiae papiensis infrascripta statuta et ordinamenta adjicienda statutis aliis ad tollendas et minuendas lites et reprimendos subditorum excessus ad honorem Dei et beatae Mariae semper Virginis, Beati Syri confessoris, nostri domini Papae et sanctae romanae ecclesiae et praedicti domini Patriarchae administratoris ordinamus, edimus et firmamus statuentes et praecipientes ea in civitate et dioecesi papiensi elapso mense post publicationem ipsarum inviolabiliter observari, auctoritate reservata nobis declarationis eorum, si dubium aliquod emergeret super ipsis, salva semper auctoritate domini papae legatorumque ipsius et domini patriarchae administratoris praedicti.</p>
                </div>
                <div>
                    <head>Capitulum 1</head>
                    <p>(1) De constitutionibus.</p>
                    <p>Constitutiones nostras et alias synodales ecclesiae papiensis non solum ad clericos ecclesiasticasque personas extendi volumus, verum etiam ad quoscumque laicos in judicio coram nobis agentes, ut constitutionibus ipsis uti valeant et eorum favoribus adjuvari.</p>
                </div>
                <div>
                    <head>Capitulum 2</head>
                    <p>(2) De fide instrumentorum.</p>
                    <p>Ut instrumenta quae fiunt in praesentia episcopi papiensis vel ejus vicarii ad perpetuam fidem in actis curiae conseribantur, jubemus quod nullus notarius in praesentia papiensis episcopi vel ejus vicarii, nisi ipsius domini episcopi vel suae vicariae notarius, praesumat conficere aliquod publicum instrumentum; contra facientes ipso facto sententiam excommunicationis incurrant et instrumenta ipsa nullius valoris existant.</p>
                </div>
                <div>
                    <head>Capitulum 3</head>
                    <p>(3)  Quod credatur inventariis ecclesiarum.</p>
                    <p>Quoniam multi clerici et laici civitatis et dioecesis papiensis in breviaturis et instrumentis amissis bonorum suorum, quae per ecclesias ecclesiasticasve personas, vel alios aliquo jure vel titulo tenebantur, deficiente probatione legitima, res ipsas coguntur amittere in ipsorum damnum non modicum, plurimorum scandalum et tenentium res ipsas periculum animarum; volentes in hoc casu prout possumus providere, statuimus ut praedicti clerici et laici pro ipsis rebus vel occasione ejus quod debetur pro eis contra ecclesias ecclesiasticasve personas vel alias coram nobis agentes uti possint contra ipsos tenentes extimis et inventariis quibuscumque eorum quos conveniunt et praedecessorum vel parentum suorum, quibus sic fides adhibeatur legitima, ac si foret publicum instrumentum omnis juris firmitate vallatum.</p>
                </div>
                <div>
                    <head>Capitulum 4</head>
                    <p>(4) De jurejurando.</p>
                    <p>Usuras repetens vel petente usurario de usuris excipiens seu quomodolibet agens, vel excipiens de usuris, si adversario suo super hoc quod petit vel excipit, detulerit jusjurandum, statuimus quod in hoc casu in usurariorum odium, qui simulatis utuntur contractibus et secretis receptionibus usurarum, jurari debeat, vel juramentum referri; quod si jurare negaverit, vel referre, reputetur confessus; si vero deferenti juramentum retulerit, nec deferens voluerit jurare, eidem super eo quod petit vel excipit, silentium imponatur, nisi ambo vel eorum aliquis usuras non dederint, seu receperint et jurent super haec se nihil scire, vel credere vera non esse quae adversarius ejus petit vel excipit: nihilominus eidem adversario maneat salva contra usurarium ipsum quaelibet alia probandi facultas, ac si juratum non esset, in quibus et aliis omnibus usurarum causis summarie sine strepitu et figura judicii statuimus posse et debere procedi.</p>
                </div>
                <div>
                    <head>Capitulum 5</head>
                    <p>(5) Quod judices saeculares relaxent personas ecclesiasticas.</p>
                    <p>Saepe contingit quod aliqui calliditate utentes clericos et personas ecclesiasticas detentos per eos vel ipsorum consilio, vel mandato inficiantur se illos detinere aut capi fecisse, vel bona seu res ecclesiasticas, quibus clericum spoliaverunt, se asserunt minime habuisse, cum super illorum clericorum relaxatione aut rerum restitutione per judicem ecclesiasticum admonentur, propter quod plerumque facti probatione deficiente de suo dolo et inficiatione videntur commodum reportare.</p>
                    <p>Eapropter ad hujusmodi malitias refrenandas statuimus et firmamus quod contra quoslibet judices et rectores et personas quascumque tam ecclesiasticas, quam saeculares inficiantes se ipsos clericos et persouas ecclesiasticas nullatenus detinuisse et coepisse, vel res ipsas ecclesiasticas vel clericorum habuisse, postquam hoc ab eis per judicem ecclesiasticum requiritur, aut damnum quod asseritur ecclesiis seu clericis intulisse, super quorum emendatione requiruntur vel injuriam minime intulisse, per censuram ecclesiasticam procedatur ac si convicti vel confessi essent super iis, quae inficiantur coram judice competenti, si praestare noluerint sine dilatione ad arbitrium ecclesiasticae curiae solemniter et publice juramentum quod clericum illum et personam ecclesiasticam aut rem ecclesiae seu clerici super cujus relaxatione et restitutione monentur aut impetuntur in suam fortiam non habent nec habuerunt, et quod restituendi non habent aliquam facultatem seu quod damnum vel injuriam super quo impetuntur per sc vel per alium nullatenus intulerunt; ipso quoque juramento nequaquam obstante, possit contra ipsum et alium, qui clericum et praedicta bona detinere dicatur aut damnum vel injurias intulisse, procedi per ecclesiasticum judicem ac si juramentum ipsum praestitum non fuisset.</p>
                </div>
                <div>
                    <head>Capitulum 6</head>
                    <p>(6) De fictis et censibus executioni mandandis.</p>
                    <p>Quoniam cujusque discreti judicis interest lites diminuere et partium laboribus parcere et expensis, ideo statuimus et firmamus ut pensiones et conditiones, census et ficta quaecumque et quandocumque, a quibuscumque tam clericis quam laicis et religiosis in nostra audientia peti contigerit, pro confessis et condemnatis, ac si possessio plena data fuisset, penitus habeantur et sine strepitu judicii et datione libelli summarie cognito de praedictis, pensiones praedictorum seu investiturae petentium sive in scriptis, sive sine scriptis per ecclesiasticos judices vel eorum executores executioni debitae demandentur ac si sententia super praedictis ordine judiciario promulgata fuisset et in rem transisset legitime judicatam.</p>
                </div>
                <div>
                    <head>Capitulum 7</head>
                    <p>(7) De locato et conducto.</p>
                    <p>Multorum clamores recepimus clericorum et laicorum civitatis et dioecesis papiensis quod, cum ipsi, proximis et retroactis temporibus ad adventum in Lornbardiam recordationis felicis serenissimi principis domini Henrici olim Romanorum imperatoris, expulsi fuerint partiali furore de civitate Papiae seu de terris dioecesis ipsius adhaerentibus ei et suis spoliati bonis, illis quoque, quae ab ecclesiis vel aliis collegiis, universitatibus seu personis quibuslibet sub annuis fictis, censibus, conditionibus vel responsionibus quibuscumque tenebant, sic quod durante expulsione praedicta de praedictis rebus nihil percipiebant omnino, tamen super ipsis fictis, censibus, condiciis, quae pro dicto tempore petuntur ab eis, coram nobis indebite molestantur et ob cessationem solutionis ipsorum pro dicto tempore res ipsae dicuntur apertae, idest sine possessore [2] ex quo non modicum scandalum generatur: igitur aequitate pensata, huic scandalo providere volentes, ordinamus et statuimus, quod praedicti expulsi de tempore expulsionis eorum, si nihil perceperunt de rebus quas prius tenebant ab aliis, ad aliquam praedictarum praestationum minime teneantur nec ob cessationem solutionis ipsorumres ipsae intelligantur apertae, dummodo contra occupatorem et detentorem dictorum bonorum, de quibus in judicio faciant plenam fidem, jura et actiones suas cedant illis quibus tenebantur solvere supradicta: quam constitutionem extendi volumus ad ea super quibus coram nobis vel alio judice per citationem vel alio quoquomodo judicium sit inceptum.</p>
                </div>
                <div>
                    <head>Capitulum 8</head>
                    <p>(8) De decimis.</p>
                    <p>Cum super sententiis et mandatis terrenorum judicum exequendis generalibus et spiritualibus juribus multipliciter sit provisum ac statuerimus supra proxime retentores fictorum pro condemnatis haberi, ut investiturae ipsorum velut sententiae executioni mandentur, multo magis statuta et mandata divina, quae non possunt corrigi, mutari vel tolli, celerius debent executioni mandari.</p>
                    <p>Quia igitur statutis et mandatis divinis ac sacrorum canonum institutis census est debitus Deo, praestatio decimarum et decimae praediales dehentur ecclesiis in quorum parochia sita sunt praedia et gravius sit decimas detinere Deo, quam ficta hominibus; statuimus quod si quis pro aliqua parochiali ecclesia in judicio petierit ab aliquo decimas praediales fructuum praediorum sitorum in ipsa parochia, reus interrogetur a judice, utrum ipsa praedia intra fines ipsius parochiae sint nec ne, quod si respondeat ipsa praedia intra fines esse ipsius parochiae vel respondere recuset aut si negaverit, sed probatum fuerit, habeatur pro condemnato ad solutionem decimarum ipsarum et veluti condemnatus et omni exceptione remota, juris remediis solvere compellatur: salvo si laici dicerent dictas decimas legitime se tenere in feudum vel religiosi aliqui seu personae ecclesiasticae quaelibet ad solutionem decimarum ipsarum per privilegium non teneri aut contra parochiales ecclesias legitime praescripsisse vel per eorum aliquem legitima quaelibet opponeretur exceptio, tunc ad haec probanda unus pro tribus arbitrio judicis et peremptorius terminus assignetur infra quem, si quod dixerint probare nequeunt, compellantur ut supra.</p>
                    <p>Cumque invasores et raptores alienarum rerum sint qui decimas non persolvunt et juribus canonico et civili, spoliatione probata, super rebus amissis ac quantitate et extimatione ipsarum, spoliati juramento stetur in odium spoliantis, statuimus quod, postquam constiterit aliquem modo praemisso ad decimarum retentarum solutionem teneri, credatur super quantitate et extimatione decimarum, judicis taxatione praemissa, juramento petentis, quae omnia etiam volumus ad illos extendi, qui in alterius parochia jus percipiendi decimas asserunt se habere.</p>
                    <p>Cum, inter ceteras solicitudines nostras, illa quae ad animarum salutem tendunt et viam quietis magnae nostris subditis parare videntur, mentes nostras efficacius exhiberent maxime super decimis exhibendis, quas summus orbis opifex et universae conditor creaturae velut quoddam tributum voluit ab homine sibi dari, non ex eo quod nostris bonis indigeat, cum sit dives detque cuilibet abundanter, sed ut, per ipsius exhibitionem tributi, universorum obtinere dominium dignoscatur et ministri ejus suis inhaerentes obsequiis, quibus ipsas concessit decimas jure perpetuo possidendas, cum eis, sine diminutione, congrua stipendiorum perceptione laetentur; ideo praesenti constitutione sancimus ut quicumque praelati, rectores, ministri vel presbyteri saeculares et regulares quocumque nomine censeantur ecclesiarum civitatis et dioecesis papiensis tam illos qui ad eos pro confessionibus adierint, quam illos a quibus in aegritudine vocati fuerint, inducant propensius et eis salubri exhortatione suadeant ac praecipiant, quantum possunt, ut decimas in posterum solvant sine difficultate qualibet illis ecclesiis quibus de jure debentur et congrue satisfaciant de retentis, ita quod unigenitus Dei filius Jesus Christus, eos quos suo sanguine pretioso redemit, in servos admittat et filios qui per exhibitarum debitum decimarum dominum cognoverint tributi.</p>
                    <p>Si vero aliqui in sui cordis duritia persistentes satisfacere contempserint de retentis, absolutio seu remissio peccatorum suorum et quaecumque alia ecclesiastica sacramenta a praedictis confessoribus vel aliis quibuscumque presbyteris exemptis et non exemptis tamquam non bene poenitentibus et confessis minime tribuantur eisdem.</p>
                    <p>Et si forte in eadem damnatione usque ad articulum mortis perstiterint, etiamsi de aliis peccatis usuris et male ablatis satisfecerint vel idonee satisdederint et de praedictis praediorum suorum decimis satisfacere seu cautionem praestare idoneam recusaverint, tamquam raptores rerum ecclesiasticarum et sacrilegi et non veri poenitentes et confessi non admittantur ad ecclesiasticam sepulturam, sed eis denegentur omnes solemnitates divinorum, nisi, ipsis morte praeventis, presbyter parochianus ipsorum, receptis prius testimoniis ipsorum seu signis vel indiciis de contritione, et satisfactione praedictarum decimarum, a filiis, haeredibus vel defunctorum amicis cautionem idoneam receperit de reddendis et solvendis hujusmodi decimis sic retentis.</p>
                    <p>Sane cupientes praesentem tam sacram et necessariam constitutionem inviolabiliter et perpetuo observari, trasgressoribus poenam praevidimus apponendam, ut si praelatus, rector vel minister et alius quicumque presbyter exemptus et non exemptus contra praedictam nostram constitutionem attentare praesumpserit pubblice vel occulte, directe vel indirecte, per se vel per alium, noverit se auctoritate praesentis constitutionis in solidorum centum papiensium poenam incurrere ipso facto, nulla monitione praemissa seu sententia proferenda.</p>
                    <p>Sed ne quis praelatus, rector vel clericus seu quivis alius praedictam constitutionem et ea quae in ipsa continentur quomodolibet valeat ignorare, sub eadem poena praecipimus et mandamus omnibus praelatis, rectoribus et ministris et locum eorum tenentibus ecclesiarum civitatis et dioecesis papiensis quatenus, infra duos menses post publicationem constitutionis praedictae, habere debeant exemplum praemissae constitutionis manu et forma publica factum et in suis ecclesiis retinere et in eisdem semel saltem in anno legi facere et publicari et vulgarizari coram populo, sicut melius poterunt et debebunt.</p>
                </div>
                <div>
                    <head>Capitulum 9</head>
                    <p>(9) De raptoribus.</p>
                    <p>Ad refrenandos multiplicatos excessus effrenatae cupiditatis quorumdam civitatis et dioecesis papiensis qui tamquam fures, raptores, spoliatores, occupatores vel invasores bonorum mobilium, se moventium, immobilium seu quorumlibet jurium spiritualium vel temporalium ad ecclesiasticum forum trahuntur, statuimus in quolibet casuum praedictorum summarie sine strepitu et figura judicii ad arbitrium judicantis posse et debere procedi.</p>
                </div>
                <div>
                    <head>Capitulum 10</head>
                    <p>(10) De poenis.</p>
                    <p>Multorum civitatis et dioecesis papiensis sic excrevit malitia, quod suspensionis, interdicti, et excommunicationis sententias non timentes, monitionibus, citationibus et mandatis ecclesiasticorum judicum et canonum institutis obedire contemnunt in hoc sperantes, quod quandocumque absolutionis vel relaxationis sententiarum ipsarum beneficium postulabunt, obtinebunt impune, praestitis juramento juxta formam ecclesiae de parendo juri legitima cautione, injunctaque sibi poenitentia salutari, quam in suarum animarum periculum servare non curant, propter quod ecclesiasticus vigor confunditur, delinquendi crescit praesumptio et justitia vocata dormitat; volentes igitur occasiones tollere contemptorum hujusmodi poena timenda per eos et ohedientiae bonum inducere: statuimus, quod si quis praedictas sententias vel eorum aliquam prolatas vel prolatam ab homine vel a jure in eos aut in ecclesias, conventus vel capitula, loci, universitates eorum pro manifesta offensa, contumacia vel contemptu sustinuerint post publicationem earum per dies quindecim animis induratis et postea juxta formam juris se petierint absolvi vel ecclesiarum, conventuum, capitulorum, locorum vel universitatum eorum sententias relaxari, non absolvantur vel hujusmodi sententiae relaxentur, nisi prius, personarum, universitatum, locorum, capitulorum, et conventuum, excessuum sententiarum et condemnationum qualitate pensata, ad arbitrium judicis pecuniaria poena multentur et solvant, ut quos timor Dei a malo non revocat, metus poenae coerceat temporalis.</p>
                    <p>Praelatos vero rectores et clericos saeculares et regulares ecclesiasticasve personas, dignitates, officia, et ecclesiastica beneficia obtinentes in civitate et dioecesi papiensi, qui praedictas sententias vel earum aliquam in se vel eorum ecclesias, conventus vel capitula per sex menses sustinere praesumpserint, postquam facultatem habuerint se faciendi absolvi, quos trina monitione monemus, ut infra spatium dictorum sex mensium se procurent absolvi et ecclesiarum, conventuum, et capitulorum suorum sententias, relaxari, ex nunc omnibus praedictis dignitatibus, rectoriis, et ecclesiasticis beneficiis, ipso jure privamus, nec non praedictos et quoscumque alios clericos, ecclesiasticasque personas et laicos dictarum civitatis et dioecesis, qui majoris excommunicationis sententiam sustinuerint per annum integrum post pubblicationem ipsius animis induratis, cum habuerint copiam se faciendi absolvi, judicamus suspectos de haeretica pravitate et contra eos tamquam suspectos de haeresi posse procedi, quia contemnere Petri claves et excommunicationem diutius sustinere animo indurato non caret scrupulo haereticae pravitatis.</p>
                </div>
                <div>
                    <head>Capitulum 11</head>
                    <p>(11) De impedientibus officiales episcopatus vel injuriantibus in verbis vel factis.</p>
                    <p>Quorumdam temerarios ausus reprimere cupientes, qui vicarios officiales et nuncios episcopalis curiae papiensis directe vel indirecte impediunt vel molestant verbis, injuriis, minis, aut factis quominus eorum officium indubitanter et libere valeant exercere, seu ad hoc praestant quocumque modo auxilium, consilium, vel favorem, ipsos omnes et singulos clericos vel laicos culpabiles in praedictis vel eorum aliquibus excommunicationis vinculo innodamus et si fuerit universitas vel conventus ecclesiastico supponimus interdicto, a quibus sententiis absolvi nequeant, nisi prius de injuriis, satisfactione praemissa, ad arbitrium episcopi vel officialis ipsius; quod si per sex menses permanserint in eisdem sententiis, tunc si clerici sint usque ad satisfactionem praedictam carceri mancipentur, laici vero ad requisitionem episcopi vel officialis ejus infra mensem post requisitionem ipsam compellantur per judicem saecularem ad satisfactionem praemissam, alioquin si dictus judex fuerit negligens vel remissus, ipsum excommunicationis vinculo innodamus.</p>
                </div>
                <div>
                    <head>Capitulum 12</head>
                    <p>(12) De poenitentiis et remissionibus.</p>
                    <p>Ne in messem alterius aliquis falcem ponat, statuimus ne quis sacerdos saecularis vel religiosus alterius clerici vel laici, excepto mortis articulo imminente, si sacerdotem proprium habere non potest, nisi de licentia papiensis episcopi, vicarii ejus vel proprii sacerdotis, confessiones audiat, eique poenitentiam injungat et absolvat eumdem.</p>
                    <p>Et si quis contra hoc fecerit, ipso facto, excommunicationis vinculo sit astrictus.</p>
                </div>
                <div>
                    <head>Capitulum 13</head>
                    <p>(13) De sententia excommunicationis.</p>
                    <p>Quicumque habet vel tenet cruces, calices, paramenta, et libros seu quaecumque alia bona divino cultui deputata, ad se vel ejus ecclesiam minime pertinentia, ecclesiae illi cujus sunt, infra mensem a tempore publicationis hujusmodi, restituat cum effectu.</p>
                    <p>Et si ignorat cujus ecclesiae fuerint, aut aliam personam cujus fuerint, episcopo papiensi vel ejus vicario debeat consignare; alioquin excommunicationis vinculo sit astrictus.</p>
                </div>
                <div>
                    <head>Footnotes</head>
                    <p>[1] Ellipses inserted here.</p>
                    <p>[2] &quot;idest sine possessore&quot; in italics and parenthesis.</p>
                </div>
            </div>
        </body>
    </text>
</root>
