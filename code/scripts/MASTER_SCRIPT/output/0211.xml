<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Limoges</title>
                <recordID>0211</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1287</origDate>
                <dateNotes/>
                <origPlace>Limoges</origPlace>
                <diocese>Limoges</diocese>
                <province>Bourges</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 211</p>
                <p>Year: 1287</p>
                <p>Month: None</p>
                <p>Day: None</p>
                <p>Circa: Yes</p>
                <p>DatingNotes: 1285x1290; renewed in 1295 by Bp Raynaud de la Porte</p>
                <p>Place: Limoges</p>
                <p>Diocese: Limoges</p>
                <p>Province: Bourges</p>
                <p>CountryModern: France</p>
                <p>Latitude: 45.85</p>
                <p>Longitude: 1.25</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Gilbert de Malemort</p>
                <p>IssuingAuthorityAlt: None</p>
                <p>RegnalStart: 1275</p>
                <p>RegnalEnd: 1294</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Avril, Statuts, VI, 91-98</p>
                <p>EditionOther: Lecler, “Anciens statuts du diocèse de Limoges,&quot; 143-151;</p>
                <p>SourceNotes: dating and other info from Avril, Bourges, 87-90 (includes text at 91-98)</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: Yes</p>
                <p>Transcription: Reviewed </p>
                <p>GeneralNotes: Seem to be additional statutes added to an earlier Liber synodalis, perhaps on model of Clermont</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>(1) Sentencia lata in concilio Lugdunensi, in illos qui ratione regalium, seu custodie sive advocationis bona ecclesiarum, sede vacante, usurpant de novo ut Extra, De Elect., cap. Generali, In VIe [1].</p>
                </div>
                <div>
                    <head>Capitulum 2</head>
                    <p>(2) Item in illos qui per violentiam vel metu presumentur extorquere absolutionem vel revocationem sententie excommunicationis, suspencionis vel interdicti ut Extra, De his qui vi metus ve causa fiunt, cap. Absolutionis [2].</p>
                </div>
                <div>
                    <head>Capitulum 3</head>
                    <p>(3) Item in illos qui prelatos vel personas ecclesiasticas submittere, subjacere, vel supponere sibi presumunt, nisi de consensu sui capituli et licentia sedis apostolice Extra, De rebus ecclesie non alienandis, cap. Hoc consultissimo [3].</p>
                </div>
                <div>
                    <head>Capitulum 4</head>
                    <p>(4) In illos qui pignorant.</p>
                    <p>Item in illos qui pignorant, id est personas ecclesiasticas pro aliis, nisi infra mensem destiterint Extra, De injuris et dampno</p>
                    <p>dato, cap. Etsi pignatores [4].</p>
                </div>
                <div>
                    <head>Capitulum 5</head>
                    <p>(5) In reges.</p>
                    <p>Item in reges, principes, barones et nobiles, vel quoslibet eorum ministros aut quoscumque alios, si ipsi tales licentiam dant alicui occidendi, capiendi, vel alias in personis vel bonis suis, seu suorum, gravandi illos qui tulerint sententiam, vel in illos quorum occasione late sunt, vel observatores eorum, vel talibus communicare volentes, nisi re integra licenciam revocaverint, vel ubi bona propter hoc capta restituant.</p>
                    <p>Et in illos qui faciunt premissa ratione mandati vel proprio motu et si per duos menses sententias sustinuerint, non poterunt absolvi, nisi a sede apostolica Extra, De sententia excommunicationis, cap. Quicumque [5].</p>
                </div>
                <div>
                    <head>Capitulum 6</head>
                    <p>(6) Item non habet locum relaxatio ad cautelam quoad interdicti sententiam generaliter promulgatam in civitates et castra vel quelibet alia loca ut Extra, De sententia excommunicationis, cap. Presenti [6].</p>
                    <p>Item ordinatio seu statutum concilii provincialis apud Montemlucium celebrati, quod nonnulli religiosi receperunt decimas a laycis sine consensu dyocesani at alii layci et seculares clerici in prejudicium ecclesiarum parochialum juris prohibicionem tenent, contempnentes, sacro approbante concilio, ordinamus quod rectores ecclesiarum vel eorum vicarii, publice in ecclesiis suis semel, IIo, et tertio, astante plebe, moneant, prohibeant et tradendo, vel recipiendo talia de cetero attemptent, quod si monicione hujusmodi non obstante, contra premissa fecerint vel venerint ipsos quos ex tunc sacro approbante concilio in scriptis excommunicamus; excommunicatos auctoritate dicti concilii publice diebus dominicis et festivis nuncietis vel nunciari faciatis.</p>
                    <p>Moneantur etiam semel, secundo et tertio per eosdem illi qui contra juris dispositionem decimas receperunt ut eas, qui cum periculo animarum suarum detinent, restituant ecclesiis parrochialibus ad quas spectant, alioquin ad restituendum easdem per locorum ordinarios, sive sint exempti, sive quocumque jure fieri poterint arceantur.</p>
                    <p>Hoc etiam denunciari precipimus semel, secundo et tertio per rectores ecclesiarum parochialium vel eorum vicarios in monasteriis et religiosis locis sitis in suis parochiis, vel eisdem proprioribus, ne pretextu ignorancie se super hos valeant excusare.</p>
                </div>
                <div>
                    <head>Capitulum 8</head>
                    <p>(8) Item quod nonnulli secularem jurisdictionem exercentes maxime religiosi publice pacis emuli tiranisare cupientes in salutis dispendium enervare, impedire ac etiam perturbare conantur jurisdictionem ecclesiasticam contra civiles et canonycas sanctiones et etiam contra consuetudines diu observatas nunc inhibendo subdictis suis ne litigent in foro ecclesiastico etiam de causis de quibus potest in eodem licite litigari, nunc capiendo eos, nunc bona, nunc propinquorum, nunc propter hoc eis occasiones frivolas vel ficticias in ponendo, compellendo etiam clericos et alias personas a causis inceptis desistere et quidem coram se litigare, et bona ipsorum vel parentum vel propinquorum eorumdem et alias directe vel indirecte per se vel per alium multipliciter molestando et alias fieri de cetero sacro approbante concilio prohibemus.</p>
                    <p>Etsi monitiones hujusmodi facte fuerint, eas precipimus renovari, precipientes ut singuli rectores ecclesiarum aut eorum vicarii in ecclesiis, plebe astante, diebus dominicis et festivis, semel, secundo et tercio moneant generaliter et prohibeant ne quis cetero talia attemptare presumatt, quod si hujusmodi monitione premissa aliqui de cetero talia fecerit ipsos quos ex tunc, sacro approbante concilio, excommunicamus, in scriptis excommunicatos denuntient auctoritate dicti concilii diebus dominicis et festivis.</p>
                    <p>Et si vobis constiterit de premissis ipsos excommunicatos denuntient nominatim et publice et ad divina eosdem et eorum familiam non recipiant, ymo tamdiu teneant excommunicatos quousque ab diocesano vel ejus officiali mereantur absolvi.</p>
                </div>
                <div>
                    <head>Capitulum 9</head>
                    <p>(9) Item et nos auctoritate ordinaria monitione prius competenti premissa, excommunicamus omnes illos, sive sint clerici, sive layci, cujuscumque ordinis, dignitatis seu conditionis existant, qui inhibent seu impediunt et inhiberi seu impediri faciunt, directe vel indirecte quominus more solito, cleri vel layci Lemovicensis diocesi libere et secure veniant ad curiam Lemovicensem et litigant in eadem, seu litigare volentes, per captionem bonorum, vel per infestacionem parentum, affinium, vel amicorum qualiter silere compellant.</p>
                </div>
                <div>
                    <head>Capitulum 10</head>
                    <p>(10) Item innovamus statutum alias per nostros predecessores factum quod quicumque nuncios nostros vel officialis nostri vel executorum nostrorum seu officiariorum ejusdem litteras deferentes, verberaverint vel impediverint per se vel per alium, vel litteras rapuerint aut maliciose retinuerint aut quicumque racione causarum quas plene coram nobis vel officiali nostro moveantur interdum insidiantur vel dampnificant in personis vel in rebus, ipso facto sententiam excommunicationis incurrunt, et omnes illi qui ad hoc opem prebuerint vel assensum, consilium, mandatum, a qua sententia per nos absolvi non possunt.</p>
                </div>
                <div>
                    <head>Capitulum 11</head>
                    <p>(11) Item vobis injungimus et sub pena excommunicationis districte precepimus quatinus omnes prepositos, servientes et baylivos et quoscumque alios jurisdictionem temporalem exercentes subditos nostros cum vobis confitebuntur, inter cetera requiratis an in aliquo de preditis casibus contra nos aut curiam nostram Lemovicensem deliquerint, quod si fuerint confessi sicque vinculo excommunicationis teneantur astricti, ipsos ad nos vel officialem nostrum non injuncta pena remittatis absolvendos nisi predictis confitentibus mortis periculum imminuerint, quo casu ipsos per vos volumus posse absolvi, ita tamen quod ipsorum corpora non tradantur ecclesiastice sepulture, nisi de licentia a nobis super hoc obtenta, ad quod ipsi per vos prout melius fieri poterit judicantur.</p>
                </div>
                <div>
                    <head>Capitulum 12</head>
                    <p>(12) Item excommunicamus et excommunicatos denunciari mandamus, monitione premissa, publicos raptores et depredatores bonorum ecclesiarum, alterationis antique... dubium presentis redivive constitutionis oraculo dedicentes...</p>
                </div>
                <div>
                    <head>Capitulum 13</head>
                    <p>(13) Bigamos omni privilegio clericali declaramus esse nudatos, et cohibitioni fori secularis additos, consuetudine contraria non obstante; ipsi quoque sub anathemate prohibemus deferre tonsuram vel habitum clericalem.</p>
                </div>
                <div>
                    <head>Capitulum 14</head>
                    <p>(14) Item excommunicamus omnes illos presbyteros et clericos qui non vocati veniunt ad alias sepulturas.</p>
                </div>
                <div>
                    <head>Capitulum 15</head>
                    <p>(15) Item cum intellexerimus quod in die Pasche ad communionem corporis Christi abstinentes magis confusionem timentes quam in caritate sacrosancti corporis Christi ferventes, ut appareant hominibus communicantes, hostiam benedictam cum aliis communicantibus seu ipsis videntibus a capellanis seu vicariis suis sibi dari faciunt, ut par talem simulacionem appareant hominibus communicantes, ipsa hostia benedicta tam a se quam assistantibus non sine specie ydolatrie et ypocrisis indebita reverencia ipsius corporis Christi habeatur.</p>
                    <p>Statuimus quod capellani talibus excommunicatis, publicis peccatoribus, in die Pascha hostiam benedictam de cetero non administrent, sed a matriculario ipsius ecclesie panem benedictum si voluerint ad partem recipiant prout est in aliis diebus dominicis consuetum.</p>
                </div>
                <div>
                    <head>Capitulum 16</head>
                    <p>(16) Item statuimus quod nulli crucesignati privilegio crucis gaudeant nisi crucem magnam et patentem in omnibus pannis superioribus defferant et quod capellani inhibitiones seu alias litteras pro eis racione privilegii impetratas non teneantur alias sigillare.</p>
                </div>
                <div>
                    <head>Capitulum 17</head>
                    <p>(17) Item statuimus quod advene et alienigene presbyteri non recipiantur in nostro diocesi ad celebrandum quousque nobis constet de eorum promotione.</p>
                    <p>Et volumus quod capellani ecclesiarum in quibus dicti presbiteri celebrarent, nobis denuncient per suas litteras patentes, sigillis suis sigillatas et nos de illis ordinabimus pro melius videbimus expedire.</p>
                </div>
                <div>
                    <head>Capitulum 18</head>
                    <p>(18) Item cum intellexerimus quod quidam clerici nostre diocesis contra canonicas sanctiones et honestatem clericalem assensant a dominis secularibus prepositatus, baylias, et sergencias quibus inest merum et mixtum imperium et jurisdictio temporalis et quidam eorum prepositi assisias tenent et ipsam jurisdictionem temporalem ut servientes sergencias vel alias per omnia ut layci exercent et captione lucri jurisdictionem ecclesiasticam decurtant et personas ecclesiasticas opprimunt, et, quod est horribile, pejus tractant quam layci, subtiliores cautelas invenientes ad nocendum et sepe sententias excommunicationis latas contra perturbatores jurisdictionis ecclesiastice incurrentes, cum aliis clericis passim divinis in ecclesiis se inmiscent.</p>
                    <p>Inhibimus ne de cetero aliqui clerici prepositatus, baylias, sergencias in nostra diocesi assensent vel assensas teneant vel alia exercentes statuimus et firmiter inhibemus et in contrarium facientes excommunicationis sententiam promulgamus.</p>
                </div>
                <div>
                    <head>Capitulum 19</head>
                    <p>(19) Item cum intellexerimus quod quidam abusus surrexerunt in nostra diocesi quod nobiles matrimonialiter, bannis non editis, copulantur cum tamen longiores et longius cognationes et affinitates habeant quam plebei, ne de cetero eorum matrimonia sine bannis faciatis in virtute obedientie vobis inhibimus, alias eos graviter ut de clandestinis puniemus.</p>
                </div>
                <div>
                    <head>Capitulum 20</head>
                    <p>(20) Item inhibimus quod capellani, presbiteri et clerici super personalibus actionibus non respondeant voluntarie coram judicibus secularibus, sive trahantur a laycis, sive a clericis.</p>
                    <p>Et si contrarium fecerint in ipsos excommunicationis sententiam promulgamus.</p>
                </div>
                <div>
                    <head>Capitulum 21</head>
                    <p>(21) Item excommunicamus omnes laycos, barones, nobiles, clericos et alios quoscumque feoda, seu retrofeoda nostra et Ecclesie nostre Lemovicensis decurtant, diminuunt et ocultant, et ab aliis dominis advohant se tenere in feodum.</p>
                    <p>Et illos qui advohaciones aliquas de nova fecerent de predictis feodis et retrofeodis, vel de aliqua parte de eorumdem, volumus quod sententia publicetur per vos in ecclesiis vestris.</p>
                </div>
                <div>
                    <head>Capitulum 22</head>
                    <p>(22) Item cum decime de jure communi spectent ad ecclesias, excommunicamus [7] omnes illos qui decimas novalium percipiunt et de cetero percipient contra voluntatem rectorum ecclesiarum in quorum parochiis consistunt.</p>
                </div>
                <div>
                    <head>Capitulum 23</head>
                    <p>(23) Cum statutum fuerit per predecessores nostros quod ecclesie illorum qui non resident in eisdem necnon et eorum qui ad ordines quos ipsarum ecclesiarum cura requirit non facerent infra juris terminum promoveri, ecclesie eorum saisirentur, et suspenderent omnes illos qui ex tunc in eorum ecclesiis presument celebrare, nos ipsum statutum approbantes ac etiam innoventes, dictas, que ecclesias et fructus eorum talium saizientes et saiziri mandantes, et eorum vicarios et quoscumque alios in ipsis ecclesiis eorumdem rectorum nomine, sine licentia nostra, celebrantes, post mensem ex nunc suspendimus.</p>
                    <p>Inhibentes ne rectoribus dictarum ecclesiarum de dictis fructibus vel aliqui alii pro ipsis respondere presumant, quos fructus nobis vel mandato nostro reddi per integrum precipimus, et mandamus, in utilitate ecclesie convertentes, ipsos que rectores si durantibus dictis sententiis, aliquid de predictis fructibus receperent, vel capifacerint contra hujusmodi inhibicionem nostram, seu residentiam personalem non faciendo officium et tenendo hospitium, excommunicationis sententia innodamus, exceptis canonicis Lemovicensibus et sociis et clericis familiaribus nostris, quos pro nostro servicio specialiter duximus retinendos, quos per dictas sententias volumus non ligari.</p>
                    <p>Injungentes singulis archipresbyteris in virtute obediencie quod ecclesias illorum qui ut premittitur residere in suis ecclesiis contempnent saiziant et nomine nostro fructus levent et percipiant, et dictas ecclesias officiari faciant, et de hoc nos certificent postquam sciverint infra mensem.</p>
                </div>
                <div>
                    <head>Capitulum 24</head>
                    <p>(24) Item precipimus quod omnes religiosi in locis collegiatis seu conventualibus commorantes, comedant simul in refectorio et jaceant in dormitorio et habitu condecenti sue religioni utantur, ne faciant sibi vestes de panno rubeo, vel de aliis diversis coloribus colorotas, sed de panno convenienti sue religioni, nec habeant cameras vel domos sibi singulares et appropriatas, nisi necessitas officii id exposcat, et de licentia sui abbatis vel prelati.</p>
                    <p>Quod tamen raro et justa de causa fiat.</p>
                    <p>In contrarium facientes excommunicationis sententiam promulgamus auctoritate concilii antedicti.</p>
                </div>
                <div>
                    <head>Capitulum 25</head>
                    <p>(25) Item injungimus et precipimus vobis sub pena suspensionis quatinus matrimonia illicite contracta, si que esse in parochiis vestris sciveritis, nobis vel officiali quam citius commode poteritis intimetis, et ne aliquas personas matrimonialiter conjungatis nisi sint in etate legitima ad matrimonium contrahendum, et bannis prius editis, ut est moris, scilicet quod masculus sit in XIIIo anno et femina in XIIo quamquam ab aliquibus pretendatur quod in personis hujusmodi malitia suppleat etatem.</p>
                    <p>Cum cognitio hujusmodi ad nos vel officialem nostram pertineat in predictis, contrahentes etiam clandestine et cooperatores presentes scienter ad hoc consilium prestantes, sive cleri, sive layci, seu religiosi vel seculares, sequendo statuta predecessorum nostrorum et concilii provincialis, excommunicatos esse volumus ac etiam denunciamus.</p>
                </div>
                <div>
                    <head>Capitulum 26</head>
                    <p>(26) Item inhibimus quod nullus sacerdos vel clericus beneficiatus mulierem habeat in domo sua, nec teneat que sit suspecta, precipientes archipresbiteris quod in archipresbiteratu suo diligenter exquirant si sint aliqui tales mulieres, et omnes hujusmodi mulieres suspectas a domibus ipsorum expellant.</p>
                    <p>Si quis autem publice canonice monitus deinceps convictus, ecclesia seu beneficio privetur, nisi ex causa probabili cum eo misericorditer fuerit dispensandum.</p>
                </div>
                <div>
                    <head>Capitulum 27</head>
                    <p>(27) Item inhibimus ne proles illegitime nata, in domibus seu de bonis ecclesiam aliquatinus nutriantur.</p>
                </div>
                <div>
                    <head>Capitulum 28</head>
                    <p>(28) Item ne presbiteri negociatores publici fiant, nec tabernas frequentent, nec ad talos, vel aleas ludant; quod si fecerint graviter puniantur.</p>
                </div>
                <div>
                    <head>Capitulum 29</head>
                    <p>(29) Item abusores litterarum apostolicarum scienter, sunt excommunicati ipso facto auctoritate concilii provincialis.</p>
                </div>
                <div>
                    <head>Capitulum 30</head>
                    <p>(30) Item precipimus quod presbiteri parochiales admoneant parochianos suos ut saltem semel in anno confiteantur eisdem peccata sua.</p>
                    <p>Ipsi autem quibus confessi fuerint caveant ne aliquo verbo, vel signo, vel aliqua parte circumlocutione, vel aliquo modo, revelent peccata eis confessa, quod si fecerint non solum a sacerdotali officio deponendi sunt, sed etiam in arcto loco ad agendam penitentiam sunt tenendi.</p>
                </div>
                <div>
                    <head>Capitulum 31</head>
                    <p>(31) Item inhibimus ne aliqui presbiteri, seu religiosi, vel aliqui alii cujuscumque status, seu condicionis existant, excommunicatos auctoritate ordinaria preterquam in articulo mortis absolvant, nec tradant ecclesiastice sepulture donec ab ordinario defuncti sepeliendi obtenta fuerit licentia specialis.</p>
                    <p>Si vero in contrarium de sic defunctis aliquid attemptetur a quibuscumque, cujuscumque conditionis existant, tam in eos quam in cooperatores, et qui opem, consilium, vel consensum ad hoc dederint, et qui expensas administraverint, et qui presentes scienter fuerint tali funeri, noverint se, auctoritate dicti concilii provincialis excommunicationis sententia innodatos.</p>
                    <p>Similiter sciant se sententie subjacere qui publicos usurarios in suis cimeteriis presumpserint sepelire.</p>
                </div>
                <div>
                    <head>Capitulum 32</head>
                    <p>(32) Item cum statutum fuerit in provinciali concilio quod rectores ecclesiarum et alii clerici beneficiati qui per annum excommunicatione perstiterint si negligentes impetranda absolutione fuerint, suis beneficiis priventur.</p>
                    <p>Nos, juxta tenorem concilii, monemus ut si sint aliqui vestrum talibus sententiis innodati, infra mensem faciant se absolvi, alioquin contra ipsos ad privationem beneficiorum suorum prout jura volunt et ipsum statutum requirit, procedemus.</p>
                    <p>Mandantes nichilominus archipresbiteris nostris, quod nomina talium excommunicatorum qui tanto tempore dictas sententias sustinuerint nobis intimare procurent, citantes eosdem excommunicatos ad certam diem, mense elapso, coram nobis, privationem dictorum beneficiorum audituros.</p>
                </div>
                <div>
                    <head>Capitulum 33</head>
                    <p>(33) Cum intellexerimus quod in multis comitatibus statuta de novo facta fuisse contra privilegium ecclesiastice libertatis et immunitatem, monemus statuentes ut infra duos menses premissa statuta revocent penitus et annullent.</p>
                    <p>Quod nisi sic moniti fecerent ipsos quos ex tunc ut ex nunc excommunicamus, tanquam excommunicatos evitandos.</p>
                    <p>Et cum intellexerimus etiam statuta de novo facta fuisse in multis comitatibus civitatis et diocesis nostre contra ecclesiasticam libertatem, excommunicamus statuentes, scriptores statutorum predictorum et judices secundum ea judicantes, nisi infra duos menses predicta statuta revocaverint et de capitularibus suis amoverint vel fecerint amoveri.</p>
                </div>
                <div>
                    <head>Capitulum 34</head>
                    <p>(34) Item cum per certe facta monitione ne cum excommunicatis pereant majori excommunicatione ligantur, vos volumus non latere quod iste persone post monitionem talem participantes ligati excommunicati sic remaneant donec per nos vel officialem nostrum specialiter absolvantur, et si forte casu aliquo vobis absolutio participantibus specialiter innodatis.</p>
                </div>
                <div>
                    <head>Capitulum 35</head>
                    <p>(35) Et nos Reginaldus, miseracione divina Lemovicensis episcopus, supradicta statuta hic lecta, per bone memorie, Gilbertum, Lemovicensem episcopum, predecessorem nostrum, et alios predecessores edita et per eos in suis synodis publicata, confirmantes, approbantes ac etiam innovantes, modo et forma, in presenti synodo sancti Luce, quam primam celebramus, una cum quibusdam aliis statutis publicamus et ea sub penis impositis per predecessores nostros predictos alias in eis positis a subditis nostris precipimus observari, etc.</p>
                </div>
                <div>
                    <head>Footnotes</head>
                    <p>[1] (VI, 1, 6, 13)</p>
                    <p>[2] (VI, 1, 20, can. 1)</p>
                    <p>[3] (VI, 3, 9, 2)</p>
                    <p>[4] (VI, 5, 8, can. 1)</p>
                    <p>[5] (VI, 5, 11, 11)</p>
                    <p>[6] (VI, 5, 11, 10)</p>
                    <p>[7] Ed. &lt;excommunicamus&gt;.</p>
                </div>
            </div>
        </body>
    </text>
</root>
