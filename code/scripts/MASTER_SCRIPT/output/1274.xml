<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Noyon</title>
                <recordID>1274</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1285-10-02</origDate>
                <dateNotes/>
                <origPlace>Noyon</origPlace>
                <diocese>Noyon</diocese>
                <province>Reims</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1274</p>
                <p>Year: 1285</p>
                <p>Month: 10</p>
                <p>Day: 2</p>
                <p>Circa: None</p>
                <p>DatingNotes: None</p>
                <p>Place: Noyon</p>
                <p>Diocese: Noyon</p>
                <p>Province: Reims</p>
                <p>CountryModern: France</p>
                <p>Latitude: 49.581667</p>
                <p>Longitude: 2.999722</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Avril, Statuts, IV, 260-67</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>(1) Nos Guido, Dei gratia Noviomensis episcopus, anno Domini millesimo CCo octogesimo quinto, die martis post festum beati Remigii in capite octobris in nostra plena synodo statuta edimus inferius annexa, videlicet quod nullus habens curam animarum ecclesiam ad firmam recipiat.</p>
                </div>
                <div>
                    <head>Capitulum 2</head>
                    <p>(2) Item quod nullus sacerdos deferat cultellum cum cuspide aut arma invasiora; hoc autem nihilominus omnibus clericis, nisi causa justi timoris.</p>
                </div>
                <div>
                    <head>Capitulum 3</head>
                    <p>(3) Item clerici antequam ordines recipiant confiteantur, et similiter adulti ante receptionem cujuslibet sacramenti.</p>
                </div>
                <div>
                    <head>Capitulum 4</head>
                    <p>(4) Item quod quilibet sacerdos clericos litigatores et lites malitiose procurantes in parochia sua nobis denuntiet vel officiali nostro.</p>
                </div>
                <div>
                    <head>Capitulum 5</head>
                    <p>(5) Item nullus exequatur mandata judicum ignotorum officiali inconsulto.</p>
                    <p>Similiter volumus quod si per eosdem judices excommunicati, suspensi vel citati fuerint sacerdotes, pro eo quod mandata eorum non exequantur, quod alii presbyteri contra [1] [2] a eos non exequantur aliquod mandatum, ab eisdem judicibus directum, excommunican di, suspendendi, vel citandi eosdem.</p>
                </div>
                <div>
                    <head>Capitulum 6</head>
                    <p>(6) Item si ad loca ignota vel eorum judicibus ignotis citati fuerint aliqui ante ipsis non pateant securus accessus ad locum [3] et judices.</p>
                    <p>Consulant ipsis [4] [5] presbyteri quod coram bonis et pluribus appellant et postmodum nullatenus mandatum hujusmodi exequi teneantur et, si visibiliter de falsitate habeant littere suspecte, presbiteri vel illi contra quos littere sunt impetrate illas retineant et presentent nobis vel officiali nostro examinandas, immo ad hoc si necesse fuerit brachio seculari.</p>
                </div>
                <div>
                    <head>Capitulum 7</head>
                    <p>(7) Item quod quilibet presbyter de falsariis et aliis qui falsis litteris utuntur cum diligentia inquirat, et nomina illorum nobis vel officiali nostro rescribat.</p>
                </div>
                <div>
                    <head>Capitulum 8</head>
                    <p>(8) Item quod si noverint contracta fuisse matrimonia clandestina, nobis vel officiali nostro sub pena suspensionis revelare procurent.</p>
                </div>
                <div>
                    <head>Capitulum 9</head>
                    <p>(9) Item nullus intersit compositionibus faciendis super causa matrimoniali vel rebus spiritualibus seu auctoritate episcopi, nec compromittat in laica curia de hujusmodi, et quam compromissionem factam vel compositionem noverit nobis vel officiali nostro studeat nuntiare.</p>
                    <p>Nullus sacerdos nisi pro se aut ecclesia sua vel miserabilibus personis officio advocationis fungatur.</p>
                </div>
                <div>
                    <head>Capitulum 10</head>
                    <p>(10) Item precipimus quod quilibet sacerdos vel decanus pro sigillo suo in mandatis [6] [7] nostris exequendis non nisi unum denarium recipiat, quamquam persone plures contineantur in mandato.</p>
                    <p>Clericus autem recipiat unum denarium pro labore suo, si hoc est alias consuetum.</p>
                </div>
                <div>
                    <head>Capitulum 11</head>
                    <p>(11) Item precipimus quod omnes presbyteri curam animarum habentes, et etiam capellani, in locis suis faciant residentiam.</p>
                    <p>Inhibemus enim eis ne in aliis locis suis desserviant preter nostram licentiam, nec vicarios instituant in suis ecclesiis, nisi prius presentaverint examinandos, cum multi sint apostate inter ipsos.</p>
                </div>
                <div>
                    <head>Capitulum 12</head>
                    <p>(12) Item districte precipimus quod decani et alii rectores ecclesiarum nobis vel officiali nostro revelent ea que revelare debent utpote intestatos, detentores bonorum intestatorum et verberatores clericorum et personarum ecclesiasticarum, violatores et fractores ecclesiarum, locorum sacrorum et alia que preter auctoritatem episcopalem non possint nec de bent emendari, necnon et omnia testamenta que infra annum executores executioni minime demandaverunt.</p>
                </div>
                <div>
                    <head>Capitulum 13</head>
                    <p>(13) Item precipimus quod quilibet presbyter curatus mandata curie nostro diligenter exequatur, nec rescribat de executione mandati nisi mandato prius executo, vel ex causa hoc faciat, utpote ad evitanda pericula, vel ex alia causa justa, et sigillum proprium apponat litteris et rescribat, quando tempus erit rescribendi, et quod quilibet sigillum proprium habeat.</p>
                </div>
                <div>
                    <head>Capitulum 14</head>
                    <p>(14) Item injungimus districte ut quilibet caveat de periculo personarum contra quas littere deferuntur per maliciosos, ne procuratores verberentur, vel eis injuriam inferatur.</p>
                </div>
                <div>
                    <head>Capitulum 15</head>
                    <p>(15) Item districte inhibemus ne aliquis presbiter [8] [9] curatus vel capellanus cum excommunicatis participare presumat, et hoc idem inhibeat quibuslibet parrochianis suis.</p>
                </div>
                <div>
                    <head>Capitulum 16</head>
                    <p>(16) Item quod nullus sacerdos secularis vel regularis audeat aliquam personam excommunicatam ad ecclesiastica sacramenta recipere scienter et voluntarie, et hoc sub pena suspensionis precipimus observari.</p>
                </div>
                <div>
                    <head>Capitulum 17</head>
                    <p>(17) Item precipimus districte quod quilibet curatus nomina parrochianorum suorum excommunicatorum habeat scripta, et eos communicet et aggravet nominatim in ecclesia, prout in mandato viderit contineri, ut cum necesse fuerit super hoc valeat suiffcienter reddere rationem.</p>
                </div>
                <div>
                    <head>Capitulum 18</head>
                    <p>(18) Item sciant omnes quod quilibetcumque excommunicatus fuerit a quocumque simplici sacerdote absolvi potest in articulo necessitatis seu mortis, recepta tantum meliori cautione vel satisfactione, quam sub formam Ecclesie poterit prestare, et de cautione sic recepta nos vel officialem nostrum certificent et partem adversam, ne sepeliatur tunc si auctoritate curie nostre sit excommunicatus, nisi ab officiali etiam mortuus sit absolutus.</p>
                </div>
                <div>
                    <head>Capitulum 19</head>
                    <p>(19) Item quilibet moneat septies parrochianos suos excommunicatos ut faciant se absolvi, et ad emendationem veniant competentes.</p>
                </div>
                <div>
                    <head>Capitulum 20</head>
                    <p>(20) Item excommunicentur publice in ecclesia diebus dominicis candelis accensis, campanis pulsatis, omnes illi et singuli qui aliquibus exercentibus quondam curie nostre Noviomensis injuriam aut aliquam violentiam inferent decetero aut impedient vel molestabunt eos par se vel per alium quamvis libenter quiete accedant ad curiam pro justicia habenda et recedant ab eadem quandocumque voluerint, vel qui banna faciunt ne aliquis debeat in foro ecclesiastico litigare seu quovis modo interdictionem curie Noviomensis impedire presumant, et istud diebus dominicis et festivis innovetur.</p>
                </div>
                <div>
                    <head>Capitulum 21</head>
                    <p>(21) Item excommunicentur omnes et singuli qui jura ecclesiastica diminuunt vel qui jurisdictionem ecclesiasticam imponunt scienter per maliciam ut possint ecclesiam defraudare suo jure.</p>
                </div>
                <div>
                    <head>Capitulum 22</head>
                    <p>(22) Item nullus presbiter aut capellanus suspensionis vinculo astrictus divinum officium ausu temerario celebrare presumat; quod si secus fecerit, nos pena condigna prout de jure est eum graviter puniemus.</p>
                </div>
                <div>
                    <head>Capitulum 23</head>
                    <p>(23) Item non exequantur [10] [11] mandata judicum delegatorum, nisi prius viderit authenticum domini pape vel legatorum ejusdem, et caveat unusquisque abusoribus litterarum.</p>
                </div>
                <div>
                    <head>Capitulum 24</head>
                    <p>(24) Item districte inhibemus omnibus et singulis decanis nostris christianitatis ne ipsi personam aliquam que ad curiam nostram personaliter venire tenetur per litteras suas vel alias aliquo modo excusent, nisi de canonico impedimento sibi legitime prius constiterit.</p>
                    <p>Hoc autem sub pena excommunicationis precipimus observari.</p>
                </div>
                <div>
                    <head>Capitulum 25</head>
                    <p>(25) Item precipimus quod quilibet decanus sigillum suum districte custodiat.</p>
                </div>
                <div>
                    <head>Capitulum 26</head>
                    <p>(26) Item cum piis defunctorum voluntatibus sit subveniendum, et executioni debite demandentur, ne in his fraus et dolus aliqui sibi vendicent et usurpent, statuimus etiam ut executores testamentorum qui in se onus executionis susciperint coram nobis vel officiali nostro testibus in testamento in scriptis vocatis et presentibus ut agnoscant signa sua, aperiant testamenta et infra annum a tempore mortis defuncti fideliter exequantur.</p>
                    <p>Statuimus etiam quod de excommunicationibus factis coram nobis ab officiali nostro reddant rationem.</p>
                </div>
                <div>
                    <head>Capitulum 27</head>
                    <p>(27) Inhibemus omnibus decanis et presbyteris sub pena excommunicationis ne a questoribus de quota parte queste conveniant, nec recipere presumant.</p>
                </div>
                <div>
                    <head>Capitulum 28</head>
                    <p>(28) Item quod questores seu nuntios non permittant aliud dicere nec exponere, nisi ea tantum que in nostris litteris videntur contineri.</p>
                </div>
                <div>
                    <head>Capitulum 29</head>
                    <p>(29) Item precipimus quod nullus sacerdos aliquos questores recipiat, nisi prius exhibeant litteras nostras cum data illius anni.</p>
                </div>
                <div>
                    <head>Capitulum 30</head>
                    <p>(30) Item precipimus districte vobis omnibus et singulis decanis ut [12] [13] nos aut officialem nostrum in scriptis certificetis, antequam recedatis [14] [15], de omnibus et singulis personis que ad sacros ordines promoveri statutis temporibus minime curaverint, de saisitione et levatione bonorum et fructuum locorum dictorum et personarum.</p>
                    <p>Item de illis presbiteris et capellanis qui in locis suis residentiam non faciunt.</p>
                    <p>Item de illis qui in aliis locis deserviunt.</p>
                    <p>Item de nominibus presbiterorum curam animarum habentium qui ad nostrum synodum non veniunt.</p>
                </div>
                <div>
                    <head>Capitulum 31</head>
                    <p>(31) Item districte precipimus quod semper sacerdos post comestionem reddat gratias Deo altissimo et quod dicat psalmum consuetum, videlicet Miserere mei Deus, vel Laudate Dominum omnes gentes, Agimus tibi gratias et De profundis cum oratione solita pro defunctis.</p>
                </div>
                <div>
                    <head>Capitulum 32</head>
                    <p>(32) Item precipimus districte ut omnes presbyteri curati habeant ista nova precepta synodalia unacum veteribus infra Natale Domini proximo venturum, et ea sepe legant et intelligant et eadem prout melius poterunt exequantur, et si forte super aliquo casu dubitaverint, consulant socium suum discretum vel decanum, et dicta precepta ad futuram synodum in manu teneant vel legentur, alioquin qui negligentes fuerint vel remissi super his, decanus nos vel officialem nostrum certificet et eos puniemus, prout videbimus puniendum et de jure faciendum.</p>
                </div>
                <div>
                    <head>Capitulum 33</head>
                    <p>(33) Item districte prohibemus in virtute sancte obedientie et sub pena suspensionis ne sacerdotes aliqui aut decani seu priores aut monachi nobis subjecti mulieres aliquas in domibus suis habitantes secum habeant, cujuscumque conditionis existant, exceptis tantummodo matre et sorore, que tamen sole sine alterius consortio mulieris, nisi de nostra speciali licentia vel de mandato hoc fieri permisimus, vel officialis loco nostri; et si quis repertus fuerit post inhibitionem hujusmodi in nostra dyocesi factam, tanquam filius inobedentie vel violator sacre synodi judicetur, alias postmodum graves penas incursurus, prout nobis de jure videbitur faciendum.</p>
                </div>
                <div>
                    <head>Capitulum 34</head>
                    <p>(34) Precipimus autem omnibus decanis nostris in virtute sancte obedientie ut de talibus sollicite inquirant, et nobis vel officiali nostro referant veritatem, et similiter alii sacerdotes contra decanos suos facere teneantur, si forte culpabiles fuerint in premissis.</p>
                </div>
                <div>
                    <head>Capitulum 35</head>
                    <p>(35) Item statuimus ut semper in nuptiis et etiam alias pluries quando viderint faciendum, sacerdotes in ecclesiis suis per excommunicationem sortilegia fieri prohibeant, et alios quosque maleficia vel matrimonii impedimenta procurantes, vel etiam celantes et scientes utpote consanguinitatem, votum, ordinem, affinitatem, disparem cultuum, compaternitatem parentum et alia si que sint publice excommunicent.</p>
                </div>
                <div>
                    <head>Capitulum 36</head>
                    <p>(36) Item nullus sacerdos in dubio casu audeat matrimonium perficere nobis inconsultis vel officiali nostro, sed dubietates circa hec ortas nobis vel officiali referat, nec etiam matrimonium perficere audeat ad preces quorumdam laycorum vel aliorum nimis festinanter, hoc est bannis in ecclesia sollemniter non factis [16] [17], vel etiam clandestine, ut ea fieri consuevit, alioquin dure contra ipsos procedemus.</p>
                </div>
                <div>
                    <head>Capitulum 37</head>
                    <p>(37) Item nullus sacerdos sub pena suspensionis exigat pecuniam pro sacramentis ministrandis; volumus tamen ut hoc quod hactenus ex consuetudine habuerunt sibi solvi et tradi, et parrochianos suos per officialem nostrum, si rebelles fuerint, compelli.</p>
                </div>
                <div>
                    <head>Capitulum 38</head>
                    <p>(38) Item sacerdotes cum reverentia corpus Christi et oleum sacrum ad infirmos deferant, et omnia alia sacramenta cum summo honore ministrent.</p>
                </div>
                <div>
                    <head>Capitulum 39</head>
                    <p>(39) Item nullus sacerdos habens parrochiam sive capellaniam faciat per alium desservire, sed resideat in ea, nisi per nos cum eis fuerit dispensatum.</p>
                </div>
                <div>
                    <head>Capitulum 40</head>
                    <p>(40) Item statuimus et in virtute sancte obedientie precipimus ut quilibet clericus in nostra dyocesi beneficiatus, dum tantum decem et octo annos habuerit, infra instantem Resurrectionem Domini saltem ad ordinem subdiaconatus sit promotus, alioquin vacet beneficium suum ipso jure.</p>
                </div>
                <div>
                    <head>Capitulum 41</head>
                    <p>(41) Item nullus sacerdos admittat parochianum alterius sacerdotis ad sacramenta ecclesiastica, nisi certificatus fuerit primo per sacerdotem quod ille dimisit de statu suo.</p>
                </div>
                <div>
                    <head>Capitulum 42</head>
                    <p>(42) Item rotuli excommunicatorum legantur per decanos christianitatis locorum in capitulis suis in presentia sacerdotum [18] [19], ut sciatur si qui sunt excommunicati in locis propriis, et contingat eos dimitti ad alia loca ut possint tanquam excommunicati facilius evitari.</p>
                </div>
                <div>
                    <head>Capitulum 43</head>
                    <p>(43) Item precipimus ne choree in ecclesia vel in cimiterio ducantur aut alii ludi inhonesti.</p>
                </div>
                <div>
                    <head>Capitulum 44</head>
                    <p>(44) Item ubi confessor fuerit dubius [20] in peccatoribus absolvendis aut in penitentiis injungendis secundum quantitatem culpe et possibilitatem confitentis, consul at nos aut sapientes viros quorum consilio secure possint saluti anime providere.</p>
                </div>
                <div>
                    <head>Capitulum 45</head>
                    <p>(45) Item quod nullus sacerdos taberna teneat vel vinum vendat publice in domo sua, nisi per nos vel officialem nostrum ex causa rationabili sibi fuerit permissum.</p>
                </div>
                <div>
                    <head>Capitulum 46</head>
                    <p>(46) Volumus autem quod quilibet sacerdos copiam presentis scripti penes se habeat et conservet, ne per ignorantiam aut negligentiam se valeat excusare.</p>
                </div>
                <div>
                    <head>Footnotes</head>
                    <p>[1] contra in brackets.</p>
                    <p>[2] Footnote a: om. ms.</p>
                    <p>[3] Footnote b: lac. ms.</p>
                    <p>[4] ipsis in brackets.</p>
                    <p>[5] Footnote c: ipsos ms.</p>
                    <p>[6] mandatis in brackets.</p>
                    <p>[7] Footnote d: mandatum ms.</p>
                    <p>[8] presbiter in brackets.</p>
                    <p>[9] Footnote e: presbiteri ms.</p>
                    <p>[10] non exequantur in brackets.</p>
                    <p>[11] Footnote f: Item execatur ms.</p>
                    <p>[12] ut in brackets.</p>
                    <p>[13] Footnote g: ne ms.</p>
                    <p>[14] recedatis in brackets.</p>
                    <p>[15] Footnote h: recedant ms.</p>
                    <p>[16] factis in brackets.</p>
                    <p>[17] Footnote i: pactis ms.</p>
                    <p>[18] sacerdotum in brackets.</p>
                    <p>[19] Footnote j: sacerdotorum ms.</p>
                    <p>[20] dubius in brackets.</p>
                </div>
            </div>
        </body>
    </text>
</root>
