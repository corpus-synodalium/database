<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Tortosa</title>
                <recordID>0862</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1307-11-13</origDate>
                <dateNotes/>
                <origPlace>Tortosa</origPlace>
                <diocese>Tortosa</diocese>
                <province>Tarragona</province>
                <country>Spain</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 862</p>
                <p>Year: 1307</p>
                <p>Month: 11</p>
                <p>Day: 13</p>
                <p>Circa: None</p>
                <p>DatingNotes: None</p>
                <p>Place: Tortosa</p>
                <p>Diocese: Tortosa</p>
                <p>Province: Tarragona</p>
                <p>CountryModern: Spain</p>
                <p>Latitude: 40.812778</p>
                <p>Longitude: 0.523333</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Pere de Batet</p>
                <p>IssuingAuthorityAlt: Pedro de Betteto</p>
                <p>RegnalStart: 1307</p>
                <p>RegnalEnd: 1310</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Synodicon Hispanum, XII, 623-26</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['Library Scan', 'Hard Copy Scan']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Inscriptio [1].</p>
                    <p>Synodus celebrata per dominum Petrum, episcopum Dertusensem, anno Domini millesimo trecentesimo septimo, idus novembris.</p>
                </div>
                <div>
                    <head>Capitulum 1</head>
                    <p>(1) Contra rectores residendam personalem non facientes in suis ecclesiis.</p>
                    <p>Cum per constitutiones sanctorum patrum Romanorum pontificum, et specialiter per constitutionem felicis recordationis domini Gregorii papae decimi, quae incipit Licet canon [2], statutum fuerit et decretum ut rectores parochialium ecclesiarum in ipsis ecclesiis, quarum rectores exsistunt, residere personaliter teneantur; et nonnulli rectores ecclesiarum parochialium dioecesis Dertusensis contemnant seu negligant in suis ecclesiis residentiam facere personalem, propter quod gregis sibi crediti cura postponitur et ecclesiis huiusmodi debita obsequia abstrahuntur.</p>
                    <p>Idcirco nos Petrus, Dertusensis episcopus, cupientes supra dictas constitutiones inviolabiliter observari, ipsas decrevimus poenae additione vallandas.</p>
                    <p>Celebrantes itaque sanctam synodum in ecclesia Dertusensi, assistentibus nobis venerabilibus Bernardo de Jardino, priore, et capitulo eiusdem Dertusensis ecclesiae, et praesentibus omnibus rectoribus civitatis et dioecesis supra dictae, statuimus ut universi rectores ecclesiarum parochialium in suis ecclesiis teneantur personaliter residere.</p>
                    <p>Qui autem, ut praemittitur, post duos menses, a tempore publicationis praesentis constitutionis continue numerandos, in sua parochiali ecclesia de cetero neglexerit residere, poenam decem aureorum se noverit incursurum, nisi per nos vel successores nostros supra residentiam, ut praemittitur faciendam, fuerit misericorditer dispensatum.</p>
                    <p>Poenam autem huiusmodi ordinationi nostrae vel successorum nostrorum ducimus reservandam.</p>
                </div>
                <div>
                    <head>Capitulum 2</head>
                    <p>(2) Contra rectores ementes reditus aliarum ecclesiarum.</p>
                    <p>Item, cum aliqui rectores, non contenti suis beneficiis, emant reditus annuos aliarum ecclesiarum parochialium, quod ex quadam ambitione procedere dignoscitur, cum nec duabus ecclesiis possint debitam provisionem impendere, et ex hoc dissolutionis et vagationis materia inducatur.</p>
                    <p>Idcirco, prohibentes statuimus ut quilibet rector nostrae dioecesis sic sua parochiali ecclesia sit contentus quod fructus seu reditus alterius parochialis ecclesiae emere non praesumat.</p>
                    <p>Quicumque autem contrarium fecerit, tam emptor quam venditor, poenam viginti aureorum se noverit incursurum, et nihilominus contractus huiusmodi ipso iure sit irritus et inanis.</p>
                </div>
                <div>
                    <head>Capitulum 3</head>
                    <p>(3) Contra rectores committentes curam animarum sine licentia, pro poena decem aureorum.</p>
                    <p>Item, statuimus quod nullus rector committat curam animarum in sua parochiali ecclesia alicui clerico sine nostra licentia speciali, per nos aut per successores nostros quamdiu praesentes fuerimus in civitate et diocesi Dertusensi; alias, in absentia nostri vel successorum nostrorum, per officialem nostrum vel successorum nostrorum fiat commissio huiusmodi animarum curae.</p>
                    <p>Nisi forte rectores habeant proficisci extra suas ecclesias, vel infirmitate vel alio legitimo impedimento fuerint impediti, tunc enim de licentia nostra, quam eis de praesenti concedimus, in casibus praedictis possint personis idoneis curam committere animarum donec ad suas ecclesias sint reversi vel cesset huiusmodi impedimentum.</p>
                    <p>Nec aliquis rector recipiat aliquem clericum extraneum ad celebrandam missam in sua ecclesia absque litteris dimissoriis sui dioecesani.</p>
                    <p>Quicumque contrarium fecerit, poenae decem aureorum ipso facto noverit se subiacere.</p>
                </div>
                <div>
                    <head>Capitulum 4</head>
                    <p>(4) Quod rectores possint condere testamentum de bonis per ecclesiam adquisitis.</p>
                    <p>Item, statuimus et ordinamus quod rectores ecclesiarum parochialium nostrae dioecesis, qui nunc sunt vel pro tempore fuerint, aere alieno deducto et exceptis vasis vinariis et utensilibus et apparamentis domorum ecclesiarum suarum [3], possint condere testamentum vel aliam ultimam voluntatem de bonis mobilibus per ecclesiam adquisitis vel adquirendis, quae habuerint tempore mortis suae, videlicet pro remuneratione servitorum suorum seu ministrorum qui eis honeste servierunt, et pro institutione capellaniarum et anniversariorum vel alias ad pias causas infra ecclesias suas vel in sede Dertusensi, prout eis secundum Deum melius videbitur expedire.</p>
                    <p>Possint etiam dicti rectores emere bona immobilia de bonis mobilibus quae ad eos pervenerint de ecclesiis suis, pro capellaniis vel anniversariis vel lampadibus instituendis vel aliis piis causis.</p>
                    <p>Et de bonis immobilibus sic emptis per eos, ordinare seu instituere capellanias vel anniversaria vel alias ea distribuere ad pias causas infra ecclesias suas vel in sede Dertusensi, ut superius est dictum vel permissum.</p>
                    <p>Et retinemus nobis, dicto episcopo, et successoribus nostris decimam omnium dictorum bonorum, quae fuerint adquisita per successores rectorum qui nunc vivunt, et hoc in signum dominii generalis.</p>
                </div>
                <div>
                    <head>Capitulum 5</head>
                    <p>(5) Quod synodus celebretur in festo sancti Martini.</p>
                    <p>Item, statuimus quod singulis annis in festo sancti Martini in ecclesia Dertusensi sancta synodus celebretur.</p>
                    <p>Et quicumque autem rector civitatis vel dioecesis Dertusensis, cessante legitimo impedimento, dicte synodo interesse neglexerit, poenam viginti solidorum Barchinonensis monetae se noverit incursurum.</p>
                </div>
                <div>
                    <head>Footnotes</head>
                    <p>[1] In brackets</p>
                    <p>[2] Licet canon in quotation marks</p>
                    <p>[3] From aere alieno in parentheses</p>
                </div>
            </div>
        </body>
    </text>
</root>
