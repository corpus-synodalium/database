<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Nicosia</title>
                <recordID>0850</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1249</origDate>
                <dateNotes/>
                <origPlace>Nicosia</origPlace>
                <diocese>Nicosia</diocese>
                <province>Nicosia</province>
                <country>Cyprus</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Legatine</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 850</p>
                <p>Year: 1249</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: part of Synodicum Nicosiense, compiled ca. 1340 with some later additions</p>
                <p>Place: Nicosia</p>
                <p>Diocese: Nicosia</p>
                <p>Province: Nicosia</p>
                <p>CountryModern: Cyprus</p>
                <p>Latitude: 35.166667</p>
                <p>Longitude: 33.366667</p>
                <p>PlaceNotes: Raised to Archbishopric in 1197</p>
                <p>Classification: Legatine</p>
                <p>IssuingAuthority: Eudes de Chateauroux</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Schabel, Synodicum Nicosiense, 160-73</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Data Capture</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Ordinationes seu institutiones domini Odin domini Odonis Tusculani episcopi, apostolicae sedis legati in regno Cypri, anno MCCXLVIII.</p>
                    <p>Odo, miseratione divina Tusculanus episcopus, apostolicae sedis legatus, universis praesentes litteras inspecturis, salutem in Domino. Considerantes quod dispensatio nobis credita est unde vae nobis si tacuerimus, vel si non sparserimus, ad Nicosiensem ecclesiam personaliter accedentes, ibidem visitationis officium impensuri.</p>
                    <p>Quia juxta canonicas sanctiones, visitationis officium exercentes praedicationi et exhortationi, correctioni et reformationi debent intendere, post praedicationis et exhortationis a nobis verbum propositum, prout Dominus ministravit, tam venerabilem patrem Eustorgium [1], archiepiscopum, in verbo sacerdotis, quam personas et alios canonicos et clericos ejusdem ecclesiae astrinximus juramento, quod super his quae correctionis vel reformationis bono in capite, aut in membris, ac statu ipsius ecclesiae indigent, nobis quam scirent dicerent veritatem.</p>
                </div>
                <div>
                    <head>Capitulum 1</head>
                    <p>(1) Itaque, quia circa statum ecclesiae quaedam per inquisitionem factam invenimus reformanda, et quaedam etiam corrigenda, in primis quoniam quod salubriter a sanctis patribus extitit diffinitum, ut videlicet synodus seu episcopale concilium bis in anno certis temporibus ad correctionem excessuum et morum informationem, necnon et provinciale concilium annis singulis, celebretur, in quo de his quae pertinent ad totius provinciae bonum statum communiter ordinetur, majoresque insuper audiantur querelae, in tota Cypri ecclesia, non sine culpa maxima, invenimus omnino neglectum, districte praecipimus ut tam episcopalis synodus quam provinciale concilium in ecclesia regni Cypri de caetero annis singulis habeantur, in quibus ea diligenter et devote tractentur quae in sacris ordinibus continentur et ad pacem et salutem pertinent animarum.</p>
                    <p>Caveant autem tam archiepiscopus quam episcopi regni Cypri ne nostrum praeceptum negligant in hac parte, quia si in hoc eorum aliquem amplius culpabilem invenerimus, poterunt non immerito formidare ne ab eis exigamus culpam tam praeteritam quam praesentem.</p>
                </div>
                <div>
                    <head>Capitulum 2</head>
                    <p>(2) Et licet fuerit in Lateranensi concilio salubriter ordinatum ut in singulis cathedralibus ecclesiis de grammatica, et in metropolitanis similiter et nuper de theologia, habeantur magistri, qui alios instruant ignorantiam effugere in seipsis, quae est mater cunctorum errorum, et imbuere alios scientiae margarita, et hoc tamen statuto tam utili nullus aut modicus in regno Cypri fructus provenerit hactenus, cum, sicut dolentes referimus, illud ibidem vix aut nunquam extiterit observatum, propter quod praeter tantae transgressionis culpam, qua graviter offenderun oculos majestatis Divinae, timendum valde est hoc negligentibus, quod procul dubio ab eis ratio districtissime exigetur pro animabus tam illorum quam suorum subditorum, cum essent caeci et caecorum duces, cum his quos duxerint lapsi sunt in foveam infernalem, quam illorum etiam quos duxerint.</p>
                    <p>Quos etiam tanto minus constat excusabiles esse in hac parte quanto a locis in quibus super praedictis habetur studium remotiores existunt, cum vel paupertate coacti, vel locorum distantia, aut difficultate viarum territi, vel maris periculo, illuc ubi studetur pauci, vel nulli, de his partibus ire audeant sive possint.</p>
                    <p>Volentes igitur morbo tam gravi ac periculoso celeri remedio subvenire ne et nos etiam hoc negligentes cum negligentibus condemnemur, districte et sub interminatione Divini judicii praecipimus archiepiscopo Nicosiensi quatenus, omni mora, excusatione, aut difficultate postpositis, magistros de theologia et grammatica in civitate Nicosiensi de caetero esse faciat et docere, quibus provideatur juxta statuta concilii antedicti.</p>
                    <p>Et nihilo minus, si opus fuerit, ut omnis impedimenti tanti boni tollatur materia, amplioribus beneficiis inducantur, quos gratis docere volumus ne aliquo exactionis timore scholares se subtrahant a discendo.</p>
                    <p>Et haec eadem praecipimus suffraganeis ecclesiae Nicosiensis circa magistros grammaticae facultatis.</p>
                </div>
                <div>
                    <head>Capitulum 3</head>
                    <p>(3) Ad haec, tam archiepiscopo quam episcopis, aut vicariis eorumdem, districtissime prohibemus ne ad excommunicandum sint faciles aut ex levi causa excommunicationis sententias fulminent in subjectos, quia ex hoc subrepit contemptus clavium et multa pericula proveniunt animarum.</p>
                </div>
                <div>
                    <head>Capitulum 4</head>
                    <p>(4) Caeterum, quia totum quicquid agimus ad hoc debet tendere ut animarum provideatur saluti, praecipimus tam archiepiscopo quam episcopis ut in suis ecclesiis magistros capellanos, qui curam teneantur agere animarum, non sicut hactenus omnino illiteratos instituant, sed potius tales qui alicujus saltem litteraturae existant, ut artium artis, curae videlicet animarum, aliquam peritiam habeant et tanquam dociles ad studium excitentur, quos perpetuo volumus in suis remanere officiis, nisi justa causa quocumque ipsos exigat amoveri.</p>
                    <p>Quibus etiam volumus in Nicosiensi ecclesia quadraginta, et in aliis viginti quinque, Bysantios albos, ultra id quod nunc de more percipiunt, ut honestius ac libentius serviant, exhiberi, et etiam ut propter victus tenuitatem non compellantur extendere ad illicita manus suas.</p>
                </div>
                <div>
                    <head>Capitulum 5</head>
                    <p>(5) In aliis etiam parochiis, tam civitatum quam dioecesum, idonei et perpetui instituantur presbyteri, quibus, ne in opprobrium cleri mendicare cogantur et se propter inopiam a suis parochiis absentare, praecipimus ut cuilibet consueti redditus, sine diminutione aliqua aut difficultate, debitis temporibus persolvantur.</p>
                    <p>Et ut quaelibet parochia ornamenta decentia, et libros, et calicem argenteum habeat, jubemus districte.</p>
                    <p>Et quia intelleximus a pluribus fide dignis quod paucae sunt parochiae Latinorum in dioecesi Nicosiensi, propter quod nonnunquam plura proveniunt pericula animarum, volumus et praecipimus Nicosiensi archiepiscopo ut ad praesens unam de novo statuat parochiam in casali suo de Fandia, vel ibi prope, ubi magis cognoverit expedire.</p>
                </div>
                <div>
                    <head>Capitulum 6</head>
                    <p>(6) Ut autem tam personae quam canonici, assisii, et alii clerici, propter moram aut difficultatem solutionis eorum quae percipere debent, occasionem nullam habeant se a Divinis, seu ecclesiae officio subtrahendi, districte praecipimus ut ea quae consueverunt percipere ipsis integre suis temporibus et sine difficultate qualibet persolvantur, quia non est minima poena non solum frequenter, sed vel etiam quotiescumque, respicere ad manus alienas.</p>
                </div>
                <div>
                    <head>Capitulum 7</head>
                    <p>(7) Quia vero ex eo quod, cedentibus vel decedentibus ecclesiarum praelatis, vix invenitur aliquis qui possessiones, redditus, aut jura noverit ecclesiarum, nonnumquam contingit ecclesiis circa sua jura multa pericula provenire, ut contra morbum hujusmodi salubriter provideatur ecclesiis, ordinamus atque praecipimus tam archiepiscopo quam episcopis et aliis praelatis ecclesiarum regni Cypri quatenus infra duos menses omnes possessiones, redditus, atque jura ecclesiarum suarum investigent diligenter et fideliter, atque distincte conscribant tradantque suis capitulis unam scripturam suo sigillo munitam, in suis archivis diligentius conservandam, aliamque ejusdem tenoris ipsi conservent similiter sigillatam.</p>
                </div>
                <div>
                    <head>Capitulum 8</head>
                    <p>(8) Adjicimus etiam antedictis ut tam archiepiscopi quam episcopi, solicitius et libentius quam huc usque fecerint, Divinis atque spiritualibus rebus intendant, et his quae ad salutem pertinent animarum, spiritualia temporalibus praeponentes, et non e converso, ordine perturbato.</p>
                    <p>Quia si hoc fecerint quod jubemus, juxta veritatis verbum haec omnia adjicientur [2] dum primo tam sibi quam suis subditis quaesierint regnum Dei.</p>
                </div>
                <div>
                    <head>Capitulum 9</head>
                    <p>(9) Ad hoc, quia aliquando, sicut dicitur, decanus fuit in Nicosiensi ecclesia, licet hoc in dubium revocetur, et praecipue quia invenimus quod dicta ecclesia maxime indiget hujusmodi personatu, statuimus ut in Nicosiensi ecclesia de caetero sit dignitas decanatus, percipiatque decanus quantum duo canonici, et habeat curam animarum personarum, canonicorum, et clericorum ecclesiae memoratae.</p>
                    <p>Iurisdictionem tamen aliquam contentiosam non habebit.</p>
                    <p>Sitque major persona post archiepiscopum, tam in capitulo quam in choro.</p>
                    <p>Vigiletque circa bonum et honestum statum tam spiritualium quam temporalium omnium ecclesiae supradictae.</p>
                    <p>Volentes ut idem decanus in Nicosiensi ecclesia ad residentiam continuam teneatur, et ut super hoc in sui receptione praestet corporaliter juramentum.</p>
                    <p>Si vero qui electus fuerit in decanum sacerdos non fuerit, in institutione sua jurabit quod infra annum in sacerdotem se faciat promoveri.</p>
                    <p>Cum vero decanus receptus fuerit, archiepiscopo Nicosiensi homagium facere teneatur. Decani vero electio ad capitulum pertineat, ita quod de ipsius gremio ecclesiae fiat. Confirmatio vero et institutio ad archiepiscopum pertinebit.</p>
                </div>
                <div>
                    <head>Capitulum 10</head>
                    <p>(10) Verum quia invenimus quod antiquitus, quando longe minus abundabat in redditibus eadem ecclesia, sexdecim fuere in ea canonici, licet postea paulatim per negligentiam hujusmodi numerus multum extiterit diminutus, quanquam multum excreverint, sicut comperimus, redditus ecclesiae memoratae, statuimus ut in eadem ecclesia de caetero XII canonicorum numerus habeatur, qui, si non resideant, nihil percipiant de eadem, nisi de licentia archiepiscopi, cum consensu capituli, fuerint absentes causa studiorum, aut captivi ab hostibus teneantur, vel pro negotiis ecclesiae, aut capituli si cum archiepiscopo causam habeant, absentes fuerint, et tunc solus consensus capituli exigatur.</p>
                    <p>Poterit autem archiepiscopus unum aut plures secum habere de suis canonicis, et similiter episcopi, juxta canonicas sanctiones.</p>
                    <p>Insuper ordinamus ut post mortem canonici ejusdem ecclesiae, alius canonicus substitutus eidem et residens integre percipiat omnia sicut suus perceperat praedecessor.</p>
                </div>
                <div>
                    <head>Capitulum 11</head>
                    <p>(11) Ad hoc ut pensum suum omnes jugiter in ecclesia ubi beneficium percipitur Deo reddant, nisi causa probabili excusentur, statuimus ut canonicus qui de aliquo sibi ascripto defectum fecerit in sex denariis pro vice qualibet puniatur.</p>
                    <p>Assisius vero qui secundum tabulam in defectu fuerit vel horis defuerit districtius corrigatur.</p>
                </div>
                <div>
                    <head>Capitulum 12</head>
                    <p>(12) Et quia Nicosiensis ecclesiae ordinarium, prout intelleximus, in multis deficit, propter quod in eadem ecclesia frequenter contingit servitium fieri perturbate, praecipimus ut ad [3]  alicujus magnae et saecularis ecclesiae regni Hierosolymitani dictum ordinarium reformetur, et ut in diebus profestis in matutinis lectiones legantur in medio choro, non in pulpito, de quo ab his qui sunt in choro parum auditur aut nihil.</p>
                </div>
                <div>
                    <head>Capitulum 13</head>
                    <p>(13) Cumque etiam invenerimus aliquando fuisse ab ecclesia Cypri in provinciali concilio statutum ut canonici Nicosienses in sua ecclesia, per se vel per vicarios, faciant septimanas, et hoc fuisse neglectum, nos justum reputantes et sanctum ut qui sentit commodum expers minime sit laboris, hoc idem in eadem ecclesia praecipimus de caetero inviolabiliter observari.</p>
                    <p>Sed volumus ut per vicarium non canonicum tunc servire possit canonicus, cum secundum consuetudinem Nicosiensis ecclesiae, vel aliarum ecclesiarum regni Hierosolymitani, persona canonica alicui servitio specialiter deputetur.</p>
                </div>
                <div>
                    <head>Capitulum 14</head>
                    <p>(14) Volumus etiam ut persona duos clericos non assisios, et canonicus unum, in domo secum teneant, qui et eos associent et ex quibus numerus servientium in ecclesia augmentetur.</p>
                </div>
                <div>
                    <head>Capitulum 15</head>
                    <p>(15) Inhibemus praeterea ne aliquis chorum ingrediatur post primum Gloria patri [4] primi psalmi, et ne ingressus ante finem illius horae, sine causa rationabili, exeat, vel in choro loquatur, nisi de his quae pertinent ad officium quod tunc fiet.</p>
                    <p>Sed nec discalceatus aut sine caligis quisquam in choro compareat sive in habitu inconsueto vel etiam inhonesto.</p>
                    <p>Quod si quis circa hoc quod de choro vel ejus honestate statuimus deliquerit, per cantorem, si fuerit in minoribus ordinibus, vel per Decanum, si fuerit in majoribus ordinibus, corrigatur, salvis tamen aliis juribus et honoribus cantori Nicosiensi, secundum consuetudinem in eadem ecclesia hactenus observatam.</p>
                </div>
                <div>
                    <head>Capitulum 16</head>
                    <p>(16) Quia vero, praesertim secundum haec mala tempora, maximam decet circa sigilli custodiam diligentiam adhibere, volumus ut sigillum capituli sub duabus custodiatur clavibus, quae aliquibus discretis de capitulo per ipsum capitulum committantur, quas sine difficultate, cum voluerit capitulum, repetere poterit aliis de capitulo committendas.</p>
                </div>
                <div>
                    <head>Capitulum 17</head>
                    <p>(17) Insuper comperimus, quod tamen aegre ferimus, non sine praesumptione damnabili et scandalo laicorum, in Nicosiensi ecclesia iam pro consuetudine observatum, quae dicenda est potius corruptela, ut cum processio pro mortuo petitur, ante omnia certa pecunia vel fidejussores aut pignora exigantur; similiter pro campanarum pulsatione, et fossa pro mortuo facienda.</p>
                    <p>Et etiam tam in sponsalibus quam in matrimoniis contrahendis, et dum pueri baptizantur, clericus unum bysantium vel plures de cereo quem ad honorem portant laici violenter aufert, sicut nobis extitit intimatum.</p>
                    <p>Quae omnia et singula, sive similia, tanquam perniciosa districtissime prohibemus, volentes ut omnino nihil pro hujusmodi aut similibus exigatur.</p>
                    <p>Sed praecipimus ut omnia exhibeantur liberaliter atque gratis.</p>
                    <p>Quod si contingat laicos circa hujusmodi laudabiles consuetudines non servare, ad illud compelli poterunt, juxta statutum habitum super hoc, Ut fuerit rationis. [5]</p>
                </div>
                <div>
                    <head>Capitulum 18</head>
                    <p>(18) Quanquam autem lumen luminum quod [6] illuminat omnem hominem venientem in hunc mundum, [7] luce materiali non egeat, pia tamen fuit statutum devotione ut, dum nostri redemptoris corpus ad infirmatum deportari contingit, ipsum ob sui reverentiam lumen materiale praecedat, nec tamen ad hoc tam modicum in ecclesia Nicosiensi est aliquis certus redditus deputatus.</p>
                    <p>Unde, quod non sine rubore referimus, contingit ut pro hujusmodi habenda candela pro ecclesia mendicetur.</p>
                    <p>Nolentes itaque in hac parte Iesu Christi ignominiam sustinere, praecipimus ut antequam cera quae provenit ecclesiae dividatur, tantum ad hunc usum accipiatur de ea, ut ei qui dat omnia detur aliquid, quod commode sufficiat usque ad partitionem sequentem.</p>
                </div>
                <div>
                    <head>Capitulum 19</head>
                    <p>(19) Invenimus etiam quod canonici Nicosiensis ecclesiae in sui receptione jurabant secreta capituli et jura ecclesiae conservare.</p>
                    <p>Sed quia jamdudum id neglectum extitit, praecipimus ut qui non juraverunt jam recepti, et qui recipiendi deinceps fuerint, praestent hujusmodi juramentum.</p>
                    <p>Non tamen intelligimus ut in expensis propriis canonicus jura ecclesiae suae prosequi teneatur, vel solus, sed ut majori et saniori parti capituli, cum oportet, in his consentiat bona fide.</p>
                </div>
                <div>
                    <head>Capitulum 20</head>
                    <p>(20) Cum autem, sicut accepimus, novi panni serici, qui in lectis mortuorum apud Nicosiensem ecclesiam sive in ejus coemeterio sepeliendorum ponebantur, cedebant ad ipsius ornatum ecclesiae, et hoc fuisse a paucis temporibus immutatum, volumus ut de caetero praedicto usui sine diminutione aliqua deputentur.</p>
                </div>
                <div>
                    <head>Capitulum 21</head>
                    <p>(21) Licet autem sancti Dei sint a tota ecclesia honorandi, super quos post Christum sua jecit fundamenta, specialiter tamen ibidem eorum est habenda memoria veneranda ubi vitam finiere temporalem, adipiscentes aeternam.</p>
                    <p>Cum igitur non multos [8] apud Cyprum sanctos legamus ad dominum migrasse, videlicet Bamabam, Epiphanium, Hilarionem, Nicanorem, Titicum, Iasonem, et Spiridionem, Aymonem et Alexandrum, Potamium et Nemesium, et pro tribus illorum tantum in Nicosiensi Ecclesia intellexerimus novem fieri lectiones, nolentes ut aliis honor debitus subtrahatur, praecipimus ut per omnes ecclesias Latinorum in Cypro, in die festo cujuslibet praedictorum, fiant novem lectiones de martyribus sive confessoribus, prout decet.</p>
                </div>
                <div>
                    <head>Capitulum 22</head>
                    <p>(22) Et ut quantum possumus provideamus, ne quid desit cum sacerdotes oportet offerre hostiam salutarem, quando maxime offerentem cor decet habere pacatum, volumus ut, cum capellanum quem venerabilis Eustorgius [9], Nicosiensis archiepiscopus, instituit, ut tam pro se quam pro suis praedecessoribus celebret, et Assisium qui tempore vicis suae in ecclesia Nicosiensi celebrat pro defunctis oportebit cantare, utrique ad serviendum sibi in Missa, aliquis de subdiaconis vel acolytis per septimanas vicissim per tabulam sive matriculam deputetur.</p>
                </div>
                <div>
                    <head>Capitulum 23</head>
                    <p>(23) Ne autem praedicta per ignorantiam aut oblivionem aliquatenus negligantur, volumus ut tam archiepiscopus quam capitulum sub nostro sigillo ea recipiant duplicata, quorum unam scripturam archiepiscopi qui pro tempore fuerint custodiant, altera vero penes capitulum conservetur.</p>
                    <p>Et nihilominus in aliquo magno ipsius ecclesiae libro, in fine vel in principio, transcribantur, ut eorum copia et notitia ab omnibus de ecclesia facile habeatur.</p>
                </div>
                <div>
                    <head>Explicit</head>
                    <p>Actum anno Domini MCCXLVIII, mense Martio.</p>
                </div>
                <div>
                    <head>Footnotes</head>
                    <p>[1] 'ustorgium' from 'Eustorgium' in brackets.</p>
                    <p>[2] 'haec omnia adjicientur' in quotation marks.</p>
                    <p>[3] '[mg. Deest forte: exemplum]' inserted here.</p>
                    <p>[4] 'Gloria patri' in quotation marks.</p>
                    <p>[5] 'Ut fuerit rationis' in quotation marks.</p>
                    <p>[6] '[mg: loan. 1]' inserted here.</p>
                    <p>[7] 'illuminat omnem hominem venientem in hunc mundum' in quotation marks.</p>
                    <p>[8] '[mg. forte: nonnullos]' inserted here.</p>
                    <p>[9] 'ustorgius' from 'Eustorgius' in brackets.</p>
                </div>
            </div>
        </body>
    </text>
</root>
