<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Novara</title>
                <recordID>2214</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1298</origDate>
                <dateNotes/>
                <origPlace>Novara</origPlace>
                <diocese>Novara</diocese>
                <province>Milan</province>
                <country>Italy</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 2214</p>
                <p>Year: 1298</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Novara</p>
                <p>Diocese: Novara</p>
                <p>Province: Milan</p>
                <p>CountryModern: Italy</p>
                <p>Latitude: 45.45</p>
                <p>Longitude: 8.61667</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Papiniano della Rovere</p>
                <p>IssuingAuthorityAlt: None</p>
                <p>RegnalStart: 1296</p>
                <p>RegnalEnd: 1300</p>
                <p>Delegated: None</p>
                <p>ClassificationNotes: Third Part (Appendix)</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Novara 1298, ed Briacca, pp272-279</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: None</p>
                <p>Transcription: Reviewed </p>
                <p>GeneralNotes: ['Third Part (Appendix), added after the synod', 'Liber synodalis of Papiniano della Rovere, Bishop of Novara – issued in 1298 (following celebration of a synod), two years into his episcopate (p36); he had been born in Turin, and was later named bishop of Parma in 1300', '-Papiniano was himself closely tied to papacy, having served as a chaplain and “uditore del Palazzo apostolico” [p41] at the request of Boniface VIII [Registres de Boniface VIII, I, n. 914, coll 319-20]', '-Novara was under jurisdiction of Milan, but the work shows few traces of the council held at Milan in 1291 [pp. 36-37]', '-work is strongly influenced by Guillaume Durand’s statutes (p. 67); follows structure of instructiones et monitiones and then constitutiones (this seems to have been the southern French model, as opposed to Odo of Sully’s, which was pervasive in the North; see Guizard, l’Oeuvre canonique de Guillaume Durand, in XXXIXme Congrès Mende 1955, Montpellier 1955)', '-shows itself to be strongly inspired by Bonifician conception of centralized authority [p82]', '-Helmrath, Partikularsynoden, 160: 1298 Novara Diocesan Statutes (issued by Bishop Papinianus della Rovere) contained material from Gratian, the Liber Extra, the Synodalbook of William Durandus, the 1252 Statutes of Nimes, a Cologne Synod, the joint 1289 statutes of Cahors, Rodez and Tulle, and other statutes of Novara itself from 1257 and 1277. (cites Briacca, Statuti sinodali, 169-279)']</p>
                <p>BiblioRefs: Briacca, Papiniano della Rovere, Contributi ad una biografia, in Raccolta di Studi in memoria di Giovanni Soranzo, I, Milan 1968, pp60-128, at pp113-14</p>
            </div>
            <div>
                <head>Text</head>
                <div>
                    <head>Incipit</head>
                    <p>Appendix [1].</p>
                </div>
                <div>
                    <head>Capitulum 1</head>
                    <p>(1) Missa pro pontifice.</p>
                    <p>Oratio.</p>
                    <p>Omnipotens sempiterne Deus, miserere famulo tuo pontifici nostro et dirige eum secundum tuam clementiam in viam salutis eterne, ut, Te donante, Tibi placita cupiat et tota virtute perfitiat.</p>
                    <p>Per.</p>
                    <p>Secreta.</p>
                    <p>Profitiat, quesumus Domine, hec oblatio, quam tue supplices offerimus maiestati ad salutem famuli tui, ut tua providentia eius vita inter adversa et prospera ubique dirigatur.</p>
                    <p>Per.</p>
                    <p>Postcomunio.</p>
                    <p>Sumentes, Domine, perpetue sacramenta salutis, tuam deprecamur clementiam, ut per ea famulum tuum pontificem nostrum ab omni adversitate protegas.</p>
                    <p>Per.</p>
                </div>
                <div>
                    <head>Capitulum 2</head>
                    <p>(2) Quod compromissum non fiat super ecclesiastico benefitio.</p>
                    <p>Ut cessantibus que nonnunquam de benefitiis ecclesiasticis temere attemptantur pravam illicite pactionis speciem continentibus compositionibus viam in huiusmodi benefitia vitiosis claudamus ingressibus, statuentes firmiter inhibemus, ne fiat de cetero super ecclesiastico benefitio compromissum vel compositio quelibet absque nostra vel successorum nostrorum conscientia et licentia speciali.</p>
                    <p>Alioquin compromittentes aut aliter componentes iure, si quod eis in benefitio competebat, sint eo ipso privati et tam ipsi quas sui arbitratores sive mediatores ut symoniaci puniantur, et insuper irritum quod egerint et quicquid ex eo vel ob id secutum fuerit habeatur.</p>
                </div>
                <div>
                    <head>Capitulum 3</head>
                    <p>(3) De pena clericorum facientium vel sociantium partes.</p>
                    <p>Ut a pestiferis laicalium partium actibus clericorum, per quos sepe in ecclesia scandalum generatur, manus quatenus possumus comprimamus sub obtestatione divini iuditii et pena clericalis privilegii prohibemus, ne clerici seculares vel religiosi et maxime sacerdotes laicorum partes quomodolibet faciant, regant, foveant vel sequantur, aut in eis iurent sive promittant seu in expensis earum contribuant vel pro eis sive cum eis tractatum aliquem, processum vel ambaxatam in alterius dampnum scribant, ferant vel referant, armave moveant, aut se aliter talibus involvant vel de talibus intromittant.</p>
                    <p>Sciant autem se partium huiusmodi guerris, seditionibus, rixis vel tumultibus publice inmiscentes in nullo sibi ab ecclesia subveniendum esse, utpote omni clericali privilegio denudatis, hiis qui aliter circa premissa delinquerent, decem librarum condempnatione mulctandis.</p>
                    <p>Datatio appendicis [2].</p>
                    <p>Edite sunt premisse due proxime constitutiones et addite precedentibus per prefatum dominum episcopum de capituli sui conscilio in episcopali palatio Novariensi, anno prescripto .VIII. kal. iulii, presentibus dominis Andrea de Pellizonis et Guillelmo Beccuto ac Bertholino de Pellizonis de Taurino, clericis et familiaribus episcopi supradicti.</p>
                </div>
                <div>
                    <head>Capitulum 4</head>
                    <p>(4) Ordinationes et constitutiones a Papiniano episcopo editae ac promulgatae ad canonicorum ecclesiae S. Mariae reformationem [3].</p>
                    <p>In nomine Domini, amen.</p>
                    <p>Ad augmentum cultus divini nominis, decus et decorem ecclesie nostre et iurium ipsius conservationem, morum et actuum fratrum et canonicorum nostrorum in melius reformationem, nos Papinianus, miseratione divina episcopus Novariensis, super infrascriptis articulis in quibus ecclesiam ipsam et personas ipsius correctionis et reformationis offitio invenimus indigere, sequentes ordinationes et constitutiones ad presens nostri approbatione capituli edimus et promulgamus inviolabiliter observandas, ordinantes et statuentes: in primis, ut acquirantur [4] et habeantur pro ministris altaris usque ad festum nativitatis beate Marie proximum paramenta ista, videlicet pluviale, dalmatica et tunicella albe; pluviale, dalmatica et tunicella rubee; pluviale et dalmatica virides.</p>
                    <p>Item ut presbiter non ministret in officio subdiaconi vel acoliti quamdiu ibi fuerit diaconus, subdiaconus vel acolitus; sed offitium subdiaconi fatiat subdiaconus, et acoliti acolitus cuius ebdomada proximior erit.</p>
                    <p>Defectum vero seu absentiam subdiaconi suppleat, si adsit, diaconus, et acoliti subdiaconus cuius ebdomada vicinior erit, ut supra.</p>
                    <p>Item ut diaconus teneat stolam sub dalmatica.</p>
                    <p>Item ut acolitus non teneat patenam, sed subdiaconus.</p>
                    <p>Item ut ministrantes altari utantur armuciis de variis.</p>
                    <p>Item ut quilibet canonicorum, si est presens et potest, serviat in ordine in quo est per ebdomadam suam.</p>
                    <p>Alioquin pro absente habeatur, nisi defectus ministrorum exigeret ut in ordine inferiori serviret: quod sit in dispositione cantoris vel locum eius tenentis.</p>
                    <p>Item ut qui exierit chorum ab epistola usque ad Ite, missa est, vel Benedicamus, pro absente habeatur quantum ad illam missam, nisi exiret neccessaria causa ductus, de qua exeuntis verbo credatur.</p>
                    <p>Similiter qui exierit in matutinis a secunda antiphona usque ad Benedicamus.</p>
                    <p>Similiter et qui in vesperis a secunda antiphona usque ad Benedicamus.</p>
                    <p>Item quod dictum est supra de matutinis diei servetur in vigilia seu matutinis defunctorum diebus quibus est anniversarium.</p>
                    <p>Aliis vero diebus qui non interfuerit matutinis defunctorum a principio secunde lectionis usque ad finem psalmi Benedictus, amittat denarium unum.</p>
                    <p>Item ut canonici constituti in sacris non sedeant in sede inferiori chori.</p>
                    <p>Item ut offitium divinum dicatur plane et distincte, quantum Deus dederit.</p>
                    <p>Item ut statutum de non legendo sine provisione non teneat per iuramentum, nisi ebdomandarios solos.</p>
                    <p>Item ut omittantur psalmi graduales preter quam in quadragessima.</p>
                    <p>Et hore beate Marie dicantur de cetero in ecclesia sine nota, tamen secundum consuetudinem Romane curie.</p>
                    <p>Item ut non cantetur in duobus libris simul.</p>
                    <p>Item ut in missa dominice non inseratur offitium alicuius sancti, neque dicatur prefatio de Trinitate.</p>
                    <p>Item ut mulieres non intrent chorum, dum dicitur ibi offitium.</p>
                    <p>Item ut tabula altaris argentea, quando fieri poterit, reparetur vel refficiatur et teneatur ante altare.</p>
                    <p>Item ut presbiter Rogerius serviat per se, si potest, alioquin per alium capellaniam suam.</p>
                    <p>Item ut reliquie sancti Agabii recondantur decenter in altari suo.</p>
                    <p>Item ut sortiatur effectum ordinatio capellanie, quam dimisit Hugo Zuchalla, et hoc procuret et sollicitet thesaurarius.</p>
                    <p>Item ut fiat cuniculus in fontibus per quem aqua baptismatis vacuetur.</p>
                    <p>Item ut fructus primi anni prebendarum vacantium cedant et convertantur in emptionem ornamentorum et paramentorum aut alium cultum ecclesie, colligendi et servandi ad hunc solum usum per thesaurarium qui pro tempore fuerit.</p>
                    <p>Idem fiat de fructibus aliarum prebendarum ad capitulum per statuta ecclesie pertinentibus.</p>
                    <p>Item ut de duabus prebendis sancti Ambrosii fiant quatuor sacerdotales ad servitium illius et maioris ecclesie.</p>
                    <p>Et presbiter Albertus eiusdem ecclesie compellatur iuxta ordinationem fundatoris missas facere.</p>
                    <p>Item ut de capellis non parochialibus capituli fiant capellanie assignande presbiteris deputandis certis altaribus ecclesie maioris, ad celebrationem missarum et alia eius obsequia in divinis iuxta ordinationem per nos et capitulum super hoc faciendam.</p>
                    <p>Item ut canonici omnes clausa deferant indumenta et non utantur capuciis sed biretis; nec incedant per civitatem in sacris constituti sine cappa vel mantello, nec alii sine tabardo.</p>
                    <p>Contrarium faciens solidos quinque camere nostre persolvat.</p>
                    <p>Item ut non deferant gladios vel arma alia, nec ludant ad taxillos vel ludos teneant; contrarium faciens solidos decem camere nostre persolvat.</p>
                    <p>Item ut continenter et caste vivere studeant, penas timentes quas predecessorum nostrorum ac legatorum sedis apostolice constitutiones contrarium facientibus comminantur [5], quas nos perversorum exigente audatia temporalibus quoque penis vallantes statuimus, ut quicumque canonicorum deinceps incontinentia inventus fuerit laborare, concubina tenendo, solidos centum camere nostre persolvat.</p>
                    <p>Et qui spurios suos secum tenuerit, sexaginta.</p>
                    <p>Item ut claustrum bene custodiatur per continuum fidelem portarium et claudatur quolibet sero, statim pulsata tercia campana comunis, nec apperiatur de nocte, nisi ex iusta causa, et tunc per portarium continuo reclaudentem.</p>
                    <p>Et quicumque pro apperienda porta violentiam fecerit porte vel portario, aut portam alias apperuerit, solvat camere nostre pro qualibet vice libras decem.</p>
                    <p>Et qui propter hoc minatus fuerit portario, solidos sexaginta.</p>
                    <p>Ad quas penas solvendas teneatur quilibet canonicorum pro suo familiari qui contra faceret.</p>
                    <p>Item ut quilibet canonicorum corripiat et compescat consanguineos et familiares suos a rixis et tumultibus faciendis et armis deferendis in ecclesia et claustro.</p>
                    <p>Alioquin puniatur pro eo ac si ipse fecisset iuxta qualitatem excessus.</p>
                    <p>Item ut absentes canonici, qui nunc sunt, infra tres menses procuratorem habeant in ecclesia de canonicis presentibus, qui pro eis respondeant episcopo et capitulo; futuri vero priusquam fuerint prebendarum suarum possessionem assecuti, eodem modo infra totidem menses similem procuratorem faciant et habeant.</p>
                    <p>Item ut presbiter Gregorius de Veure per capitulum revocetur et compellatur infra quindecim dies in ipsa ecclesia continue residere.</p>
                    <p>Alioquin nos super hoc ecclesie predicte et eius populo curabimus providere.</p>
                    <p>Item ut omnes possessiones, affictus [6] et iura ecclesie requirantur, recuperentur, consignentur et describantur usque ad natale Domini proximum et tam de illis quam de instrumentis utilibus ecclesie fiat inventarium servandum in thesauraria.</p>
                    <p>Ad que omnia facienda deputamus ex nunc archipresbiterum et dominum Lotherium, iniungentes eis in virtute obedientie ut hec tam diligenter quam fideliter exequantur eisque vices nostras ubicumque oportuerit in executione huiusmodi committentes.</p>
                    <p>Item ut si quis canonicorum residentium indiguerit domo, provideatur ei de ipsa secundum arbitrium nostrum ex hiis quas habent alii ultra sufficientiam.</p>
                    <p>Item ut non fiat coequatio prebendarum sine conscientia nostra.</p>
                    <p>Premissa omnia et singula firmiter custodiri volumus et mandamus, salva semper nobis circa eorum interpretationem, moderationem, dispensationem et correctionem omni auctoritate nostra.</p>
                </div>
                <div>
                    <head>Explicit</head>
                    <p>Datum Novarie in pleno capitulo ecclesie nostre, anno Domini millesimo ducentessimo nonagessimo septimo, die mercurii vigessimo sexto mensis iunii, indictione decima.</p>
                </div>
                <div>
                    <head>Footnotes</head>
                    <p>[1] In brackets</p>
                    <p>[2] In brackets</p>
                    <p>[3] Sentence in brackets</p>
                    <p>[4] a(c)quirantur</p>
                    <p>[5] co(m)minantur</p>
                    <p>[6] a(f)fictus</p>
                </div>
            </div>
        </body>
    </text>
</root>
