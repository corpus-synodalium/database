<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Poitiers</title>
                <recordID>0073</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1280</origDate>
                <dateNotes/>
                <origPlace>Poitiers</origPlace>
                <diocese>Poitiers</diocese>
                <province>Bordeaux</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 73</p>
                <p>Year: 1280</p>
                <p>Month: None</p>
                <p>Day: None</p>
                <p>Circa: Yes</p>
                <p>DatingNotes: before 1280</p>
                <p>Place: Poitiers</p>
                <p>Diocese: Poitiers</p>
                <p>Province: Bordeaux</p>
                <p>CountryModern: France</p>
                <p>Latitude: 46.581945</p>
                <p>Longitude: 0.336112</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Avril, Statuts, V,  86-101</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>(1) Ne alieni recipiantur in locis non curatis.</p>
                    <p>Districtius inhibemus ne diebus dominicis in capellis vel prioratibus in quibus non est parochialis ecclesia constituta alieni parochiani recipiantur ad divina, exceptis clericis, religiosis transeuntibus et peregrinis.</p>
                </div>
                <div>
                    <head>Capitulum 2</head>
                    <p>(2) De tonsuris.</p>
                    <p>Excommunicamus omnes illos qui sine benedictione episcopali, vel alterius qui ex privilegio Sedis apostolice habeat hujusmodi potestatem, coronas sibi presumpserint accipere et, cum clerici non sint, se pro clericis presentare, exceptis dumtaxat custodibus ecclesiarum, qui ab antiqua consuetudine coronas deferre consueverunt, et exceptis pueris religiosum habitum deferentibus infra annum quintumdecimum constitutis.</p>
                </div>
                <div>
                    <head>Capitulum 3</head>
                    <p>(3) De monachis.</p>
                    <p>De monachis, cum nullus possit esse monachus in diversis monasteriis, et quandoque contingat quod monachus unius monasterii se transferat ad aliud monasterium, a suo abbate non transmissus, tales causa morandi decetero recipi prohibemus, precipientes quod, si tales in nostra dyocesi fuerint, absque moris dispendio ad sua monasteria remittantur.</p>
                </div>
                <div>
                    <head>Capitulum 4</head>
                    <p>(4) Item de monachis.</p>
                    <p>Item volumus et precipimus abbatibus Sancti Benedicti ordinis ut ita cum prioribus et monachis suis ordinent et disponent quod ubi in aliquo prioratu absque parochiali ecclesia duo monachi tantummodo commorantur, missa una ad minus quotidie celebretur, ubi vero fuerit parochialis ecclesia et prioratus duorum tantummodo monachorum, saltem a monachis post missam capellani missa ter in hebdomada celebretur; ubi vero tres vel plures monachi fuerint in prioratu, sive ibi parochialis ecclesia sive non, missa cotidie per hebdomadas celebretur.</p>
                </div>
                <div>
                    <head>Capitulum 5</head>
                    <p>(5) Item statuimus ut, cum prior aliquis vel capellanus regularis instituitur in aliquo prioratu vel ecclesia parochiali, litteras sui abbatis recipiat, statum in quo locus tunc temporis fuerit continentes, ut per hoc possit postmodum apparere utrum laudabilis vel culpabilis quantum ad administrationem debeat reputari; quod si non fecerit, prioratu vel ecclesia privetur eisdem.</p>
                </div>
                <div>
                    <head>Capitulum 6</head>
                    <p>(6) De prioratibus et capellis.</p>
                    <p>Precipimus quod diebus dominicis et festis annualibus non celebretur in prioratibus vel capellis, nisi quis causa itineris privatim sub silentio voluerit celebrare, donec prius in ecclesiis parochialibus fuerit celebratum, dum tamen in parochia ita tempestive celebretur, quod in dictis prioratibus vel capellis postmodum competenter valeat celebrari.</p>
                </div>
                <div>
                    <head>Capitulum 7</head>
                    <p>(7) Ne qind deponatur apud moniales.</p>
                    <p>Item firmiter prohibemus ne aliquis in monasteriis monialium aliquid presumat deponere, nec ipse depositus alicujus recipere ullo modo, et si quo deposita fuerint, amoveantur exinde, alioquin eis depositum non reddatur.</p>
                </div>
                <div>
                    <head>Capitulum 8</head>
                    <p>(8) De abbatibus et prioribus.</p>
                    <p>Inhibemus abbatibus et prioribus conventualibus ut subditis suis non dent studendi licentiam, nisi tantum in grammatica et theologica facultate; quod si contra fecerint, per mensem ab ingressu Ecclesie noverint se suspensos.</p>
                    <p>Monachis et canonicis regularibus inhibemus ne sine licentia sui superioris ad scolas ire presumant, et ut etiam non studeant nisi in facultatibus supradictis.</p>
                    <p>Qui vero contra fecerint in reditu suo penam substineant fugitivi, nec sine nostra licentia aliqua eis administratio concedatur.</p>
                    <p>Illos vero qui decetero sine licentia superioris mutuo concedent alicui ultra centum solidos, vel valorem, sententia excommunicationis innodamus.</p>
                </div>
                <div>
                    <head>Capitulum 9</head>
                    <p>(9) De prioribus.</p>
                    <p>Item firmiter prohibemus ut priores in nostra dyocesi commorantes, qui in eorum monasteria consistunt, aliquid decetero extra sua monasteria non deponant; quod si vero fecerint, ipsos excommunicamus, nisi deposita ipsa ad se vel monasteria infra mensem, postquam ad eorum notitiam devenerint, procuraverint revocare, ex tunc nihilominus tanquam proprietarii puniantur et administrationes decetero non habeant, et si habuerint, ipsas admittant.</p>
                </div>
                <div>
                    <head>Capitulum 10</head>
                    <p>(10) Constitutio regularium canonicorum. [1]</p>
                    <p>Statuimus ut, cum absurdum et inhonestum existat ut canonici regulares diversis vestibus vestiantur, cum ex hoc proveniat invidia, injurium et scandalum, inter ipsos omnes in eodem monasterio commorantes indifferenter, imo et eodem vestiario induantur, prohibentes expresse ne quis eorum vestes aliquas alicujus coloris nisi tantummodo albi vel nigri, seu ruffi habere presumant, in quibus brunetam nigram interdicimus universis.</p>
                    <p>Quia vero capellani forinseci vestes necessarias suis sociis non assignant, sed potius ipsi socii de oblationibus, legatis, et donis sibi factis vestes quas sibi placent consueverunt emere contra regularia instituta, statuimus ut cum ex hoc dampnabile periculum proprietatis incurrant, capellani sociis suis in vestitu et aliis provideant sicut existentibus in abbatiis providetur, vestes non habeant nimia brevitate vel longitudine deformatas, salarii [2] quicquid de oblationibus, legatis, donis vel aliis quibuscumque habuerint a quocumque ad evitandum proprietatis periculum capellanis suis assignare procurent.</p>
                </div>
                <div>
                    <head>Capitulum 11</head>
                    <p>(11) De subcapellanis forincesis.</p>
                    <p>Item quia sicut indubitanter audivimus tam capellani forinseci quam eorum socii, sine habitu suo sicut seculares consueverunt incedere in animarum suarum periculum et scandalum plurimorum, precipimus ut sine superpelliciis vel tunicis lineis vel capis clausis extra domos suas decetero non incedant, si vero contra facere presumpserint, capellanus administrationem amittat, et solitarius [3] ad aliud monasterium ad agendam penitentiam transferatur.</p>
                    <p>Omnes autem administratores forinseci de suis omnibus redditibus et expensis et statu ecclesiarum suarum bis in anno duobus terminis ad hoc ab abbate statuendis reddant in capitulo plenam rationem, in quibus si mendaces inventi fuerint suas administrationes amittant.</p>
                </div>
                <div>
                    <head>Capitulum 12</head>
                    <p>(12) Item statuimus ut a die Quatuor Coronatorum usque ad diem Nativitatis Domini a sagimine et carnibus omnes abstineant omnibus diebus exceptis dominicis jejunantes.</p>
                    <p>Poterit tamen abbas ex causa cum aliquibus vel aliquando ut bis comedent dispensare, nec comedant ter in die, nisi pueri vel infirmi, vel qui in refectorio leget; nec comedant extra domos suas in parochiis suis, nisi quando procuratio ab aliquo debetur eisdem.</p>
                    <p>A Septuagesima usque ad Pascha, quantum ad esum carnium et sagiminis precipimus observari.</p>
                </div>
                <div>
                    <head>Capitulum 13</head>
                    <p>(13) De esu carnium et silentio [4] in claustro.</p>
                    <p>Precipimus etiam ut nullus diebus lune et mercurii carnes in refectorio comedat, nisi festum fuerit novem lectionum.</p>
                    <p>Silentium autem in monasterium, claustrum, refectorium et dormitorium firmiter precipimus observari, ita scilicet quod aliquis loqui non audeat, nisi voce adeo submissa quod tertius ab ipso audire non possit, nisi in horis ad loquendum specialiter deputatis.</p>
                </div>
                <div>
                    <head>Capitulum 14</head>
                    <p>(14) Item quia sicut audivimus quidem canonici quorumdam monasteriorum consueverunt extra septa monasterii sui tam patenter quam latenter, tam turpiter quam dampnabiliter sepius in villam evagare, statuimus ut nullus, excepto capellano et illis quibus ex necessitate administratio competit, chorum, claustrum, dormitorium vel refectorium exire presumat sine sui prioris licentia speciali.</p>
                    <p>Cum autem abbas non fuerit presens, septa monasterii exire non audeant, nisi prius ab ipso priore, si abbas presens fuerit, specialiter ab eis licentia sit concessa, quibus abbas vel prior sine causa necessaria et rationabili exeundi licentiam non concedant, nec obtenta licentia sine socio quis pedes exire presumat.</p>
                    <p>Si vero abbas in aliquo premissorum negligens inventus fuerit vel remissus, pena suspensionis vel majoris vindicte a nobis se noverint puniendum.</p>
                    <p>Prior autem et alii qui contra venerint ad alia monasteria transferantur.</p>
                </div>
                <div>
                    <head>Capitulum 15</head>
                    <p>(15) Ne cause aliquibus committantur nisi peritis.</p>
                    <p>Cum dominus papa nuper duxerit statuendum ut a Sede apostolica vel legatis aliquibus cause non committantur, nisi personis que dignitatibus sunt predite, vel in ecclesiis cathedralibus seu aliis collegiatis honorabilibus institute, nec alibi quam in civitatibus vel locis magnis et insignibus ubi haberi valeat copia peritorum.</p>
                </div>
                <div>
                    <head>Capitulum 16</head>
                    <p>(16) Firmiter inhibemus ut aliis judicibus predictis nullatenus obediatur in citationibus faciendis aut sentenciis ferendis vel etiam nuntiandis, nec in aliqua loca nisi magna et insignia ubi inveniri valeat copia peritorum, ad quorum mandatum judicum audeat aliquem quis citare; nec aliquis prior, nisi conventualis, et in loco nobili et insigni, ubi haberi valeat copia peritorum per litteras papales vel legatorum suorum jurisdictionem exercere presumat, nec aliquis citet per generalem clausulam Quidam alii, nisi quatuor qui in primo citatorio exprimantur.</p>
                </div>
                <div>
                    <head>Capitulum 17</head>
                    <p>(17) De appellationibus.</p>
                    <p>Cum sit a Sede apostolica statutum quod, appellationis articulo pretermisso, vel etiam aliter ubi non extitit appellatum, archiepiscopi vel eorum officiales de causis clericorum tanquam judices absque dyocesanorum suorum voluntate licet in ipsos iidem clerici de facto consentiant, non cognoscant.</p>
                </div>
                <div>
                    <head>Capitulum 18</head>
                    <p>(18) Item cum sit ab eadem Sede statutum quod archiepiscopi vel eorum officiales subditos suffraganeorum suorum, eorum archiepiscoporum vel officialium suorum delegationes suscipere, sententias et precepta exequi, aut in causis per appellationem devolutis ad eos perhibere testimonium non compellant.</p>
                </div>
                <div>
                    <head>Capitulum 19</head>
                    <p>(19) Item cum sit ab eadem Sede statutum quod archiepiscopi, vel eorum officiales, suffraganeorum suorum officiales, aut archidyaconos, archipresbyteros aliosque inferiores prelatos sibi subditos non cogant querelantes in sua presencia respondere.</p>
                </div>
                <div>
                    <head>Capitulum 20</head>
                    <p>(20) Item cum ad eadem Sede sit statutum quod officiales archiepiscoporum, quamdiu iidem archiepiscopi in sua presentia vel circa illam extiterint, in suffraganeos ipsorum interdicti vel suspensionis aut excommunicationis proferre sententiam non attentent, districte precipimus ut non obediatur alicui contra statuta seu constitutiones predictas, vel aliquam eorumdem.</p>
                </div>
                <div>
                    <head>Capitulum 21</head>
                    <p>(21) De homicidio.</p>
                    <p>Homines seu mulieres non voluntarie homicidia perpetrantes, symoniacos, falsarios, rem cum monialibus habentes, hereticos, qui furtive ordines susciperint, irregulares, vultus cereos facientes et baptizantes, a penitentiariis nostris ad nos precipimus remitti, nisi super premissis licentiam concedentes.</p>
                </div>
                <div>
                    <head>Capitulum 22</head>
                    <p>(22) Ne regulares affirmant ecclesias.</p>
                    <p>Prohibemus ne canonici regulares ad firmam recipiant ecclesias sine licentia nostra, nec personarum parochialium capellani aut subcapellani existant, sed ad sua monasteria redeant.</p>
                </div>
                <div>
                    <head>Capitulum 23</head>
                    <p>(23) Decrevimus ut nemo dyocesis aliene ad celebrandum divina in sacris recipiatur ordinibus, nisi sui ordinatoris habeat litteras super hoc expressam mentionem facientes, alioquin tam recipientes quam receptus canonice puniatur.</p>
                </div>
                <div>
                    <head>Capitulum 24</head>
                    <p>(24) De citationibus.</p>
                    <p>Cum multi malitiose citationes a nobis vel curia nostra vel subditis nostris impetratas tam supprimant quod citati propter brevitatem temporis ad dies assignatas nequeant commode apparere, statuimus ut quicumque citationem impetraverit, nisi ipsam infra dimidium spatium temporis in citatione ab ipsius data usque ad terminum assignatum contenti presentaverit citatori, citatione careat, nec citator citandi officium exsequatur, alioquin citator ipse ad expensas legitime teneatur.</p>
                </div>
                <div>
                    <head>Capitulum 25</head>
                    <p>(25) De magistris elemosinariarum.</p>
                    <p>Precipimus quod magistri elemosinariarum, exceptis illis qui vivunt sub regula aliqua, decetero non nominent se priores, nec sigilla nomen prioris continentia habeant; que si habuerint, ipsa cessant, et sibi sigilla faciant quod nomen magistri domorum elemosinariarum, in quibus magistri fuerint, contineant, non prioris, cum priores dici non debeant sed magistri.</p>
                </div>
                <div>
                    <head>Capitulum 26</head>
                    <p>(26) De vigiliis.</p>
                    <p>Item precipimus quod ecclesiarum rectores vel priores in suis ecclesiis vigilias a laycis fieri non permittant, cum ex ipsis non proveniat nisi malum, nisi forsan in illis ecclesiis in quibus ex devotione fidelium causa peregrinationis vigilie tales ab antiquo consueverunt fieri.</p>
                </div>
                <div>
                    <head>Capitulum 27</head>
                    <p>(27) Item precipimus quod citationes vel exsecutiones sibi injunctas nullus sigillare presumat, nisi prius mandato completo.</p>
                </div>
                <div>
                    <head>Capitulum 28</head>
                    <p>(28) Contra ecclesiasticos [5] concubinas habentes.</p>
                    <p>Precipimus decanis, archipresbiteris et eorum vicariis sub pena magne emende, quod de plano inquirant si qui presbyteri vel clerici vel religiosi concubinas publice presumpserint detinere in domibus suis, nec alibi unde scandalum oriatur, et tales moneant ter ut a talibus desistant, et incorrigibiles nobis publice nominent in synodo subsequenti.</p>
                </div>
                <div>
                    <head>Capitulum 29</head>
                    <p>(29) De sepulturis.</p>
                    <p>Cum, sicut intelleximus, de sepulturis decedentium nostre dyocesis conveniunt sacerdotes, ibique missas passim et indifferenter illa sola de causa celebrant, ut ex hoc lucrum habeant temporale, contingit ex hoc frequenter ipsos celebrare in die non ex necessitate aliqua contra canonicas sanctiones duas missas, vel eorum ecclesias, in quibus servire tenentur, debitis officiis defraudari, cupientes igitur occurere huic morbo, statuimus ut pro defuncto aliquo in die sepulture ipsius, preterquam in ecclesiis conventualibus in quibus est copia sacerdotum, ultra quam tres misse decetero nullatenus celebrantur.</p>
                    <p>Sacerdos autem qui in ecclesia sua ultra tres missas celebrare permiserit, et qui eas celebraverint, penam juxta nostrum arbitrium non evadent.</p>
                    <p>Decani quidem et archipresbyteri et eorum vicarii constitutionem hujusmodi per decanatus et archipresbyteratus suos faciant inviolabiliter observare.</p>
                </div>
                <div>
                    <head>Capitulum 30</head>
                    <p>(30) Ne presbyteri utantur tabardis vel capulariis.</p>
                    <p>Cum aliter precepimus ut presbiteri tabardis vel capulariis non utantur, quod hactenus a multis non extitit observatum, precipimus decanis, archipresbyteris et vicariis eorumdem, ut, si aliquos eorumdem in Pictavensi dyocesi invenerint hujusmodi habitum deferentes, tabardum vel capularium quem habebant tunc temporis a deferentibus auctoritate nostra detineant in usus pauperum illius parochie convertenda in qua qui presbyteri morabuntur.</p>
                    <p>Decani vero et archipresbyteri et vicarii qui hujusmodi precepti nostri scienter extiterint transgressores, per mensem ab ingressu ecclesie noverint se suspensos.</p>
                </div>
                <div>
                    <head>Capitulum 31</head>
                    <p>(31) De capellaniis de novo fundatis.</p>
                    <p>Cum ex collationibus capellaniarum, que sine consensu episcopi conferuntur, periculo symonie et alio sepe mala provenire contingat, prohibemus ne aliquis decetero ad aliquam capellaniam recipiatur, nisi presentatus episcopo et receptus fuerit ab eodem.</p>
                </div>
                <div>
                    <head>Capitulum 32</head>
                    <p>(32) Ne abbates mutuo dent vel accipiant.</p>
                    <p>Inhibemus abbatibus ne qui mutuo dent vel accipiant ultra viginti libras sine licentia capituli sui.</p>
                </div>
                <div>
                    <head>Capitulum 33</head>
                    <p>(33) Item de religiosis.</p>
                    <p>Si quis religiosus inventus fuerit cum canibus et avibus veneratoriis ... cuicumque occupanti a nobis conceduntur.</p>
                </div>
                <div>
                    <head>Capitulum 34</head>
                    <p>(34) De matrimonio.</p>
                    <p>Nullus presbyter benedictionem impendat aliquibus nisi fuerit capellanus alterius conjugum, nisi presentes fuerint capellani ipsorum.</p>
                </div>
                <div>
                    <head>Capitulum 35</head>
                    <p>(35) De monacho.</p>
                    <p>Nullus monachus sine froco in conventum vel publicum ire presumat.</p>
                </div>
                <div>
                    <head>Capitulum 36</head>
                    <p>(36) De regularibus.</p>
                    <p>Nullus regularis continuo deservire audeat in parochialibus ecclesiis secularium ultra octo dies sine licentia episcopi.</p>
                    <p>Decani autem et archipresbyteri et eorum vicarii qui hoc scienter sustinuerint suspendantur.</p>
                    <p>Capellani, qui religiosos viros ultra octo dies subcapellanos ad celebrandum susceperint, suspendantur.</p>
                </div>
                <div>
                    <head>Capitulum 37</head>
                    <p>(37) De matrimoniis.</p>
                    <p>Decani, archipresbyteri et eorum vicarii de causis pertinentibus ad matrimonium conjungendum vel divorcium celebrandum, aut de criminalibus se nullatenus intromittant.</p>
                </div>
                <div>
                    <head>Capitulum 38</head>
                    <p>(38) De monachis.</p>
                    <p>Excommunicentur omnes monachi vel religiosi qui in scolis audient, preter grammaticam et theologiam.</p>
                </div>
                <div>
                    <head>Capitulum 39</head>
                    <p>(39) De convocationibus.</p>
                    <p>Prohibemus districte ne decani, archipresbyteri et eorum vicarii convocationes capellanorum faciant a media Quadragesime usque ad diem jovis post Pascha.</p>
                    <p>Item ne aliquem convocationem faciant, nisi in kalendis mensium vel crastino kalendarum, si contigerit festum esse in kalendis.</p>
                    <p>Item ne pecunialiter puniant non venientes.</p>
                </div>
                <div>
                    <head>Capitulum 40</head>
                    <p>(40) De ecclesiis vacantibus et pluribus aliis. [6]</p>
                    <p>Precipimus ut decani, archipresbyteri et vicarii, quando contigerit ecclesias vacare infra quindecim dies a tempore vacationis nobis hoc studeant revelare; quod si non fecerint, careant commodo quarentene.</p>
                </div>
                <div>
                    <head>Capitulum 41</head>
                    <p>(41) Ubi sunt monachi et capellanus secularis similiter in ecclesiis, dicant monachi horas suas sollempniter, et capellanus suas similiter.</p>
                </div>
                <div>
                    <head>Capitulum 42</head>
                    <p>(42) Panis benedictus nulli excommunicato aut etiam interdicto tradatur.</p>
                </div>
                <div>
                    <head>Capitulum 43</head>
                    <p>(43) Mulieres nunquam collocent pueros suos secum in lectis, et super hoc a capellanis suis moneantur.</p>
                </div>
                <div>
                    <head>Capitulum 44</head>
                    <p>(44) Concubinarii manifesti, donec resipuerint, sub districto interdicto teneantur.</p>
                </div>
                <div>
                    <head>Capitulum 45</head>
                    <p>(45) Sortilegi et sortilege tribus vicibus moneantur ut cessent a sortilegiis, et si non resipuerint, excommunicentur.</p>
                </div>
                <div>
                    <head>Capitulum 46</head>
                    <p>(46) Prohibemus ne confratrie de novo instituantur, et etiam de novo institute destruantur.</p>
                </div>
                <div>
                    <head>Capitulum 47</head>
                    <p>(47) Moniales processionaliter extra murorum suorum ambitus non incedant.</p>
                </div>
                <div>
                    <head>Capitulum 48</head>
                    <p>(48) Ne monachi decetero incedant processionaliter in domos vel monasteria earumdem.</p>
                </div>
                <div>
                    <head>Capitulum 49</head>
                    <p>(49) Nullus religiosus sit advocatus in aliqua causa nisi in sua vel ecclesie sue et, si hujusmodi statuti transgressor fuerit, ipso facto sit excommunicatus.</p>
                </div>
                <div>
                    <head>Capitulum 50</head>
                    <p>(50) De emendis archipresbyterorum. [7]</p>
                    <p>De emendis archipresbyterorum, decanorum et vicariorum, statuimus ut decani et archipresbyteri ultra sexaginta solidos et vicarii ultra quadraginta solidos recipere non presumant.</p>
                </div>
                <div>
                    <head>Capitulum 51</head>
                    <p>(51) Ne dominicis diebus molendina molent. [8]</p>
                    <p>Nos precipimus universis et singulis capellanis dyocesis Pictavensis ut in ecclesiis suis publice nuntient ne aliquis a vespera diei sabbati usque ad vesperam die dominice ad molendina aquarum nec ad alia aliqua molere audeat, contradictores, si qui fuerint, per penam excommunicationis compescendo.</p>
                </div>
                <div>
                    <head>Capitulum 52</head>
                    <p>(52) Ne monachus sit compater. [9]</p>
                    <p>Nullus monachus sive monialis recipiatur ad pueros de sacris fontibus elevandos.</p>
                </div>
                <div>
                    <head>Capitulum 53</head>
                    <p>(53) Ne monachiis vel monialis peregrinatur. [10]</p>
                    <p>Inhibemus ne alicui monacho sive moniali detur licentia eundi in peregrinatione.</p>
                </div>
                <div>
                    <head>Footnotes</head>
                    <p>[1] Originally [canicorum].</p>
                    <p>[2] Originally [salarii].</p>
                    <p>[3] Originally [solitarius].</p>
                    <p>[4] Originally [silentio].</p>
                    <p>[5] Originally [ecclesiasticos].</p>
                    <p>[6] Originally [et pluribus aliis].</p>
                    <p>[7] Originally [De emendis archipresbyterorum].</p>
                    <p>[8] Originally [Ne dominicis diebus molendina molent].</p>
                    <p>[9] Originally [Ne monachus sit compater].</p>
                    <p>[10] Originally [Ne monachiis vel monialis peregrinatur].</p>
                </div>
            </div>
        </body>
    </text>
</root>
