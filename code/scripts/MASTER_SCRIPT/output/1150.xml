<?xml version="1.0" ?>
<root>
    <teiHeader>
        <fileDesc>
            <titleStmt>
                <title/>
                <recordID>Record ID: 1150</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage/>
            <languageNote/>
            <langUsage/>
            <creation>
                <origDate/>
                <dateNotes/>
                <origPlaces/>
                <diocese>Quimper</diocese>
                <province>Tours</province>
                <country/>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain/>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>incipit</head>
                <p>Quilibet ecclesie rector habeat hec statuta sub pena sexaginta solidorum in ecclesia sua et sciat legere et in eis studeat ut intelligat et eius capellanis et prompte sciat materiam in eis contentam reperire et de ea respondere.</p>
                <p>Quia sacerdotium maxime ecclesiarum rector consistit officium in administrationem debita sacramentorum morum informatione verbo pariter et exemplo credendorum principaliter declaratione articulorum fidei debita preparatione decedentium quoad sacramentorum receptionem et testamentorum factionem et excommunicationum publicationem et excommunicatorum evitationem propterea tracta unius de istis aliqua necessaria sacerdotibus curatis sive quibus non possunt officium eis commissum congrue exercere.</p>
                <p>Et erunt tractatus quatuor principales sub illis vero distinctiones et sub distinctiones et capitula.</p>
                <p>Primus tractatus est. de septem ecclesie sacramentis continens septem distinctiones iuxta septenarium numerum sacramentorum et in distinctione de sacramento presente tractatur de septem peccatis mortalibus et eorum ramis et remediis et casibus episcopo et pape reservatis per modum incidentalis sub distinctionis in distinctione de sacramento eucharistie per modum incidentalis ... de ... presbiterorum de .... [1].</p>
                <p>Secundus tractatus est de fidei articulis.</p>
                <p>Tertius de testamentis.</p>
                <p>Quartus de sententia excommunicationis.</p>
            </div>
            <div>
                <head>A</head>
                <p>(A) [2] igitur primus tractatus de septem ecclesie sacramentis</p>
                <p>[3] sunt baptismus confirmatio ... eucharistia penitentia coniugium sacerdoti ordo extrema unctio.</p>
            </div>
            <div>
                <head>A1</head>
                <p>(A1) Cuius tractatus primum capitulum prime distinctionis est de modo baptizandi et in quibus consistit virtus essentialis baptysmi.</p>
            </div>
            <div>
                <head>A1i</head>
                <p>(A1i) Prima distinctio est de baptysmo qui celebretur cum magna devotione et reverentia et perfecta diligentia maxime in prolatione istorum verborum distincta Ego baptizo te in nomine patris et filii et spiritus sancti amen sine notabili interpositione simul infundendo aquam super caput illius qui baptizatur cum verborum prolatione et intentione baptizandi et faciendi illud quod ecclesia intendit facere et illa aquae effusio potest fieri ter nominando tres persona trinitatis vel semel solum iuxta morem ecclesie in qua baptismus confertur in hiis enim verbis et intentione et aque effusione simul concurrentibus stat baptismi tota virtus.</p>
                <p>Sicut dicit beatus Augustinus accedat verbum ad elementum et fit sacramentum cetera vero sunt preparationes et solennitates quas si sacerdos omittat sive necessitate peccaret nichilominus tamen veraciter baptizaret.</p>
            </div>
            <div>
                <head>A1ii</head>
                <p>(A1ii) Secundum capitulum de instructione laicorum ut baptizent in necessitate videlicet ubi timeretur de morte propter debilitatem infantis priusquam ad ecclesiam et fontem baptismalem portari posset baptizet persona presens puerum etiam si solus pater esset presens sub forma prescripa et hoc facere docerint sacerdotes in vulgari nam sive baptismo morientes nunquam videbunt deum facie ad faciem sicut Salvator noster asserit nisi quis renatus  fuerit ex aqua et spiritu sancto non poterit intrare in regnum celorum tales sic debiles potest sacerdotes in domo baptizare, et filios principium sine eo quod ad fontes ecclesie deferantur, sed eis debet hoc facere de ceteris interdicit [4] .. [5]</p>
                <p>Si autem infans haberet solum capud .. [6] uterum et emmineret mortis periculum ut in partu difficili contingit aliquando baptizetur a laico etiam a proprio pater si non alius non sit presens. Similiter facere hoc in diversis et difficilibus partibus consulimus quecumque pars vivens appareat extra matris uterum fundendo aquam super partem illam nam anima est tota in toto et tota in qualiter parte corporis et simul proferendo verba in nomine patris et filii et spiritus sancti amen.</p>
                <p>Et hoc facere non nocet et speramus prodesse nec tunc curandum est nominis impositione.</p>
                <p>Sed infantem qui totus est intra matris uterum non est conveniens baptizare quia cum baptizmus sit quedam regeneratio nativitatem ex utero supponens.</p>
            </div>
            <div>
                <head>A1iii</head>
                <p>(A1iii) Capitulum tertium quid in ecclesia sacerdos agere debet si puer in domo per aliquem baptizatus fuerit.</p>
                <p>Casu quo debilis infans in domo baptizatus viveret deferendus est ad ecclesiam et omnes sollemnitates precedentes baptismum faciens etiam exorcismus quia bene contingit per exorcismum spiritum malignum a baptizatis expelli et per verba baptismum reiteranda sub conditione dicendo si non es baptizatus ego baptizo te in nomine patris et filii et spiritus sancti amen.</p>
                <p>Non enim potest bene certum esse quod forma batismi fuerit bene aut debite observata propter ruditatem et ignorantiam laicorum et propter turbationem assistentium ex dolore matris et timore mortis infantis.</p>
            </div>
            <div>
                <head>A1iv</head>
                <p>(A1iv) Capitulum de numero tenentium infantem et de sexu et de scribendis nominibus patrinorum et matrinorum</p>
                <p>Ad euitandam confusionem et impedimenta matrimoniorum precipimus ne aliquis sacerdos admitat ad levandum infantem de sacro fonte plures quam tres personas sub pena centum solidorum pro filia virum unum et duas mulieres pro masculo duos viros et unam feminam.</p>
                <p>Et si baptizando contingat error in sexu puta credendo de masculo quod sit femella sit autem econtra non putamus quod talis error impediat qum sit verus baptismus cum baptismus animam respiciat secundum quam non est discretio sexus et quia masculus et femella naturam speciei non diversificant tamen tali errore comperto securum est sub conditione baptizare propter hoc circa sexum debet adhiberi diligentia ut sciatur.</p>
                <p>Sed [8] si fetus sit in utero et pars extra si baptizet nullum nomen debet imponi baptizando nec sexus distingui sed per hoc prenomen te submeditari dicendo Ego baptizo te et caetera.</p>
                <p>Et habeat unusquisque curatus et capellanus serviens quaternum in expensis parrochianorum in quo scribat nomen baptizati et baptizate et nomina parentum et tenentium et duorum vel trium testium presentium et diem et annum in quibus baptizavit ad obviandum maliciis eorum qui matrimonia aliquando propter compaternitatem accusant iniuste sub pena quatuor solidorum pro quolibet defectu.</p>
            </div>
            <div>
                <head>A2</head>
                <p>(A2) Secunda distinctio de confirmatione capitulum habens unicum de virtute confirmatione.</p>
                <p>Sacramentum confirmationis ordinatur ad conferendum gratiam spiritus sancti ad robur et ad pugnandum contra tentationes peccatorum que de honestate recipi debet a ieiunis et de necessitate confessis vel saltim contritis si sint adulti. [9]</p>
                <p>Nec debet iterari sicut nec baptismus quia caracter imprimitur in utroque eo que in utroque ad statum spiritualem homo recipitur in baptizmo ad statum familiaritatis christi in confirmatione ad statum militis et pugnatoris nec licite recipitur nisi ab Episcopis.</p>
                <p>Et contrahitur in hoc sacramento affinitates spiritualis sicut in baptismo matrimonium impediens.</p>
                <p>Propter hoc est expediens ut soli sacerdotes teneant.</p>
            </div>
            <div>
                <head>A3</head>
                <p>(A3) Tertia distinctio est de sacramento penitentie.</p>
            </div>
            <div>
                <head>A3i</head>
                <p>(A3i) Primum capitulum de virtute penitentie generaliter in quas consistit.</p>
                <p>Sicut nulli convenit salus sive baptismo sic adultis qui iam peccaverint ante baptismum vel post non est salus sine penitentia.</p>
                <p>Que est preterita mala plangere et plangenda iterum non committere et liberat hominem a dyabolo mundans a peccato et reconcilians hominem deo consistis autem in tribus scilicet in contritione que est dolere de peccatis preteritis et proponere non redire in futurum ad quodcumque peccatum in confessione et satisfactione et si contritio sit perfecta et homo sit morte preventur ita quod diligentiam fecerit confitendi nec potuit habere confessorem virtute contritionis est ei salus et satisfactionem complebit in futuro.</p>
            </div>
            <div>
                <head>A3ii</head>
                <p>(A3ii) Capitulum secundum de modo audiendi confessionum generali.</p>
                <p>Sarcerdotes ad audiendum confessiones.</p>
                <p>Sacerdotes eligant sibi locum aliqualiter eminentem ut possint videri communiter nec sint in locis absconditis  [10] et habeant vultum humilem nec defigant oculos in vultum confitentis maxime mulieris.</p>
                <p>Confitentem patienter audiant et confortent si versus desperationem tendere videant.</p>
                <p>Castigent autem et quasi terreant si nimis inverecundum et quasi non dolentem ut ad veram contritionem inducant et suadeant cuilibet ut omnia peccata sua confiteantur et eorum circunstancias aggravantes nam aliter confessio non valeret; et interrogent confitentem si sibi displiceat peccavisse et si vult a peccato abstinere et si dicat quod non Non absolvat eum sed sibi imponat orationes dicere et aliqua bona facere opera quatinus deus sibi inspiret propositum redeundi ad bonum; si dicat quod sic iniungat sibi penitentiam salutarem et absolvat considerantis circunstanciis et peccatis confitentis.</p>
                <p>Et si confitens dicat se alienum habuisse per rapinam aut furtum aut aliomodo iniuste detinere non absolvat, nisi prius restituat si habet unde quia non est vere contritus de iniusta acceptione si non dolet detinere si non habeat unde restituat promittat bona fide quod apponet diligentiamet laborem ad querendum iuste et ad vivendum sobrie.</p>
                <p>Et quod cum habuerit unde restituet alienum.</p>
                <p>Si aliomodo absolvat eum tenetur restituere pro eo nec tamen valet absolutio in rei veritate nec inquirant confessores nomina personarum cum quibus confitens peccavit nisi generaliter de personis solum per quas peccatum aggravaretur nec revelent confessiones facto signo vel verbo spiritualiter aut generaliter etiam sic quod persona confitens aliqualiter diffamaretur sicut dicendo scio qualis tu es aut alio tali modo nam incurreret penam iurium scilicet degradationem et pro penitentia agenda in artum monasterium detrusionem.</p>
            </div>
            <div>
                <head>A3iii</head>
                <p>(A3iii) Capitulo omnis utriusque sexus de pen. et rem. li. v.</p>
                <p>Capitulum tertium ad quo confessione recurrendum est et cet.</p>
                <p>Precipimus sacerdotibus ut episcopo vel penitentiariis eius semel saltem in anno confiteantur et permittimus eis quod interim possint quibuscumque presbiteris preterquam de casibus nobis spiritualiter reservatis et illis quibus confessi fuerint committimus ipsos absolvendi et cum qua persona casum arduum vel dubium eis dixerit confessione recurrant ad consilium sapientum et nostrum et doceant laicos adminus semel in anno ut confiteantur proprio sacerdoti idest curato suo vel alicui habenti talem potestatem sicut curatis habet vel auctoritate ordinaria sicut superior videlicet episcopus vel commissarius ut si episcopus suam committeret alicui potestatem vel privilegio papali sicut habent aliqui religiosi sub certis conditionibus.</p>
                <p>Nam si non sic confiteantur penis iuris incurrunt que est privatio ab ingressu ecclesie in vita carereque in morte ecclesiastica sepultura.</p>
                <p>Licet autem sic sufficiat confiteri semel in anno nisi in certis casibus qui statim dicentur tum totiens homo peccaverit conteri statim teneretur nam non conteri peccatum aggravaret aut novum peccatum induxeret.</p>
                <p>Tenetur etiam quilibet confiteri quando sibi imminet casus mortalis periculi belli vel mare magnum transfretandi et ante receptionem cuiuslibet sacramenti aliis irreverentiam sacramento faceret et peccaret.</p>
            </div>
            <div>
                <head>A3iv</head>
                <p>(A3iv) Capitulum quartum est de modis specialibus inquirendi a confitente.</p>
                <p>Capitulum quartum est sub distinctio cuius penitentiam ... modo inquirendi absolute alie septem partes de ...cendi circa quod septem mortalium peccatorum ... de remediis contra ipsa septem peccata mortalia ...rs quis quem absolvere potest et de casibus reservatis. [11]</p>
                <p>Statuimus ut confessores diligenter inquirant in confessione de peccatis et circunstanciis magis usitatis et consuetis de peccatis vero inusitatis et maxime detestabilibus turpibus et abhominabilibus inquirere non est tutum quia per tales inquisitiones plerumque tentationibus occasio prestatur de peccatis gravibus que forent aliis ignota penitus persone penitenti vel forsan sibi abhominabilia quod confitens in ipsa peccata cadere nec ipsa perpetrare credidisset si confessor de ... nichil in quis finis set ipse igitur confessor inquirat generaliter [12] de peccatis mortalibus magis consuetis propter hoc scire debet que sunt et quot sunt peccata mortalia et qui rami nascuntur ex eis.</p>
                <p>Sunt autem peccata mortalia septem.</p>
                <p>Quorum primum est superbia.</p>
                <p>Primum peccatum mortale est superbia que est initium omnis peccati sicut dicit scriptura et est proprie excellentie appetitus sicut dicit Augustinus cuius rami sunt inobedientia, iactantia, presumptio, hipocrisis, discordia, inanis gloria erubescentia aliis reverenciam faciendi et exhibendi et se humiliandi bonorum et simplicium deo servientium in humilitate et servicii divini irrisio. Inquirat ergo confessor a confitente si in aliquem istorum ramorum inciderit.</p>
                <p>Si aliquando corde, ore, opere se super alios extulerit propter potentiam vel divicias et pulchritudinem vel generis nobilitatem vel scientiam vel laudem popularem videlicet eo quod plus laudatur vel honoratur in populo aut gloriando de suis bonis operibus scilicet de ieiuniis orationibus et elemosinis appetens inde laudari vel quod peius est gloriando sed de proprio peccatis [13] sicut solent quidam de fornicatione de alterius vel damnificatione gloriari.</p>
                <p>Secundum peccatum mortale est invidia que est tristicia de alterius prosperitate et de adversitate leticia ex qua ramificantur murmuratio contra bonum alienum odium et displicentia boni alieni et concupiscentia mali et detractio de quibus inquirat sacerdos a confitente si in aliquem istorum ramorum inciderit et si de aliena prosperitate tristiciam habuerit et de aliena adversitate leticiam si occulte detraxit vel falso modo accusavit vel etiam verbo ut sibi noceret non ut iusticia fieret et emendaretur si crimen ei imposuit unde in persona vel fama aut rebus damnificatus est.</p>
                <p>Tertium peccatum mortale est ira que est appetitus uindicte secundum prophetam [14] et augustinum cuius rami sunt contentio in verbis iniuriosis et litigiosis persecutio in factis ut sunt bella homicidia incendia rapina et huiusmodi gravamina in personis rebus et fama indignatio in animo iuramenta illicita et periuria pro alterius nocumento contra quem ira concepta est et dicitur ira quando recens est odium quando diu duravit.</p>
                <p>Inquirantur ergo a confitente si in aliquem istorum ramorum inciderit et si in corde fuerit et si diu duravit nam tunc tanto gravius secundo utrum exterius more proruperit per contumelias.</p>
                <p>Clamores et obiurgationes vel per quecumque verba turpia tertio si executa fuerit in corpore per reales lesiones corporum vel bonorum pe se vel per procurationem suam.</p>
                <p>Quartum peccatum mortale est accidia seu pigricia cuius rami sunt tedium pusillanimitas indevocio torpor et desperatio de quibus a confitente inquiratur si [15] tedium in bono opere habuit.</p>
                <p>Si bonum opus cum murmure [16] fecit.</p>
                <p>Si sompnolentiam in divino officio habuit seu orando sermonem audiendo et ita de similibus.</p>
                <p>Si bona que facere debebat ommisit vel nimus bene fecit vel si distulerit.</p>
                <p>Quintum peccatum mortale est avaritia que est immoderatus amor peccunie aquirende vel retinende cuius rami sunt latrocinia rapina, fraus, mercatorum deceptio advocatorum usura, assardia, symonia taillia tirannorum et similia de quibus a confitente inquiratur si nimio ardore temporalia concupivit aut custodivit.</p>
                <p>Si peccuniam vel aliud mutuando aliquid ultra sortem acceperit.</p>
                <p>Si aliquem rem carius ad terminum propter expectationem vendidirit.</p>
                <p>Si aliquem negociatione vel mercatione deceperit numero pondere mensura laudando super veritatem et ultra rei bonitatem.</p>
                <p>Si emendis iniustas et nimis graves levaverit.</p>
                <p>Si rem inventam aut debitam non reddiderit et decimas suas non fideliter solverit.</p>
                <p>Si elemosinas sibi commissas non destribuerit vel destribuere tradaverit.</p>
                <p>Si pauperibus in necessitate non compassus fuit cum affectu et cum poterat si aliquid rapuerit et sic de aliis.</p>
                <p>Si furatus fuerit si aliquod spirituale rendiderit aut emerit.</p>
                <p>Sextum peccatum mortale est gula que est immoderatus appetitus delectationis edendi bibendi super quo peccato inquiratur a confitente de modis eius.</p>
                <p>Si nimis in potu vel cibo per ingurgitationem vel voracitatem excesserit.</p>
                <p>Si nimis frequenter vel avide commederit aut biberit si se nimis delicate aut sumptuose inebriaverit vel alium ad ebrietate provocaverit [19]. Si ieiunia ecclesie sine causa vel evidente necessitate [20] fregerit ante [21] horam debitam prevenerit.</p>
                <p>Septimum peccatum mortale est luxuria que est immoderatus appetitus et usus delectabilium secundum tactum venereorum cuius rami seu species sunt simplex fornicatio soluti cum soluta adulterim coniugati vel coniugate cum qualibet persona incestus cum affine vel consanguinea struprum cum virgine vel religiosa.</p>
                <p>Sodomia que est peccatum contra naturam.</p>
                <p>Inquirat ergo confessor a confitente si peccaverit peccato luxurie quo dicto querat si peccato fornicationis si sic dicat ei quod privavit se regno dei quia secundum apostolum fornicatores regnum dei non possidebunt.</p>
                <p>Si adulterio dicat ei quod graviter peccavit et multipliciter primo contra mandatum dei fecit non concespisces uxorem proximi tui.</p>
                <p>Secundo periurium commisit nam fidem in matrimonio promissam fregit.</p>
                <p>Tertio sacrilegium quia sacramenta ecclesie violavit vel pedibus conculcaret pariter et hereticus matrimonium autem est magnum sacramentum sicut dicit apostolus.</p>
                <p>Quarto contingere potest quod rex comes aut dux ex heredetur et extraneus habeat committatum aut regnum aut ducatum in adulterio natus nec potest nisi vix apponi remedium sufficiens quia si mater filio diceret ut religionem intraret vel ecclesiasticus fieret vix ei crederet si incestum commissit dicat ei quod quasi brutum se fecit quia consanguinitatem non servavit quod nec bruta potissime canes ideo dicitur hoc peccatum canium.</p>
                <p>Si stuprum cum virgine similiter peccavit periculosissime nam dedit occasionem peccandi cum aliis et forte se publice exponendi quia virginalem verecundiam amisit et quocies peccabit illius occasione sibi imputabitur ad penam quia qui occasionem damni dat damnum dedisse videtur et tenetur cum ea contrahere vel secundum statum originis sue sibi maritum alium querere [23].</p>
                <p>Raptus autem ultra stuprum addit violentiam quia raptus est violentia virginis defloratio.</p>
                <p>Item si cum moniali peccavit vel cum persona religiosa sacrilegium commissit quia rem sacram violavit apostasiam incurrit quia penis est contra religionem virginitatis seu castitatis frangere votum quam dimitere habitum nam ibi violatur christi sponsa vel sponsus et propter hoc est adulterio gravius e peccato sodomie quia rarum est habominabile et ignominiosum forte quod non debet confessor inquirere potissime ne incitet ad temptationem.</p>
                <p>Est autem hoc maximum periculum quia nec confessor inquirat quasi supponens quod propter turpitudinem nullus homo sic peccaret et confitens propter verecundiam tacet et operit propter ignominiam peccati tam fedi.</p>
                <p>Est autem hic sciendum quod peccatum sodomie peccatum contra naturam nominatur et sunt tres species huius peccati.</p>
                <p>Prima est explectio libidinis in se provocata et vocatur peccatum moliciei secundum apostolum ad romanos et est grave peccatum.</p>
                <p>Secunda est explectio libidinis cum alio in eodem sexu scilicet masculi cum masculo et femine cum femina et est gravius de quo dicit apostolicus ad romanos .i. ca. propter quod tradidit illos eus in passiones ignominie et immundiciam ut contumeliis officiat corpora sua in semetipsis nam femine eorum immictaverunt naturalem usum in cum qui est contra naturam similiter masculi relicto naturali usu femine exarcerunt in semetipsis masculi in masculos turpitudinem operantes.</p>
                <p>Tertia species est cum bestiis et vocatur bestialitas quia in hoc sit homo quasi bestia et est gravius quam cognoscere matrem propriam quocumque autem more exercetur preterquam virum et femellam in vase debite  [24] modo ad sodomiam pertinet [25].</p>
                <p>Pars nona capituli quarti quod est subdist [26] continens remedia peccator.</p>
                <p>Contra predicta septem peccata mortalia debet confessor notificare remedia confitenti que sunt tria ad veram penitentiam concurrentia scilicet confessio contritio et emendatio contritio est dolor de peccati voluntarie assumptus cum proposito non redendi ad pecccatum sic autem homo revertitur et sic reconciliatur in temporalem sicut voluntarie recessit homo a deo per peccatum et ipsum offendit ad eternam penam offensa obligatoria confessio est notificatio peccati sacerdoti ut per hoc estimet quanta pena seu quanta est emenda pro peccato taxanda quam penam vel emendam si minorem debitam taxaverit residuum in purgatorio solvetur vel per alia bona in hoc mundo recompensabiliter solus eum deus scit certitudinaliter emende debite quantitatem qui novit ardorem libidinis in peccando et fervorem charitatis in conterendo.</p>
                <p>Sacerdos autem debet estimare penam imponendam peccatori confesso scilicet ut pro maiori peccato maior penam et pro minori peccato minorem penam iniungat ceterum comparibus consideratis circumstanciis criminis qualitate quantitate temporum et regionis consuetudine persone dignitate paupertate infirmitate complexione societate lacrimis et devotione licet enim secundum theologiam [27] in suo primario et secundum aliqua iura sunt pene taxate pro quibusdam peccatis tamen homine [28] dicuntur pene arbitrarie quia consideratis circonstanciis et conditionibus predictis penae sunt imponende secundum arbitrium sacerdotis qui penitentias peccatis contrarias iniungere debet sicut contra superbiam humilitatem contra avaritiam largitatem contra luxuriam castitatem contra iram pacientiam contra gulam temperantiam seu moderantiam contra invidiam charitatem et proximi dilectionem prosperitate aliorum contra pigritiam vigilantiam diligentiam et fortitudinem ut penitentia cum hoc quod est emenda preteriti peccati sic etiam cautela in futurum vitandi.</p>
                <p>Versus.</p>
                <p>Sis humilis largus castus patiens moderatus Congaudens fortis sit septem crimina vincis.</p>
                <p>Et quia penitentia taliter imponi debet ut a futura temptatione preservet et casu decet ut aliquando imponatur pro maiori peccato minor penitentia et econtra sicut pro fornicatione in iuvene debet imponi maior penitentia quam in sene et uxoricide maior quam matricide licet hoc quod gravus sit peccatum fornicationis in sene quam in iuvene et matricidium quam uxoricidium sed hoc fit ut retrahantur et preserventur a peccato quia proniores sunt ad hoc vel quia periculosius est peccatum in uno quam in alio sicut in sacerdote vel quia est peccatum ad quod multi inclinantur ut per penitentiam unius ceteri terreantur.</p>
                <p>Unde diligenter inquirat sacerdos seu intendam quod hominibus qui propter iustam causam non potest sive magno gravamine in arta dieta ieiunare potest adhibere recompensationem per orationes elemosinas displicentias [29] a carnibus et pescibus huiusmodi abstinentiam considerationem personarum vel in quadragesimalem cibis stare vel abstinere vino sicut propter peregrinationem vel societatem quam vitare non potest dalo vel propter sollemnitatem in hoc autem sollicitus confessor ut non imponat pondus import [30] penitenti sed sic penitentiam temperet ut a studio non cogatur scholaris cessare nec faber ab officio nec agricola vel alius laboriosus ut domni sue providere valeat paterfamilias et ne pro peccato occulto penitentiam iniungat publicam caveat et diligenter faciat ut publice peccantes in aliquo publice peniteant et pro peccato quod totam urbem commovit propter eius noticiam publicam et enormitatem ut aliquando convenit in oppresione puerorum et aliis horribilibus peccatis imponatur penitentia solennis que solis reservata est episcopis.</p>
                <p>Decima pars quiscumque absolvere potest et de casibus reservatis.</p>
                <p>Debet autem omnis confessor summe cavere ne aliquem absolvat nisi subsit iurisdicioni sue licet cum ordo det cuilibet sacerdoti liandi aut solvendi potestatem virtute clavium iurisdicio tamen dat ei materiam et executionem et ita est lex ecclesie romane ut quilibet sibi subditum possit absolvere non alium nisi necessitate et articulo mortis quia necessitas non habet legem propterea potest episcopus omnes sibi subditos absolvere a quolibet peccato nisi casus sint aliqui per papam sibi reservati et rectores ecclesiarum similiter omnes suos subditos nisi casibus episcopo reservatis a iure vel sua ordinaria auctoritate qui ergo absolvit non sibi subditos nec subiectos de casu reservato superiori confitentem decipit et se ipsum.</p>
                <p>Casus autem reservati pape sunt sex.</p>
                <p>Primus est percussio clerici vel persone religiose.</p>
                <p>Secundus casus est de illo qui incendit aut frangit ecclesiam si est denunciatus.</p>
                <p>Tertius est de illo qui scienter communicat in crimine excommunicati [31] nominaliter a papa.</p>
                <p>Quartus est de illo qui falsificat litteras domini nostri pape.</p>
                <p>Quintus est de illo qui excommunicatus vel suspensus scienter celebrat.</p>
                <p>Sextus est de illo qui symoniam commisit. Versus.</p>
                <p>Per papam clerum feriens falsarius urens</p>
                <p>Solvitur et quisquis audet celebrare ligatus</p>
                <p>Simon participans crimine faciens anathema</p>
                <p>Sed circa primum casum est sciendum quod nisi atrox sit iniuria in percussione permittitur episcopis absolvere percutientem clericum.</p>
                <p>Secundo si percutiens hostiarius alicuius potentis viri et non ex odio nec ex proposito percussit.</p>
                <p>Tertio si percutiens sit mulier.</p>
                <p>Quarto si sit servus de cuius absentia lederetur dominis cuis qui non fuit in culpa.</p>
                <p>Quinto si regularis percussit regularem nisi sit excessus enormis.</p>
                <p>Sexto si sit pauper vel mendicare consueverit.</p>
                <p>Septimo si sit impubes.</p>
                <p>Octavo si habeat inimicos capitales a quibus timet in via in hiis enim casibus episcopus potest absolvere et quilibet sacerdos a quolibet peccato in mortis articulo.</p>
                <p>Versus.</p>
                <p>Si monacus claudit si moritur aut mulier sit.</p>
                <p>Et servus metuit nequit aut iniuria parva.</p>
                <p>Nequit per hoc intelliguntur duo casus unus de impube alius de paupere nam qulibet impotens reputatur sunt et alii casus in quibus percutiens clericum absolutione non indigent.</p>
                <p>Primus si causa discipline feriat ut pater vel prelatus mater vel magister.</p>
                <p>Secundus si iocunda levitate.</p>
                <p>Tertius si inveniat cum turpiter agentem cum matre, uxore vel filia [32].</p>
                <p>Quartus si vim vi repellat cum moderamine inculpate tutelæ quia ne potest aliter evadere.</p>
                <p>Quintus si ign [33] esse clericum ignorantia inculpabili et que alius licite feriebat. Sextus si invenit eum in apostasiam post trinam monitionem.</p>
                <p>Septimus si transierit ad actum omnimodo contrarium ut ad bigamiam seu milliciam casus alii complures habentur in libro V et sexto decretalium propter quos incurrit quis sententiam excommunicationis cuius absolutionem reservat sibi papa et per consequens absolutionem talium peccatorum propter que incurritur sententia.</p>
                <p>Casus reservati Episcopis de quibus inferiores Episcopi absolvere non possunt nisi commitat eis Episcopus.</p>
                <p>Primus casus est incestus qui est duplex maior et minor [34].</p>
                <p>Maior est eorum qui sunt in primo gradu consanguinitatis vel affinitatis carnalis vel spiritualis sicut patris cum filia non solum carnali sed etiam spirituali sicut filii cum matre et fratris cum sorore dicitur autem filia spiritualis illius qui de sacro fonte levavit et illius qui baptizavit et illius qui [35] confirmavit et illius qui ad confirmandum tenuit et illius qui confessionem audivit et absolvit.</p>
                <p>Secundus casus est defloratio virginis violenta qui dicitur raptus.</p>
                <p>Tertius est homicidium.</p>
                <p>Quartus est est sacrilegium et committitur cum moniali vel persona religiosa vel furando sacra de loco sacro.</p>
                <p>Quintus est manuum iniectio in [36] parentes.</p>
                <p>Sextus est sodomia que est vicium contra naturam precipue de maiori scilicet de secunda et tertia [37] speciebus de quibus supradictum est cum de luxuria tractaretur.</p>
                <p>Septimus transgressio voti cum deliberatione emissi ut si sit de peregrinatione romana vel ierosolimitana papa solus absolvit secundum iura comuna.</p>
                <p>Quia et de peregrinatione ad sanctum Iacobum de galicia tenet idem stilus penitentiarie Romanæ curie.</p>
                <p>Octavus periurium coram iudice.</p>
                <p>Nonus de sortilegio maxime contra sacramenta ecclesie perpetratio.</p>
                <p>Decimus mendacium contra iuramentum fidelitatis promisse.</p>
                <p>Undecimus incendium domorum segetum et vinearum.</p>
                <p>Duodecimus oppressio prolis et abortus procuratio et est homicidium si fetus sit unius et est deterius homicidio corporali quia baptismum tollit.</p>
                <p>Tridecimus est blasphemia in deum sive in eius sanctos unum alii scandalizantur.</p>
                <p>Decimus quartus est heresis sive error in fide sive in sacramentis sive qui vendit vel emit ecclesie sacramenta.</p>
                <p>Quindecimus est adulterium. Versus.</p>
                <p>Qui facit incestum deflorans aut homicida</p>
                <p>Sacrilegus patris percussor aut sodomita</p>
                <p>Transgressor voti periurus sortiligusque</p>
                <p>Et mentita fides faciens incendia prolis</p>
                <p>Oppressor blasphemus hereticus omnis adulter</p>
                <p>Pontificem super hiis adeat clerum feriensque</p>
                <p>Sunt etiam sentencie late de iure in Vo et VIo decretalium Episcopis reservate.</p>
                <p>Et videtur quod absolutiones a peccatis propter que tales sententie sunt late verisimiliter sunt episcopis reservate.</p>
            </div>
            <div>
                <head>A3v</head>
                <p>(A3v) Quintum capitulum de absolutione infirmorum.</p>
                <p>Cum ad infirmum sacerdos vocatus in mortis articulo constitutum audita confessione peccatorum suorum non ei penitentiam iniungat sed inotescat quam si curetur ab illa infirmitate aliis perficere non iubeatur et doceat infirmum dolere de peccatis omnibus non tantum timore pene quantum ex displicentia culpe quia creatorem redemptoremque ac omnium bonorum collatorem offendit nec usurarios aut alios bona ceterum habentes absolvat nisi prius satisfecerint si penitent aliis absolvens de principali satisfacere teneantur cui debetur et de damnis nec medici corporum ad infirmum vocati nec alii consulant pro sanitate corporum quod sit contrarium anime saluti que est corpore preciosior sed ut pro confessione vocetur anime medicus in primis moneat et inducat.</p>
            </div>
            <div>
                <head>A4</head>
                <p>(A4) Distinctio quarta de sacramento altaris.</p>
            </div>
            <div>
                <head>A4i</head>
                <p>(A4i) Capitulum primum quid tenendum est de sacramento altarum.</p>
                <p>Credendum firmiter et tenendum quod virtute verborum que dominus Iesus dixit in cena super panem et vinum cum intentione conficiendi seu consecrandi corpus christi et ordinis sacerdotalis sive bonus sive malus sit ipse sacerdos post prolationem verborum ubi prius erat panis purus et verum corpus christi non mutata specie panis nec accidentibus corpus in quantum animatum de virgine natum in cruce passum ad dei dexteram collocatum non possibile quale fuit in via sed glorificatum quale est in patria et ubi erat purum vinum et purus sanguis christi virtute consecrationis sed quia corpus animatum non potest esse sine sanguine nec sanguis vitalis sine corpore nec corpus sine anima nec homo christus sine divinitate ideo est sub utraque specie totus christus deus et homo virtute concomunicantie reliqua vero ultra corpus et sanguinem corpus vero et sanguis virtute consecrationis.</p>
                <p>Et istud sacramentum est cibus et refectio anime viventis per gratiam.</p>
                <p>Ita ut tamdiu manet ibi christus quam diu manet species et accidentia panis.</p>
                <p>Sed illis corruptis intantum quod substantia panis amplius ibi non mansisset si esset desinit corpus christi esse ubi nec transit in corpus christi nec in animam nostram sicut cetera nutrimenta sed unit se anime et ipsam spiritualiter in se mutat per unionem sicut Augustino revelavit orationis dicens non ego mutabor in te sed tu mutaberis in me VII libro confessionem et intelligendum est quod ista mutatio seu transsubstantia panis et qui naturas de nichilo creavit.</p>
                <p>Potest unam in aliam mutare sed a sacerdote virtute verborum sit misterialiter et quasi instrumentaliter.</p>
            </div>
            <div>
                <head>A4ii</head>
                <p>(A4ii) Capitulum secundum de materia sacramenti.</p>
                <p>Sacerdos consecrans diligenter attendat quod hostia consecranda sit integra rotunda circulariter triticia non vestuta non de amido sed de farina frumenti eo quod proprietates amidi videntur omino ipsum esse alterius speciei farina frumenti.</p>
                <p>Et vinum non sit alteratum ad acetositatem nec ita agreste propinquando quod sit alterius speciei a vino cui misceatur aqua clementalis non rosacea nec similis et sit aqua illa in modica quantitate quod vinum dominetur super aquam et convertat in se.</p>
                <p>Sed si per oblivionem et negligentiam evenerit quod perlecto canone et peracta panis transsubstatione non reperiatur vinum nec aqua in calice debet statim infundo utrumque et hostia consecrata seorsum conservari reverenter; hostia autem nova sicut fieri solet ante calicem apponatur et reiteretur canon ab illo loco Te igitur clementissime pater et cetera, in fine vero prior hostia consecrata ab ipso sacerdote sumatur.</p>
                <p>Et similis iteratio fiat si sola aqua in calice reperiatur post consecrationem corporis christi addito vino cum aqua.</p>
                <p>Et si solum vinum esset reiterare non opportet.</p>
            </div>
            <div>
                <head>A4iii</head>
                <p>(A4iii) Capitulum tertium quid agendum sit sacerdos propter egreditudinem missam perficere non potest.</p>
                <p>Si sacerdos calebrans egritudinem incurrat tantum quod non posset continuare nec perficere quod incepit alius si presens sit vel si faciliter inveniri possit perficiat ubi alter dimissit incipiens si scire possit.</p>
                <p>Si non potest scire a principio incipiat quia non dicitur iteratum quod non constat esse factum. Et si tunc non possit faciliter inveniri perficiat die sequenti.</p>
            </div>
            <div>
                <head>A4iv</head>
                <p>(A4iv) Capitulum quartum de verme in calice reperto.</p>
                <p>Si musca vel aranea vel aliquid tale venenosum et periculosum summatur si potest sine vomitu et horrore.</p>
                <p>Si autem multum presumatur venenosum et periculosum quia nimis diu ibi steterit non videtur nobis quod sumi debeat quia sacramentum istud non est sacramentum mortis corporalis sicut casum ponendo quod quis aquam baptismatis habere non possit nisi se submergeret non se propter hoc submergere debet cum salvetur non per sacramentum sed per sacramenti fidem sed potius comburi ad partem vermis et post ipse sanguis in piscina mitti.</p>
            </div>
            <div>
                <head>A4v</head>
                <p>(A4v) Capitulum quintum de ntur [41] post sacramenti sumptionem</p>
                <p>Si infirmus euomat vel in ore teneat sacramentum quia propter infirmitatem eglutire non potest et retinet adhuc formam seu speciem panis sumatur a sacerdote vel ab aliquo bone conscientie per se vel comixtum in vino modico sed si propter horrorem infirmitatis nullus recipere velit comburatur et in sacrario reponatur.</p>
                <p>Similiter fiat de eucharistia vetusta taliter aut scaturiente vermibus que propter horrorem non potest sumi.</p>
                <p>Temptandum tamen est quando infirmus sub magna forma non potest recipere quod recipiat sub modica quantitate ne sine viatico transire videatur et cum liquore misceatur non tamen sic minute fiat ut speciem et accidentia panis ammitat nam tunc ibi cessaret esse corpus christi et periculo tali tutius videatur non dari sacramentum quia fides sacramenti tantum sufficere videtur, sicut de magistro hugone de sancto victore legitur quod in articulo mortis propter nimiam debilitatem et vomitum sacramentum sibi presentatur non sumpserit seu ceperit sed dixit.</p>
                <p>Ascendat filius ad premium et spiritus ad creatorem qui dedit illum, quo dicto tradidit spiritum.</p>
                <p>Non est credendum quod propter combustiones predictas fiat preiudicium vel irreverentia corpori christi quia actio solam speciem panis et vini attingit et alterat non autem corpus christi.</p>
            </div>
            <div>
                <head>A4vi</head>
                <p>(A4vi) Capitulum sextum de sanguinis effusione.</p>
                <p>Si sanguis christi fundatur vel cadat super terram lignum vel lapidem radendus vel trigendus est locus iste et pulvis in sacrario reponendus.</p>
                <p>Si autem super commune vestimentum suggidebet et pars illa scindi et comburi et in sacrario reponi.</p>
                <p>Si super lintheamina altaris pars illa intincta suggatur et reponatur pro reliquiis, idem si super corporale cadat ita tamen quod cedula consuetur illi in qua scriptum sit hic cecidit stilla sanguinis christi aut sacramenti unde [43] quia tales cedule et panni male solent custodiri videretur conveniens quod comburerentur et pulvis seu cinis in sacrario reponeretur.</p>
            </div>
            <div>
                <head>A4vii</head>
                <p>(A4vii) Capitulum septimum de custodia sacramenti.</p>
                <p>Precipimus sub pena excommunicationis ut corpus christi in loco alto mundo et honesto servetur non ultra quindecum dies post consecrationem nec sit fixura vel foramen per quod formica vel mus vel alius vermis possit accedere et ipsum tangere.</p>
                <p>Deferatur autem ad infirmos de die presbytero induto superlicio et stola de super in vase mundo et honesto cooperto aliquantulum panno lineo vel sericino pulchriori qui poterit haberi et cum devotione presbytero dicente septem psalmos penitentiales per se vel cum clerico secum pergente cum cereo et campanam pulsando ut populus veniat ad devote genuflectandum et ad orandum vel dicat alias orationes si prope sit de die sine pluvia si vero de nocte vel si ad locum distantem si pluat posito superlicio desuper epithogio seu mantello deferat sacramentum in una bursa desuper cruce signata et portata iuxta pectus sacerdotis qui infirmum deo devotionem inducat et ad fidem sacramenti antequam sibi ministret.</p>
            </div>
            <div>
                <head>A4viii</head>
                <p>(A4viii) Capitulum octavum de spetiali doctrina sacerdotium et est sub distinctio cuius prima pars est ecclesiastica indumenta.</p>
                <p>In qualibet ecclesia parrochiali sint ad minus due [44] paria lintheamina pro altari sed sex pecie et duo paria corporalium scilicet due pecie et suo manutergia due casule duo manipuli due stole due albe et duo amictus in missa habeat superlicium habeat etiam presbyter capellum chori saltim de nigris agnis foderatum quando cantat horas in ecclesia et quando corpus christi defert et quando comparebit in synodo induat una cum superellicio et omnia indumenta linea que spectant ad ecclesiam et ad personam munda servetur sub pena quadraginta solidorum et de omnibus predictis sacerdos vel dyaconus lavet corporalia et primam aquam in piscinam reliquam in baptisterio proiiciat lintheamina vero et omnia indumenta sacerdotalia non minis a sacerdote vel dyacono vel honesta matrona vel virgine abluatur sive pannorum aliorum appositione sit etiam altare coopertum ante et supera antiquo grosso panno.</p>
                <p>Et habeantur due ampulle munde de stanno vel ere pro uno et aqua sub pena decem solidorum.</p>
                <p>Pars secunda de familia sacerdotum et honestate servande</p>
                <p>Sacerdotes in synodis sint in albis ieiunii honesteque se habeant eundo et redeundo in hospitiis sint honesti et in domibus propriis honestam habeant familiam et nullam habeant in domo sua mulierem de qua possit mala suspicio oxoriri nec fornicantem famulum vel familiam [45] nec aliquem de filiis aut filiabus suis sub pena quinquaginta soldi.</p>
                <p>Tertia pars de taberna ebrietate mercatura et bina celebratione</p>
                <p>Si quis sacerdos aut religiosus aut alius ecclesiasticus vir ebrium se presentaverit publice ipsum in emendam viginti solidorum nobis applicandorum condemnamus pro qualibet vice inhibentes ne quis ecclesiasticus intret tabernam sub [46] pena quinque solidorum nisi causa neccessitatis vel peregrinationis vel nisi invitatus fuerit ad prandium vel cenandum in domo taberne honeste nec fingant necessitatem ubi non est necessitas sed voluptas sub pena excommunicationis sicut contingit quibusdam non propter necessitatem sed voluptatem discurrentibus per tabernas inter prandium et cenam talium iniurias dissimulare volumus cum predecessoribus nostris si eis inferantur quantum de iure poterimus inhibemus etiam nequis ecclesiasticus mercimonia sive negociationes exerceat sub pena iuris et nequis presbyter vis in die celebret missam sine nostra licentia spetiali sub pena viginti solidorum necessitate cessante.</p>
                <p>Quarta pars de firma parrochialium et de commissione ture</p>
                <p>Inhibemus ne quis commissam sibi curam alicui firmet vel committat et ne aliquem sacerdotem ad deserviendum in sua ecclesia recipiat absque nostra licentia spetiali litteris nostris super hoc obtentis sub pena decem librarum.</p>
                <p>Et quod deservientes obligati sint sicut curati ad omnis animarum et observationem statutorum synodalium et ad comparendum in synodis sub eadem pena absente rectore.</p>
                <p>Quinta pars de residentia et edificiorum reparatione et substantatione et misse celebratione.</p>
                <p>Predecessorum nostrorum vestigia sequentes monemus in hiis scriptis statuendo ut omnes rectores ecclesiarum nobis subditi in suis ecclesiis et domibus faciant residentiam personalem sub pena in iure statuta quam eis declaramus et si necesse sit moniter imponimus hoc statuto scribi ut nulla alia monitione precedente sint illis ecclesiis privati quam residentia interpretamur non fieri si ultra quindecim dies a suis ecclesiis se abstent absque nostra licentia speciali, precipientes eisdem [47] sub pena viginti librarum ut in domibus ecclesiarum suarum habeant residentiam et morentur.</p>
                <p>Et ipsas domos et edificia reparari procurent et teneri in bono statu.</p>
                <p>Et sub pena consimili se habilitent infra duos menses ad missas celebrandas postquam ordinem sacerdotalem adepti fuerint adminus semel in mense missam propriis personis celebrent adiicientes ut absentibus curatis ex causa rationabili de licentia nostra vel dispensatione summi pontificis ecclesiarum firmarii [48] vel procuratores curati vel capellanus seu locum tenens in domibus ecclesiam larem fovendo commedendo bibendo dormiendo sub pena viginti quinque librarum monete currentis a rectore nobis solvendarum.</p>
                <p>Si non sit ibi residens vel si sine conditione predicta interposita se absentaverit et sub pena decem librarum ab ipsis firmariis capellanis seu locum tenentibus vel procuratoribus.</p>
                <p>Si ad hoc se ingesserint sine predicta conditione interposita.</p>
                <p>Sexta pars de concubinis vitandis.</p>
                <p>Monemus omnes sacerdotes quoscumque et beneficiatos nostre diocesis et civitatis ne focarios seu concubinas unam vel plures in domibus suis vel alibi teneant vel habeant publice vel occculte de quibus populus vel ecclesia scandalizetur sub pena sexaginta librarum et a modo caveant a penis aliis iurium et a gallonis sententiae legati in francia que tenorem istum habet.</p>
                <p>Excommunicamus omnes illos sacerdotes et quoscumque alios clericos qui post legitimam monitionem focarias vel alias mulieres de quibus mala suspicio possit oriri in domibus propriis vel alibi unde populus vel ecclesia scandalizetur duxerint retinendas nisi sint clerici qui in minoribus ordinibus constituti legitime contraxisse.</p>
                <p>Prohibentur qui cum uxoribus ecclesiastica beneficia retinere non debent.</p>
                <p>Septima pars ne sacram vendatur</p>
                <p>In iure prohibetur et nos prohibemus ne quis pro benedictione nubentium exequiis mortuorum aut aliis sacramentis peccuniam exigere presumat aut plegium exigat aut propter hoc impedimentum apponat.</p>
                <p>Debent autem sacerdotes sacramenta libere ministrare absque conditione aliqua inhonesta parrochiani vero quibus sacramenta sunt impensa pias consuetudines laudabiles et diu observatas debent et tenentur observare et ad hoc si opus fuerit sunt per censuram ecclesiasticam compellendi qui maliciose nituntur laudabiles consuetudines immutare.</p>
                <p>Inhibemus tamen ne sacerdos huiusmodi in casibus audeat ius dicere aut in dubio iudicare sub pena viginti solidorum sed ad superiorem deponat querelam.</p>
                <p>Octava pars de anniversario semel in anno pro fundatoribus et benefactoris ecclesiarum.</p>
                <p>Tertia dominica post pascha fiat aniversarium anno quolibet in qualibet ecclesia cum processione circa cimiterium decantando libera me et cetera cum versibus sequentibus cum cruce et aqua benedicta et vigilie de mortuis fient sabbato pro fundatoribus ecclesie parrochialis cimiterii ac domus presbyteralis et pro aliis benefactoribus ecclesie ipsius et personarum deservientium in eadem sub pena viginti solidorum.</p>
                <p>Nona pars de processionibus et ieiuniis observandis.</p>
                <p>Capellani faciant singulis diebus dominicis processiones ordinatim precedentibus candelis cruce aqua benedicta decantando vel dicendo ante crucifixum responsorum summe trinitatis cum versu Benedicamus patrem et cetera vel alius sicut dies exigit et ante imaginem beate marie salve regina vel alium hymnum seu antiphonam cum versu post partum cum oratione famulorum tuorum et cetera.</p>
                <p>Et inter offertorium et misse secretum preces et orationes pro vivis et mortuis prelatis principibus parentibus et benefactoribus.</p>
                <p>Et generaliter pro omni populo christiano sub pena decem solidorum.</p>
                <p>Et in diebus beati marci et rogacionum cum responsis et antiphonis.</p>
                <p>Et letania prout viderint expedire orando pro fructibus terre ut deus eos conservet et preservet christianos a peste fame et mala voluntate.</p>
                <p>Et hec insinuentur dominica precedente populo sub pena viginti solidorum et nisi veniat in multitudine competenti et devote in confessione quadragesimali hoc iniungatur eis loco partis penitentie.</p>
                <p>Et precipiat ut adulti ieiunent diebus ab ecclesia statutis videlicet quadragesimalibus, quatuor temporibus, vigiliar nativitatis dominum, assumptionis beate marie virginis, Beati Iohannis baptiste, Apostolorum petri et pauli, Beati mathei, Symonis et Iude, Laurentii martirum, Omnium sanctorum et ambabus letaniis et festo beati marci et rogationum et si vigilia die dominica evenerit fiet ieiunium sabbato et persuadeant de festis celebrandi de vitandis excommunicationis de usurum et male acquisitis restituendis de peccato fugiendo maxime de adulterio de mutua pace et dilectione de elemosinis faciendis de confessione ut pueros suos doceant ab infantia suam deum timere et abstinere a peccato et consortio in honesto et eos secum ducant ad ecclesiam et doceant eos senioribus defere reverentiam et maioribus et persuadeant.</p>
                <p>Quod in ecclesia et cimiterio intendant orationibus cum devotione et humilitate genibus flexis burectis [49] amotis deum et sanctos adorando aliis honorando sine strepitu et tumultu et negociationibus impedentibus divinum officium maxime dum misse celebrantur.</p>
                <p>Decima pars de festis celebrandis.</p>
                <p>Ista festa per anni circulum in nostra diocesis et civitatis precipimus observari sub pena quinque solidorum nobis a quolibet transgrediente solvendorum et per nos in pios usus convertendarum.</p>
                <p>Nativitatis, Circuncisionis, Epiphanie deum passionis, Ressurrectionis, Ascensionis, Penthecostes, Sacramenti Sanctorum Stephani Iohanis evangeliste, Innocentium, Cuiuslibet Apostolorum, Cuiuslibet evangelistarum, laurentii martirum, Omnia beate marie virginis festa, beati Iohannis baptiste, Sancte crucis, Beate marie magdalenes, Beati dionisii in Octobri, Beati Martini in novembri, Clementis et Catherine virginis nicolai in decembri omnium sanctorum, Beati michaelis, Principalia festa quatuor doctorum ecclesie videlicet Beati Augustini, beati Ieronimi, Gregorii et beati Ambrosii.</p>
                <p>Et festum cuiuslibet sancti in sua ecclesia sicut Beati Chorentini Beati Cognogani et Beati allori in tota civitatis et diocesis Corisopitensis.</p>
                <p>Et sancti Ronani quia satis pape penitentiam suam fecit etiam quia corpus suum est in ecclesia cathedrali festa sanctorum egidii et Yvonis principalia quia festa predicta populares ignorant nisi audirent ista et alia mandata ecclesiastica audituri saltim una persona de singulis domibus habilis ad recitandum aliis personis mandata que audierit in ecclesia pubblicari sub pena trangressionis preceptorum ecclesie et sub pena quinque solidorum pro quolibet defectu nobis et nostris successoribus solvendorum et in pios et convertendorum. Et fiant octabe et festum dupliciter Chorentini Ronani et Cognogani et habeantur eorum historie legende et inducant rectores parrochianos suos ad visitandis ecclesiam sancti Chorentini festis beate marie et sancte crucis et habebunt auctoritate apostolica unum annum et quadraginta dies indulgentie festis illis et per octabas eorum et inducant eos ut aliquid in eorum testamento ecclesie sancti Chorentini dimittatur.</p>
                <p>Undecima pars ne missa celebretur in oratoriis.</p>
                <p>Inhibemus ne aliquis sacerdos in nativitate domini diebus Pasche Ascensionis dominum penthecostes solemnitatibus omnium sanctorum celebret in aliquo oratorio missam nec in aula domo grangia maneriis religiosis vel secularibus nisi a sede apostolica super hoc habeat privilegia vel a nobis licentiam spetialem cum in hoc consuetudines ecclesiarum antiquas occultentur et excommunicati et interdicti sepius admittantur ad divina in periculiis eorum et sacerdotum ibi celebrantium et aliorum existencium nec etiam aliis diebus sine nostra licentia spetialis et tunc oblationes et obventiones si offerantur reddantur rectori seu curato loci infra quindecim dies aut eius certo mandato vel de ipsis satisfaciant alioquin ipsos sacerdotes suspendemus et excommunicabimus oratoria vero capellas et loca predicta ecclesiastico suponemus interdicto.</p>
                <p>Duodecima pars de curatis observandis.</p>
                <p>Iuris vestigiis inherentes statuimus quod nullus quousque fuerit in sacris ordinibus constitutus percipiat vel habeat fructus vel redditus alicuius ecclesie curate sed in usus alios prout viderimus epedire convertantur fabrica vero ecclesie Corisopitensis suam habeat annatam de cura prout est fieri consuetum.</p>
                <p>Pars tridecima de altari fracto.</p>
                <p>Nullus celebret super altari fracto enormiter vel amoto de sua capsa donec per Episcopum iterum fuerit consecratum et firmatum in sua capsa.</p>
                <p>Decima quarta pars de sigillo rector.</p>
                <p>Precipimus et volumus quod quilibet rector nostre diocesis in executionibus mandatorum nostrorum vel officialis nostri faciendis sive cuiuslibet alterius iudicis unico duntaxat utatur sigillo ipsumque per se custodiat aut per capellanum suum vel per clericum alium cui in absentia sui vel capellani ipsum duxerit committendum de quo confidat contrarium faciens penam quadraginta solidorum incurrant.</p>
                <p>Decima quinta pars de corporibus puerorum.</p>
                <p>Inhibemus ne corpora puerorum sine presbyteris sepeliantur et volumus quod moriens infra methas parrochie sue licet alibi eligat sibi sepulturam deferantur ad ecclesiam suam parochialem ibique missa una ad minus pro ipsius anima celebretur sub pena viginti quinque solidorum ab eo sive eis qui contrarium fieri procuraverint vel fecerint solvendorum mediatim in usus pauperum et in usum curati loci convertendorum nisi de licentis curati vel eius locumtenentis secus fiat.</p>
                <p>Decima sexta pars de observandis in visitatione.</p>
                <p>Inhibemus ne quis vocet aliquem ad nostram procurationem et ne aliquis invitatus veniat ad eandem et ne aliquid detur servitoribus nostris in ipsa visitatione sub pena quadraginta solidorum. Et sub pena consimili ipsi rectores citent ad quamlibet visitationem procuratores fabricarum ecclesiarum ad reddendi computum de receptis et missis pro fabrica [51] et publice precipiant in ecclesiis ut ducantur pueri dummodo septem annos habeant ad recipiendum sacramentum confirmationis ab episcopo sub pena centum solidorum.</p>
                <p>Inhibemus sacerdotibus et omnibus aliis de regimine ecclesie se intromittentibus ne causa fornicationis ab aliqua persona quicumque accipiant pro correctione nec a mulieribus fornicatricibus pro earum receptione in ecclesia post partum nisi sicut a ceteris sed si fornicatio earum sit notoria citent eas ut ad primam visitationem nostram compareant coram nobis nostram correctionem recepturum deputatis a nobis pro audiendis computis fabricarum vocatis parrochianis seu maiore et seniori parte eorum.</p>
                <p>Inhibemus sub pena excommunicationis et decem solidorum ne aliquid recipiant de bonis fabrice nisi ad plus somma duodecim denariorum pro littera et sigillo quiytancie et institutionem procurorum huiusmodi audiendis.</p>
                <p>Decima septima de reliquiis.</p>
                <p>Inhibemus ne reliquie extra ecclesiam deferantur pro iuramentis faciendis sine nostra sive officialis nostri licentia speciali sub pena quinquaginta solidorum.</p>
                <p>Decima octava pars de confratriis.</p>
                <p>Confratrie fiant antiquo more cavendo in preiudicium et damnum rationabile curator in cera et ceterum et deferant confratres confratrum suorum corpora a ecclesiam sub pena duorum solidorum pro quolibet defectu convertendorum in usum fabrice parrochialis ecclesie.</p>
                <p>Decima nona de suspensionibus.</p>
                <p>Quicumque qualitercumque privilegiatus divina celebrat vel [52] celebrari faciet in loco quocumque interdicto scienter vel admittat excommunicatum publicus sive interdictus ad divina officia vel ecclesiastica sacramenta sive ad ecclesiastica sepultura ingressum [53] noverit interdictum .li. .vi. titulo de privilegiis capitulo episcoporum.</p>
                <p>Et si post ingressum taliter interdictum ingesserit se divinis in suo agens officio sicut prius irregularis efficitur .li. .vi. titulo de sententia excommunicationis, Capitulo is cui.</p>
                <p>Licet autem celebrans in ecclesia sanguine vel semine poluta vel presentibus maiori excommunicatione innodatis scienter in hoc agat temerarie tamen non incurrit irregularitatem.</p>
                <p>Sed scienter celebrans in loco interdicto nisi sit super hoc privilegiatus ut hoc sibi sit a iure permissum et concessum sit irregularis et non potest nisi per Romanum pontificem liberari ibidem cap. is qui in ecclesia.</p>
                <p>Vigesima de utensilibus presbyterorum.</p>
                <p>Rectores ecclesiarum faciant muniri domos suas utensilibus necessariis et honestis et si per triennium curas habuerint non poterint utensilia alienare nec transferre nec legare nisi ecclesiis a quibus vel in quibus habuerint sub pena dupli et quo ad hoc nullum sit testamentum.</p>
                <p>Vigesima prima quid agendum circa curatos in extremis.</p>
                <p>Statuimus et ordinamus quod quotienscumque aliquis sacerdos vel curatus laboraverit in extremis duo vel tres sacerdotes vel curati sibi propinquiores accedant ad ipsum sacerdotem infirmum quam cito sciverint ipsum taliter laborare et ipsum inducant ad ordinandum de se ipso et rebus suis secundum quod saluti sue viderint expedire domus utensilia et alia bona ipsius infirmi si iam decesserit saesiant accipiant et fideliter custodiant ibi vel alio tuto loco.</p>
                <p>Et super huiusmodi bonis faciant inventarium presentibus aliquibus testibus fidedignis ut de ipsis postmodum iuxta infirmi ordinationem dispositionem et alia prout dictaverit ordo iuris fiat ad compescendum aut per ecclesiaticam censuram impeditores contradictores et rebelles in premissis eisdem [54] capellanis et curatis et cuilibet eorumdem tenore presentium tribuimus potestatem et committimus vices nostras et ad invocandi super hoc si necesse fuerit auxilium brachii secularis.</p>
                <p>Si quis autem predictorum sacerdotum vel curatorum in premissis vel in aliquo premissorum fuerit negligens penam decem librarum volumus quemlibet ipsorum incurrere destribuendarum pauperibus et nobis mediatim.</p>
                <p>Vigesima secunda pars de mutua celebratione missarum pro sacerdotibus seu curatis et aliis synodalis.</p>
                <p>Propter salutem animarum et mutue charitatis vinculum observandum que tanto maior in curatis sacerdotibus esse debet quanto perfectioris status gradum et locum obtinent ordinamus et precipimus sub pena quinque solidis pro quolibet defectu solvendorum et destribuendorum pauperibus quatinus pro remedio anime cuiuslibet decedentis presbyteri qui tenetur interesse et comparere in synodis episcoporum corisopitensis ecclesie quilibet superstes aliorum qui sic comparere consueverunt unam missam dicat vel dici faciat infra quindecim dies postquam ad eius noticiam pervenerit mors illius et duas missas pro remedio anime cuiuslibet episcopi corisopitensis superstes dum decedet dicere teneatur ne autem ignorantie pretextu aliquis super hoc valeat excusari precipimus sub pena excommunicationis quod duo propinquiores curati ad primam synodum post tempus mortis curati deffuncti deferant nomen eius et omnium sacerdotum decedentis inter duas synodos nomina legantur in ipsa synodo ut omnes symul orent deum pro animabus defunctorum cum oratione et psalmo consuetis volumus. Insuper quod de dicta missa quilibet sacerdos informet publice synodum per se vel per unum alium de curatis vicinis qui presentes fuerit in misse celebratione syn autem penam et emendi predictis videlicet quinque solidorum volumus incurrere et solvere teneantur.</p>
                <p>Vigesima tertia pars non servantur in ecclesiastica sepultura decedens sine sacramentorum receptione.</p>
                <p>Adherentes antique observationi predecessorum nostrorum inhibemus omnibus subditis nostris sub pena decem librarum bone monete currentis nobis solvendarum et in pios usus convertendarum ne quis decedens sine confessione et aliorum sacramentorum ecclesie debitorum et ordinariorum recipi ab illis qui in mortis articulo constituti receptione vel saltem sine sacramentorum predictorum devota et instanti requisitione tradat ecclesiastice sepulture sine nostra pro tempore nostro et successorum nostrorum pro suo petita et obtenta licentia specialiter.</p>
                <p>Vigesima quarta ne forum in ecclesie.</p>
                <p>Quia dominus dixit domus mea domus orationis vocabitur ac vendentes et ementes eiecit de templo forum venalium in ecclesia quacumque nostrarum civitatis et diocesis fieri prohibemus sub pena sexaginta solidorum bone monete pro qualibet vice solvendarum mediatim a vendente et emente et applicandorum fabrice ecclesie in qua tale forum contingerit exerceri.</p>
                <p>Vigesima quinta ne forum fiat die dominica.</p>
                <p>Quia debitum est ut omnes fideles christiani laudibus divinis diebus dominicis intendant et orationes deo pro obtinendo veniam de peccatis infundant et missam audiant in qua festa et mandata ecclesiastica promulgantur ideo prohibemus omnibus et singulis parrochianis personis nostrarum civitatis et diocesis ne forum venalium exerceant diebus dominicis donec hora merediana transacta fuerit vel saltem donec missa parrochialis sue ecclesie sit dicta in qua festa et mandata ecclesiastica promulgantur preterquam cibos et potus nec istos in foro publico seu publice vendant durante tempore quo dicta missa celebretur subpena quinque solidorum bone monete applicandorum fabrice ecclesie parrochialis trangressoribus inhibitionis huiusmodi quos nisi solverit quicumque sit trangressor procuratori fabrice prescripte infra quindecim dies postquam requisitis fuerit presenti statuto decrevimus ipsum sententiam excommunicationis subiacere dummodo presens inhibitio publicat fuerit in suis ecclesiis parrochialibus aut aliis devenerit ad ipsius transgressoris noticiam.</p>
                <p>Vigesima sexta pars de honesto habitu et gestu virorum ecclesiasticorum.</p>
                <p>Indecens est viris ecclesiasticis immutari vel sequi quod inceptum extitit ex lascivia laicorum. Idcirco prohibemus omnibus et singulis viris ecclesiasticis nostrarum civitatis et diocesis ne se laicaliter ingerant in vestibus aut capillis gestu vel sermone vel aliis qualitercumque sub pena duodecem denariorum pro qualibet vice solvendorum fabrice ecclesie in qua beneficiati sunt aut alterius ecclesie in qua commorantur.</p>
                <p>Vigesima septima pars quod confessores inquirant si temporales domini vel iudices iuridictione ecclesiastice impediant qualitercumque.</p>
                <p>Precipimus omnibus sacerdotibus et confessorum nostre civitatis et diocesis et curatis quantus a dominis secularibus et iudicibus diligenter inquirant in confessionibus eorum in aliquod commiserint contra aliquem punctum contentum in synodali nostro et predecessorum nostrorum fundato super decretali.</p>
                <p>Quoniam ut intelleximus editum contra turbatores ecclesiastice iurisdictionis quod quidem statutum continetur inferius tractatus de sententie excommunicationis et incepit nequis super sequentibus et cetera.</p>
                <p>Quod si quidem contra huiusmodi statutum attemptaverint ad nos eosdem pro absolutione obtinenda remittant quod si neglexerint sic inquirere et ad nos remitere potestatem omnes absolvendi revocamus ab eis et interdicimus quantum iura permittunt.</p>
                <p>Vigesima octava pars inquirant super sententie excommunicationis.</p>
                <p>Precipimus omnibus confessoribus nostre civitatis et diocesis in anime sue periculo diligenter inquirant ab illis quorum confessiones audiunt utrum commiserint aliquod eorum propter que late sunt sententie excommunicationis in statutis synodalibus predecessorum nostrorum et nostris ut si commiserint ad nos remittant eos pro absolutione obtinenda quod si propter defectum huius inquisitionis remanserint confitentes in sententie excommunicationis volumus hoc ipsis confessoribus imputari non nobis propter hoc super hiis eorum conscientias oneramus.</p>
                <p>Vigesima nona pars de tempore synodalium.</p>
                <p>Die mercurii in feriis penthecostes et die mercurii post festum beati luce quacumque die fuerit ipsum festum erunt synodi episcopi corisopitensis propter quid sacerdotes ecclesiarum die dominica proxima precedente et altera dominica proxima ante illam populo notificent hec in missa ad finem quod si indigeant confessione pro tunc aut aliis sacramentis ministrent eis ante suum recessum ad synodis et provideant de futuro antequam se absentent.</p>
                <p>Trigesima pars de parrochianis alienis.</p>
                <p>Statuimus iuris vestigiis inherentes quod nullus decetero sacerdos de facto parrochianum alienum absolvere presumat nisi in mortis articulo vel necessitatis nec eidem aliqua sacramenta ecclesiastica ministret nisi habita super hoc licentia proprii sacerdotis eiusdem parrochani inhibentes omnibus et singulis sacerdotibus et curatis nostre diocesis ne contra nostrum presens statutum aliquid attentent sub pena suspensionis et decem librarum si secus egerint incurrendis et nobis solvendis et in pios usus convertendarum.</p>
                <p>Si autem parrochianis alienus ad habitandum vel peregrinandis extra parrochiani se transferat pro littera super habilitate ipsius ad ecclesiastica sacramenta sigillata.</p>
                <p>Curatus suus octodecim denariis contentur sex pro scriptura et duodecim pro sigillo sub pena decem solidorum.</p>
                <p>Si maiorem summam exigat nisi in exitis pro benedictione iubentium tunc celebranda bannis in parrochia facte contingeret hunc exigere quo casu consuetudo antiqua laudabilis observetur.</p>
            </div>
            <div>
                <head>A5</head>
                <p>(A5) Distinctio quinta de sacro matrimonii.</p>
            </div>
            <div>
                <head>A5i</head>
                <p>(A5i) Capitulum primum de utilitate sacramenti.</p>
                <p>Matrimonium est ad officium generationis prolis educationis ad dei cultum ordinate ad remedium et contra stimulum carnis concupiscentie cuius sunt tria bona fides ut indissolubilis teneatur proles qua deo laudabiliter serviatur sacrum ne coniuge vivente alia coniunx assumatur et ista bona excusant carnalem actum ne sit peccatum.</p>
                <p>Omnis enim voluntata seminis emissio mortale peccatum est nisi per matrimonium legitimum excusetur actus vero coniugalis inter marem et feminam ordinato modo et in vase debito exercetur sine peccato mortali et est meritorius apud deum si ad finem debitum ordinetur scilicet ad procurandum sobolem divino servitio mancipandam.</p>
                <p>Et fiat etiam pro redditione debiti quia tunc est actus iusticie et videtur meritorius et si fiat pro remedio ne cum alia persona fornicetur coniunx videtur meritorium apud deum.</p>
            </div>
            <div>
                <head>A5ii</head>
                <p>(A5ii) Capitulum secundum de bannis.</p>
                <p>Nullus de cetero rector celebret benedictiones nuptiales cuiuscumque nec intersit scienter nisi prius factis bannis per tres dies dominicos vel adminus duo per duos dominicos et reliquum aliud per unum festum novem lectionum colibile in parrochia in qua banna sunt proclamanda et per legitima temporum intervalla nisi per nos esset aliter ex causa rationabili dispensatum nec ante solis ortum nec in aliqua capella sed tantum in ecclesia parrochiali.</p>
                <p>Alioquin presbyterum tales celebrantem nuptias et ipsos coniuges nubentes et omnes qui scientes consilium vel auxilium dederint premissa faciendi et qui presentes erunt excommunicamus in hiis scriptis et ecclesiam vel capellam in qua hoc fieri contigerit ecclesiastico suponimus interdicto excepta nostra ecclesia [55] cathedrali et personis in eadem deservientibus.</p>
            </div>
            <div>
                <head>A5iii</head>
                <p>(A5iii) Capitulum tertium de dubio consanquinitatis.</p>
                <p>Prohibemus sub pena excommunicationis ne sacerdos disentiat aut diffiniat nec celebret, episcopo vel eius vicarium seu principali officiali inconsulto, ubi dum banna fuerint vel aliis oritur dubium consanguinitatis vel affinitatis ubi matrimonium impediendo sed nubentes inter quos existit impedimentum citet indilate responsuros [56] alteri promotorum episcopi corisopitensis ne sortilegia perpetrentur contra matrimonium.</p>
            </div>
            <div>
                <head>A5iv</head>
                <p>(A5iv) Capitulum quartum de confessione nubentium ante benedictioni.</p>
                <p>Precipimus ut sponsus et sponsa confiteantur peccata sua antequam benedictiones nuptiales recipiant eadem die vel immediate precedente sub pena viginti solidorum nobis a quolibet eorum solvendorum nisi hoc fecerint.</p>
            </div>
            <div>
                <head>A5v</head>
                <p>(A5v) Capitulum quintum ne sine testibus matrimonia contrahantur.</p>
                <p>Quia plures spretis matrimoniis in secreto contractis in nostra diocesis corisopintensis reperimus ad secunda matrimonia convolasse unientibus coniugibus utriusque compelli que per exteriorum forum in secundis que probari possunt spretis primis matrimoniis remanere licet secundum veritatem certissime in foro consciencie secus consulere debeamus unde perplexitatis et animarum pericula et plurima scandala inde secuta sunt hactenus quotidie sequuntur predecessorum nostrorum ordinationibus adherentes statuimus de cetero matrimonia seu sponsalia sine trium adminus idoneorum testium presentia contrahantur sub pena viginti quinque librarum bone monete currentis nobis a qualibet persona taliter contrahente solvendarum postquam hoc statutum in suis parrochialibus ecclesiis publicatum fuerit vel aliis ad eorum noticiam venerit nobis et in pios usus convertendarum.</p>
            </div>
            <div>
                <head>A5vi</head>
                <p>(A5vi) Capitulum sextum quibus contrahere prohibitum.</p>
                <p>Prohibemus sub pena decem librarum et excommunicatione ne quis benedictiones nuptiales impuberum matinorum vel leprosorum celebret sine nostra licentia spetiali in scriptis obtenta quod si secus fiat sponsam et sponsum et celebrantem post huiusmodi inhibitionis publicationem incurrere volumus ipso facto predictas penas.</p>
            </div>
            <div>
                <head>A5vii</head>
                <p>(A5vii) Capitulum septimum de secundis nuptiis.</p>
                <p>Prohibemus canonibus inherentes ne aliquis secundo nubentes benedicat sub pena suspensionis ab officio et incurrendis irregularitatis nam cum semel benedicti fuerint eorum benedictio iterari non debet.</p>
            </div>
            <div>
                <head>A5viii</head>
                <p>(A5viii) Capitulum octavum ne secunda matrimonia propter solam diuturnam coniugis absentiam contrahantur.</p>
                <p>Nulla persona propter solam absentiam diuturnam coniugis audeat matrimonium contrahere cum alia quacumque persona sub pena decem librarum videlicet nisi certitudinem habeat aut vehementem presumptionem de morte coniugis super qua certitudine et presumptione teneatur sub pena consimili nos informare primittus et in casu certitudinis a nobis licentiam vel tollerantiam in casu presumptionis litteraliter obtinere sacerdotem quoque scienter benedictiones nuptiales talium celebrantem consimili pena volumus subiacere.</p>
            </div>
            <div>
                <head>A6</head>
                <p>(A6) Distinctio sexta de ordinibus.</p>
            </div>
            <div>
                <head>A6i</head>
                <p>(A6i) Capitulum unicum quot sunt ordines et proprietatibus eorum in genere.</p>
                <p>Sextum ecclesie sacramentum est ordo qui dividitur in septem propter septiformem spiritus sancti gratiam quam habere debent qui ordines recipiunt et propter septem officia diversa que circa corpus deum verum vel misticum exercerit ordinatus.</p>
                <p>Quorum quatuor minores dicuntur hostiarorum lectorum exorcistarum et accolitorum propter hoc quod remotis ministrent circam sacramentum altaris.</p>
                <p>Et in istis existentes possunt matrimonium contrahere non in illis que dicuntur maiores scilicet subdyaconorum dyaconorum et sacerdotum qui de prope ministrant circa ecclesie [57] sacramentum quibus secundum beatum iheronimum in ecclesia occidentali est votum annexum continentie quos non confert nisi episcopus et est firmiter tenendum quod corpus christi conficit nisi solus sacerdos.</p>
            </div>
            <div>
                <head>A7</head>
                <p>(A7) Distinctio VII de sacramento extreme unctionis</p>
            </div>
            <div>
                <head>A7i</head>
                <p>(A7i) Capitulum unicum de ipsius virtute.</p>
                <p>Extrema unctio est sacramentum institutum a spiritu sancto per apostolos promulgatum et delet venialia et fortificat contra temptationem demonis qui maxime temptat instante morte et infirmum preparat ad sanitatem perfectam consequendam si ei expediat sicut iacobus in canonica sua narrat propter hoc monendi et docendi sunt omnes saltem a quartodecimo anno si si articulus et metus mortis in infirmitate sacramentum istud recipere cum magna devotione iterarique posse et debere in predicto casu mortis et post receptum licite reverti ad opus coniugale licet autem sacramentum confirmationis quia homo potest salvari sine ipsius ipsa tantum contempnere est mortale peccatum.</p>
            </div>
            <div>
                <head>B</head>
                <p>(B) Tractatus secundus de fide.</p>
                <p>Non est de articulis fidei nec de sacramentis querenda ratio demonstrativa nam tanta talium est sublimitas quod nostri intellectus infirmitas atttingere non potest ad ea clare probanda sed simpliciter credenda sunt ex auctoritate divina tanquam a deo nobis data pro salute nostram et tantus magis meritoria ad credendum quanto difficiliora ad intelligendum.</p>
            </div>
            <div>
                <head>B1</head>
                <p>(B1) Quia sicut beatus gregorius dicit fides non habet meritum ubi humana ratio prebet experimentum.</p>
                <p>Doceant tum sacerdotes expresse de trinitate quoniam pater et filius et spiritus sanctus tres sunt persone et unus potestatis et quod una persona non est alia et de fide incarnationis credere dei filium carnem humanam pro redemptione humani generum assumpsisse in beata virgine de purissimis sanguinibus eiusdem virginis non hominis sed spiritus sancti operatione et eundem qui erat prius deus et non homo posterius humanitate assumpta de virgine hominem natum esse virginitate manente integram in conceptione etiam in nativitatis sine corporis quacumque frattione unde propheta: descendit sicut pluvia in vellus descendens vel etiam extracta de vellere non corrumpit vellus sed mundum facit et credere eundem christum esse deum ab eterno et hominem ex tempore consputum alapis cessum flagellatum et multipliciter irrisum in cruce passum mortem villissimam sustinuisse et eundem in anima ad inferos descendisse ut animas sanctorum patrum ibi detentes secum deduceret in corpore vero iacuisse in sepulchro et eandem similiter in persona et in eadem carne glorificata tertia die a mortuis resurrexisse secundum cuius exemplarum secundum apostolum nos omnes in ea carne quam gerimus resurgemus sed non omnes immutabimur nam si christus resurrexit et nos resurgemus et eundem quadragesimo die in celos ascendisse et quinquagesimo sicut predixerat spiritum sanctum mississe eundemque venturum ad iudicandos omnes homines secundum opera sua reddendo bonis vita eternam malis autem ignem eternum qui paratus est dyabolo et angelis eius.</p>
            </div>
            <div>
                <head>B2</head>
                <p>(B2) Capitulum secundum de articulis fidei.</p>
                <p>Sunt enim secundum comunem modum loquendi et distinguendi duodecim articuli fidei iuxta numerum duodecim apostolorum quorum quilibet unum bolum scripsit ideo vocatur symbolum apostolorum nam quilibet posuit unum bolum id est unum articulum.</p>
                <p>Petrus eum scripsit: Credo in deum patrem omnipotentem creatorem celi et terre.</p>
                <p>Andreas: et Ihesum christum filium eius unicum deum nostrum.</p>
                <p>Iacobus maior scilicet iacobus zebedei: Qui conceptus est spiritu sancto natus ex maria virgine.</p>
                <p>Iohannes: passus sub pontio pilato crucifixus mortuus et sepultus.</p>
                <p>Thomas: descendit ad inferna.</p>
                <p>Iacobus minor: tertia die resurrexit a mortuis.</p>
                <p>Philippus: ascendit ad celos sedet ad dexteram dei patris omnipotentis inde venturus est iudicare vivos et mortuos.</p>
                <p>Batholomeus: credo in spiritum sanctum sanctam ecclesiam catholicam.</p>
                <p>Matheus: sanctorum comunione.</p>
                <p>Symon: remissionem peccatorum.</p>
                <p>Iudas tadeus: carnis resurrectiones.</p>
                <p>Mathias: vitam eternam amen.</p>
                <p>Assignantur tamen a quibusdam magistris particulariter destinguentibus.</p>
                <p>Articuli fidei quatuordecim septem pertinentes ad divinitatem et alii septem ad humanitatem.</p>
                <p>Primus ad divinitatem pertinens respicit essentiam divinam scilicet credo in deum patrem.</p>
                <p>Secundus personam patris cum dicitur patrem omnipotentem creatorem celi et terre.</p>
                <p>Tertius personam filii cum dicitur Et in ihesum christum filium quem secundum istos iohannes composuit secundum alios Andreas.</p>
                <p>Quartus respicit personam spiritus sanctus cum dicitur credo in spiritum sanctum quem secundum istus iacobus alphee composuit secundum alios vero beatus Bartholomeus.</p>
                <p>Quintus articulus respicit opus creationis cum dicitur creatorem celi et terre.</p>
                <p>Sextus opus iustificationis cum dicitur sanctorum comunionem remissionis peccatorum.</p>
                <p>Septimus respicit opus glorificationis cum dicitur vitam eternam Amen.</p>
                <p>Primus pertinens ad christi humanitatem est quia dominus noster ihesus christus conceptus fuit et formatus active quantum ad corpus a spiritu sancto in utero virginis gloriose ex purissimis sanguinibus ipsius passive seu materialiter et subiective.</p>
                <p>Cum dicitur qui conceptus est de spiritu sancto.</p>
                <p>Secundus cum dicitur natus ex maria virgine quia sicut ante conceptum sic in conceptu et in partu et post partum virgo permansit integra mente et corpore sine quacumque corporis fractione divisione vel distractione in exitu christi de utero.</p>
                <p>Tertius articulus cum dicitur passe sub pontio pilato crucifixus mortuus et sepultus quem secundum istos Andreas composuit.</p>
                <p>Quartus articulus est quod corpore eius exeunte in sepulchro anima eius descendit in limbum ubi erant sancti patres scilicet adam abraham isaac et iacob et alii qui crediderunt eum venturum quos omnes liberavit cum dicitur descendit ad inferos quem articulum secundum istos philippus composuit.</p>
                <p>Quintus articulus est quod die tertia resurrexit a mortuis quem secundum istos sanctus thomas composuit.</p>
                <p>Sextus articulus est quod die ascensionis eorum omnibus apostolis in eodem corpore in celum asendit cum dicitur ascendit ad celos quem secundum istos Bartholomeus composuit.</p>
                <p>Septimus articulus est quod in fine mundi veniet in eodem corpore iudicare vivos et mortuos qui omnes comparebunt in corpore et anima unusquisque in iudicio in disposicionem quam habuit vel quam habiturus erat secundum naturam in etate qua christus fuit mortuos scilicet triginta duorum annorum.</p>
                <p>Cum dicitur iudicare vivos et mortuos quem matheus scripsit.</p>
                <p>Secundum istos sic distinguentes istos autem septem articulos tenentur omnes catholici implicite scire nec possunt per ignorantiam excusari nam de istis anno quolibet ecclesia solemnizat.</p>
                <p>De primo celebratur annunciatio dominica de secundo nativitatis domini de tertio dies parascheve videlicet die veneris sancta de pascho vigilia pasche communis etiam pulsatio campanarum die sabbati parasceve significat tripudium et gaudium sanctorum patrum in limbo quod habuerunt de descensione christi ad inferos pro sua liberatione de quinto dies pasche de VI dies ascensionis de septimo adventus deum articulum trinitatis etiam scire tenentur quia ecclesia facit festum de trinitatis et christiani se communiter cruce signant in nomine trinitatis et cetera de corpore christi non est articulus distinctium quia continentur sub articulo omnipotentie divine sicut cetera miracula vel sub illo articulo sanctam ecclesiam catholicam quia quod credit ecclesia que spiritu sancto regitur credendo illum articulum credimus et alios articulos implicite.</p>
                <p>Et generaliter credendo quod sancta mater ecclesia catholica credit sufficere videtur christianis laicis sic quod expliceantur credendo quod ita credit ecclesia sunt parati credere et consentire sed curam animarum habentes explicite tenere et scire tenent omnes vero laici pueros suos instruere debent et sciant pater noster ave maria credo in deum patrem vidilicet symbolum apostolorum et in proprio ydiomate predictos articulos de quibus ecclesia [58] solemnizat festa declarare pueris suis et informare credant et docere eos devote se habere in ecclesia et orare.</p>
            </div>
            <div>
                <head>C</head>
                <p>(C) Tractatus tertius de testamentis.</p>
            </div>
            <div>
                <head>C1</head>
                <p>(C1) Primum capitulum ne bona testatoris occupentur per executorum.</p>
                <p>Inhibemus sub pena sexaginta librarum et excommunicationis ne executores cuiuscumque testamenti nec quicumque alii bona mobilia testatoris cuius sunt deputati executores in eius ultima voluntate capiant occupent nec eis se immisceant executionis pretextu vel alias nisi prius vocata ad hoc persona publica si cito possit haberi commode vel tribus aut quatuor aliis personis extraneis cum aliquibus familiaribus et propinquis defuncti si possunt haberi presentibus qui super qualitate et valore bonorum testatoris si opus fuerit perhibeant testimonium veritatis in quorum presentia fiat inventarium bonorum mobilium testatoros et per notarium publicum si sit presens sin autem alias si notarius faciliter haberi non possit.</p>
            </div>
            <div>
                <head>C2</head>
                <p>(C2) Capitulum secundum ne executores aliquid emant aut retineant de bonis testatoris.</p>
                <p>Inhibemus ne executores testamentorum aliquid sibi vel suis retineant de bonis executionis titulo emptionis vel alias nisi de expressa voluntatis defunctis vel nostra speciali licensis sub pena viginti librarum quoad suos; quod se vero volumus quod observent statutum concilii provincialis apud languesium celebrati.</p>
                <p>Cuius tenor est talis inter venditorem et emptorem debet esse discretio personalis.</p>
                <p>Hinc est quod executores testamentorum tantum unius persone / obtinent sed testatoris diffinimus quod nullus executor possit aliquid emere per se vel per alium vel titulo quocumque per se retinere de rebus vel bonis deputatis executioni testamenti cuius executor existit sequentes in hiis iurium exemplum prohibemus procures aliquid emere de bonis procurationi vel gubernationi sive commissis contractus vero contra huiusmodi statutum initos decernimus non teneri nichilominus emptores ad restitutioni dupli precii seu rei empte in executionis utilitatem convertende decreto huiusmodi condempnantes.</p>
            </div>
            <div>
                <head>C3</head>
                <p>(C3) Capitulum tertium quod infra annum testamenta compleantur.</p>
                <p>Monemus executores testamentorum executionem compleant infra annum alioquin sunt privati quolibet emolumento sibi debito proveniente ratione testamenti vel successionis testatoris et nichilominus ex negligentia que multum damnosa et periculosa in talibus esse solet iuris dictamine puniatur et ad nos vel magistrum testamentorum a nobis deputatum executio devolvatur.</p>
            </div>
            <div>
                <head>C4</head>
                <p>(C4) Capitulum quartum ut excommunicati legatis careant.</p>
                <p>Cum excommunicati excommunicatione maiori a communioni fidelium sint excluso talesque claves ecclesie contemnentes non beneficium sed penam debeant reportare ac talis excommunicatio tollat beneficium et honorem utilius eum esurienti panis tollitur si de cibo securus justiciam negligat quam frangatur esurienti iniustitie et iniquitati seductus aquiescat dignumque est ut meriti egestate laborent propter hoc statuimus sicut in provinciali statuto tractatum est ne quicumque excommunicatione maiori ligatus gaudet aliquo ligato in testamentum quocumque seu ultima voluntate sibi facto quinymo commodo careat cuiuscumque legati.</p>
            </div>
            <div>
                <head>C5</head>
                <p>(C5) Capitulum quintum ut testamenta presentetur infra mensem.</p>
                <p>Moneatis in ecclesiis vostris ex parte nostra publice ut testamentorum detentores sive sint executores sive alii quia ea detinent nobis infra mensem vel magistro testamentorum a nobis deputato vel officiali nostro Corisopitensis ad aperiendum et publicandum infra mensem post mortem testatoris presentent testamentum sigillo autentico quanto magis possibile sigillatum vocatis heredibus defunctis specialiter et expresse et generaliter omnibus aliis quorum interest in loco seu parrochia testatoris sub pena ammissionis legatorum eisdem in ipsis testamentis factis et quadraginta librarum et sub pena suspensionis et excommunicationis quas penas omnes incurrere volumus rectores quorum parrochiani sunt ipsi testatores et nisi compellant eos ad predictam per censuram ecclesiasticam auctoritate nostra et nostris viribus quos quoad hoc conferimus eisdem et sub consimilibus penis precipimus ut nomina decedens et suorum executorum nobis in quolibet synodo ostendant et corum nobis aut officiali nostro corisopitensis vel magistro testamentorum citent ad crastinam diem synodis executores ipsos computum de executionibus redditur vocati vero sint executores et propinquiores et omnes alii quorum interest quod nisi venerint et comparuerunt ipsa die contra appertionem vel testamenta aperta nullatenus audiantur.</p>
            </div>
            <div>
                <head>D</head>
                <p>(D) Tractactus quartus de sententia excommunicationis.</p>
            </div>
            <div>
                <head>D1</head>
                <p>(D1) Capitulum primum ut occulta iura ecclesiae reveletur et reddantur.</p>
                <p>Quia propter quorumdam episcoporum absentiam diuturnam et presentium negligentiam et guerrarum seviciam et mortuorum ex pestilentia sensimus esse celata multa iura nostre ecclesie Corisopitensis et translata quedam et per alios occupata et usurpata ideo monemus omnes subditos nostros quatinus si super premissis iuribus quiquam sciant in quibuscumque rebus mobilibus sive inmobilibus existant et nomina debitorum celantium ocupantium et usurpantium quoquomodo nobis in persona nostra revelent et revelare procurent infra quindecim dies post publicationem ipsius monitionis si sciant vel postquam sciverint; si post monitionem veniat ad eorum noticiam talia iura celata fuisse ut infra quindecim dies revelent aliis ipsos incurrere sentenciam excommunicationis volumus ipso facto.</p>
            </div>
            <div>
                <head>D2</head>
                <p>(D2) Capitulum secundum contra detrahentes Episcopis Corisopitensis.</p>
                <p>Quoniam scriptum est diie non detrahes et principi populi tui non maledices exodi XXIIo capitulo et illos dicit scriptura deos ad quos sermo dei factus est iohannes Xo Noe [59] quoque maledixit filio suo chaam eo quod verenda patris sui ebrii nudata fratribus nunciavit sic inquiens maledictus chaam puer servus servorum erit fratribus suis Genesis IXo capitulo.</p>
                <p>Et exodi XXIIo capitulo scribitur qui maledixerit patri vel matri morte moriatur quod non minus de patre spirituali puta de prelato et spirituali matre scilicet ecclesia recte potest intelligi quam de carnali unum VI q. prima capitulo sacerdotes dicitur dei ordinationem accusat qui eos qui ab eodem constituuntur sacerdotes accusat vel damnare cupit et capitulo sequente omnes qui adversus patres scilicet sacerdotes armantur infames esse censemus patres eum omnes id est sacerdotes venerandi sunt non respuendi aut accusandi vel insidiandi aut infamandi.</p>
                <p>Et capitulo sequente oves pastorem [60] suum non reprehendant plebs Episcopum non accuset nec populus eum arguet quia non est discipulus super magistrum.</p>
                <p>Episcopi enim a domino sunt indicandi qui eos occulos sibi eligit.</p>
                <p>Propter hoc omnes et singulos subditos nostros qui detraxerunt vel detraxerint nobis in futuro aut alicui successorum nostrorum ecclesie corisopitensis episcoporum pro suo tempore post publicationem istius ordinationis sententiam excommunicationis incurrere volumus ipso facto quoad futurum detrahentes quoad istos vero qui in preterito detraxerunt sententiam ferimus ex nunc prout ex tunc nisi infra quindecim dies post publicationem huiusmodi ad nos veniant veniam petituri et satisfatturi de iniuria dicta prout fuerit rationis.</p>
            </div>
            <div>
                <head>D3</head>
                <p>(D3) Capitulum tertium contra sacrilegos et eorum consilium petentes.</p>
                <p>Inhibemus ne persona quecumque de sortilegiis se intromittat nec a sortilegiis consilium petat sub pena excommunicationis quam facientes in contrarium post publicationem istius inhibitionis in parrochiis suis incurrere volumus ipso facto.</p>
            </div>
            <div>
                <head>D4</head>
                <p>(D4) Capitulum quartum contra choreatores vel lusores in ecclesiis aut cimiteriis.</p>
                <p>Inhibemus ne de cetero fiant in ecclesiis aut cimiteriis que oratione et luctui pro peccatis et defunctorum animabus ordinata sunt choree nec aliqui alii ludi volumptuose nec clamorosi nec alie quecumque dissolutiones cum ex talibus impediatur devotio et plurima scandala et pericula oriantur et incitamenta peccatorum maxime carnalium.</p>
                <p>Si quis vero contra nostram presentem inhibitionem fecerit postquam in ipsius ecclesia parrochiali publicat fuerit aut aliis ad eius notitiam venerit sentenciam excommunicationis incurrere volumus ipso facto.</p>
            </div>
            <div>
                <head>D5</head>
                <p>(D5) Capitulum quintum contra qualitercumque impediens iurisdictionem ecclesiasticam.</p>
                <p>Ne quis super sequentibus ignorantie pretextu valeat excusari publicamus [61] ad diversorum noticiam pervenire volumus quod omnes iusticiarii seneschali baillivi nobiles et ignobiles et advocati et omnes alli cuiuscumque conditionis existant auctoritate domini nostri pape sunt excommunicati ipso facto qui personas quascumque ad forum ecclesiasticum incurrere vel accidentes vel litigantes ipso foro super causas que ad dictum forum ecclesiasticum de iure vel antiqua consuetudine pertinere noscuntur per se vel per alium clam vel palam directe vel indirecte compellant ad desistendum de prosecutione huiusmodi causis in dicto foro ecclesiastico vel qui ad litigandum in foro seculari super huiusmodi causis ipsos compellunt vel compelli faciunt per iudicis ecclesiasticorum vel litigantium vel impetrantium litteras seu violentium litigare aut propinquorum ipsorum captionem seu rerum suarum vel per minas et terrores aut per accusationes seu querimonias erga iudices aut dominos seculares quominus coram iudicibus ecclesiasticis delegatis seu ordinariis de causis huiusmodi possint habere iusticiam et libere obtinere recurrentes ad ipsos ecclesiasticos iudices et omnes iudices seculares et temporales dominos qui gravant vel taxant ipsas personas ad forum ecclesiasticum recurrentes modo predicto vel propinquo aut familiares aut amicos eorum vel faventes eis occasione recurrendi ad forum ecclesiasticum et qui propter illud emendas levant ab eis non debitam aggravant vel augmentant et omnes qui ad predicta dant consilium auxilium vel favorem.</p>
                <p>Nec ab huiusmodi excommunicatione possunt absolvi nisi prius tam iudicis cuius iurisdictio fuit impedita quam parti que fuit perturbata lesa et impedita in prosecutione sui iuris de iustitia damnis et expensis necnon interesse suis prius per ipsos fuerit integre satisfactum et omnes tales auctoritate domini pape excommunicatos publice nunciamus.</p>
                <p>Et quia plurimi qui non sapiunt ea que dei sunt quasi solis corporalibus et temporalibus insistentes et ipsa spiritualibus preponentis penam excommunicationis licet maior sit omni pena temporali que possit infligi in hac vita parum timent adiicimus insuper inhibentes sub pena centum marcarum argenti et nichilominus sub pena excommunicationis ne quis in nostra civitate et diocesis aliquid predictorum contra iurisdictionem nostram ecclesiasticam attemptet quovismodo contrariumque facientes postquam ista inhibitio publicata fuerit in suis ecclesiis parrochialibus vel alias ad eorum noticiam venerit predictas penas incurrere volumus ipso facto.</p>
            </div>
            <div>
                <head>D6</head>
                <p>(D6) Capitulum sextum contra gravantes modium seu vindictam excommunicationis latis et observatis.</p>
                <p>Notificamus et publicamus constitutionem pape Gregorii decimi editam in concilio lugdunensi insertamque serie sexti libri decretalium talem esse quicumque pro eo quod in reges principes barones nobiles baillivos et quoscumque ministros eorum aut quoscumque alios excommunicationis suspensionis seu interdicti sententia fuerit promulgata licentiam dederint alicui capiendi accidendi seu aliis in personis aut rebus suis vel suorum gravandi eos qui tales sententias pertulerint sive quorum auctoritate prolatis vel easdem sententiam observantes seu taliter excommunicationem nisi licentiam ipsam reintegra revocare voluerit vel si ad bonorum captionem occasione illius licentie processum sit nisi bona ipsa fuerint infra octo dies restituta ac satisfactio pro ipsis impensa in sententiam excommunicationis incidant ipso facto.</p>
                <p>Eademque sint sentiantia innodati omnes qui aussi fuerint predicta licentia data uti vel aliquid premissorum ad que committenda dari licentiam prohibemus vel suo motu committere per se ipsos.</p>
                <p>Qui autem in eadem sententiam permanserint duorum mensium spacio ex tunc ab eadem non possint nisi a sede apostolica beneficium absolutionem obtinere.</p>
            </div>
            <div>
                <head>D7</head>
                <p>(D7) Capitulum septimum absolutio est nulla vi vel metu extorta.</p>
                <p>Absolutio seu revocatio a sententia excommunicationis suspensionis vel interdicti obtenta vel obtinenda per vim vel metum pronunciamus auctoritate apostolica carere viribus et penitus non valere et eadem auctoritate dominum pape denunciamus publice excommunicatos omnes illos qui vi vel metu absolutionem seu revocationem excommunicationis extorserint et qui faciunt vel procurant absolutionem per vim vel metum concedi sue impetrari .</p>
            </div>
            <div>
                <head>D8</head>
                <p>(D8) Capitulum octavum contra verberantes aut incarcerantes seu capientes delatoris litterarum nostrarum et eas lacerantes.</p>
                <p>Denunciamus publice excommunicatos pertubatores iurisdictionis ecclesiastice quoscumque verberantes capientes detinentes incarcerantes nuncios aut executores mandatorum ecclesiasticorum iudicum et acta presumentes aufferre seu corumpere cancellare aut aliis destruere quoquomodo vel sic ablata celantes aut procurantes ut ista fiant et talis facientes auxilium consilium vel favorem prebentes.</p>
            </div>
            <div>
                <head>D9</head>
                <p>(D9) Capitulum nonum contra seculares qui personas ecclesiasticas litigare compellunt.</p>
                <p>Consimiliter excommunicatos publice nunciamus iusticiarios laicos qui super actionibus mere personalibus ecclesiasticas personas directe vel indirecte coram /f. 28r/ se compellunt litigare et qui allegato fori privilegio cumpulsioni huiusmodi institerint et eorum processus denunciamus in talibus non valere nec absolvi debere quousque taliter conpulso satisfecerint de damnis expensis et interesse cum hoc caveatur in iure.</p>
            </div>
            <div>
                <head>D10</head>
                <p>(D10) Capitulum decimum contra statuta et banna facientes in preiudicium ecclesiastice libertatis.</p>
                <p>Adherentes iuris vestigiis inhibemus nequis statua banna precepta vel prohibitiones faciatur [62] vel fieri procuret contra ecclesiasticam iurisdictionem et consuetudines vel libertates antiquas que si fecerint aut aliquid premissorum monemus ut revocent infra octo dies numquam de cetero ad talia reversurum alioquim ipsos auctoritate bituricensis consilii et nostra excommunicamus et excommunicatos publice nunciamus.</p>
            </div>
            <div>
                <head>D11</head>
                <p>(D11) Capitulum undecimum nequis index recipiat excommunicatosad agendum et testificandum.</p>
                <p>Inhibemus iudicibus secularibus nostre civitatis et diocesis corisopitensis et qui eorum vice funguntur officio iusticiarie potestatis ne ipsi aut aliquis ipsorum quoscumque excommunicatos publice maiori excommunicatione admittant ad agendum penendum placitandum aut testificandum coram se contrarium facientes quia moniti sunt aliis excommunicamus excommunicatosque publice nunciamus.</p>
            </div>
            <div>
                <head>D12</head>
                <p>(D12) Capitulum XII contra capientes aut detinentes ecclesiasticarum personas res seu bonam.</p>
                <p>Antiquas provinciales inhibitiones etiam et sinodales innovando prohibemus omnibus et singulis universis cuiuscumque conditionis vel status existant ne domos bona quecumque vel res ecclesiasticas vel personarum ecclesiasticarum accipiant vel invadant et occupant et contrarium facientes excommunicamus excommunicatos publice nunciamus.</p>
                <p>Interpretantes ibi intelligi bona ecclesiastica non solum propria clericorum imo etiam deponita et commodata precario concessa et ab eis conducta et quorum habent possessionem vel detentionem quamcumque et qui in ipsorum servitio capiuntur et bona hominum suorum et que sub iurisdictionem ipsorum immediate consistunt.</p>
                <p>Eademque etiam summa sint ligati receptores et defensores huiusmodi receptorum et malefactorum et ipsis invitis occupantes predicta bona in eorum contemptum vel preiudicium.</p>
            </div>
            <div>
                <head>D13</head>
                <p>(D13) Capitulum XIII contra capientes ipsos qui sunt in ecclesia tutella.</p>
                <p>Predecessorum nostrorum statuta sequentes excommunicamus excommunicatosque publice nunciamus omnes illos qui fugientes ad ecclesiam seu ecclesie tutelam ibi capiunt vulnerant aut mutilant interficiunt aut extrahunt violenter aut extractos mutilare presumunt et qui eos morti tradunt et omnes qui premissa fieri precipiunt vel procurant seu consilium dant vel opem prebent ad talia perpetranda fienda et beneficia que sub ecclesiis taliter violat obtinent eo ipso amittant et filli eorum ad beneficia ecclesiastica de cetero habenda eo ipso sunt omnino inhabiles et indigni.</p>
            </div>
            <div>
                <head>D14</head>
                <p>(D14) Capitulum XIIII.</p>
                <p>Nullus excommunicatorum nomina scienter debeat a litteris facta pace vel concordia inter partes vel alia de causa nisi prius absolutione obtenta et impetrata.</p>
                <p>Contrarium facientes sive sint laici sive clerici in hiis scriptis excommunicamus excommunicatos publice nunciamus si presbyteri fuerint a dominis suspendemus offitiis ipso facto.</p>
            </div>
            <div>
                <head>D15</head>
                <p>(D15) Capitulum XV Contra capientes clericos.</p>
                <p>Predecessorum nostrorum statuta confirmantes quoad sequentes prohibemus nequis sine nostra licentia speciali nisi nostri familiares sint aut clientes et nostra auctoritate fecerunt capiant aut detineant aut captos extra nostra diocesim transferant clericos nostre civitatis et diocesis alioquim omnibus et singulis presbiteris et capellanis dicti civitate et diocesi nostrarum damus auctoritate presentis synodi potestatem monendi huiusmodi captores detentores et fautores eorum et ratum hoc p... [63] habentes ut premissum est quos ex nunc prout ex tunc excommunicamus in hiis scriptis excommunicatos tam a canone late sententia quam a nobis publice nunciamus et terras eorum proprias et tenentas e... [64] loca nostre civitatis et diocesis ubi capti et detenti et ad que translata fuerint et homines in eisdem commorantes si predictam excommunicationem per triduum sustinuerint quos ex nunc prout ex tunc ecclesiastico supponimus interdicto interdictos palam a nobis et publice nunciare non ommittant.</p>
            </div>
            <div>
                <head>D16</head>
                <p>(D16) Capitulum XVI contra tenentes litigia diebus festivis.</p>
                <p>Inhibemus ne seculares iudices civitatis et diocesis nostre teneant litigia seu placita vel causas audiant vel sententias dent diebus dominicis et festivis solemnibus sub pena iuris et si quid iudicaverint vel sententias dederint dictis diebus sententiam et processis habitos et habendos et quicquid ex eis sequitur irritamus et si iudices aliquem compellerent ad tenendum huiusmodi iudicata vel processus vel aliquid ex hoc post huiusmodi publicationem inhibitionem in personis gravaverint vel in bonis ipsorum aut aliis hac de causa ipsos proinde excommunicamus excommunicatos publice nunciamus.</p>
            </div>
            <div>
                <head>D17</head>
                <p>(D17) Capitulum XVII de apostolica constitutione.</p>
                <p>Precipimus apostolicam constitutionem de numero personarum et distantia locorum et qualitate [65] iudicis delegati auctoritate sedis apostolice observari in suis terminis non abutendo prout nonnulli nisi fuerint vexandis nostros subditos plerosque secus autem facientes sententias excommunicationis incurrere volumus eo facto et precipimus rectoribus et capellanis nostre civitatis et diocesis abusores taliter excommunicatos publice nunciare.</p>
            </div>
            <div>
                <head>D18</head>
                <p>(D18) Capitulum XVIII contra illos qui sententias excommunicationis sustinent ultra diem et annum.</p>
                <p>Sub pena suspensionis et excommunicationis precipimus omnibus rectoribus et capellanis eorumdem quatenus omnes parrochianos suos qui sententias excommunicationis sustinuerint ultra diem et annum de cetero moneant quatenus infra mensem quem eis pro termino pro termino ad hoc assignamus ut a dictis sententiis faciant se absolvi alioquin contra ipsos tanquam contra hereticos procedemus citantes excommunicatos insuper qui sue absolutionis beneficium infra dictum terminum non obtinuerint.</p>
                <p>Et de hiis vobis fidem fecerint coram nobis apud villam Corisopitensis ad diem veneris post festum penthecostes domini et ad diem veneris post synodo festi beati luce et a modo ad predictos dies anno quolibet super articulis fidei nobis et aliis quod instum fuerit responsuros intimantes eis quod nisi comparuerint quod nos contra ipsos tanquam contra hereticos super hoc procedemus et aliis prout iuris et rationis fuerit.</p>
            </div>
            <div>
                <head>D19</head>
                <p>(D19) Capitulum XIX de nominibus excommunicatorum registrandis.</p>
                <p>Precipimus ut sacerdotes habeant nomina excommunicatorum parrocchie sue scripta sub data excommunicationis ipsosque excommunicatos denuncient singulis dominicis publice et ad cuius instantiam et cuius auctoritate et eorum nomina deleant de registris cum fuerint absoluti sub data absolutionis sub pena quadraginta solidorum pro quolibet defectu.</p>
            </div>
            <div>
                <head>D20</head>
                <p>(D20) Capitulum XX ne sepeliantur ecclesiastica sepultura quam steterint per diem et annum in sententiam.</p>
                <p>Inhibemus sub pena viginti quinque librarum ne corpus alicuius excommunicati qui excommunicationem per diem et annum sustinuerit nec fuit absolutus usque ad infirmitatem in qua decessit tradatur ecclesiatice sepulture etiam si in illa infirmitate mereatur absolvi maxime si continue sustinuerit excommunicationem per duos vel tres annos et cum hoc videatur incurrere labem heretice pravitatis; si vero secus a quoquam actum fuerit cimiterium in quo fieri contigerit ecclesiastico supponimus interdicto nisi a nobis vel vicarium nostrum super hoc dispensatum fuerit.</p>
            </div>
            <div>
                <head>D21</head>
                <p>(D21) Capitulum XXI clerici per XL dies excommunicati compellatur absolvi.</p>
                <p>Clerici et alie persone ecclesiastice excommunicationem sustinentes per quadraginta dies per captionem corporum et bonorum suorum absolvi ad remedium animarum suarum et ad remedium ad unitatem ecclesie compellantur cum hoc sit ab antiquo statutum.</p>
            </div>
            <div>
                <head>D22</head>
                <p>(D22) Capitulum XXII nequis horas in presentia excommunicati [66].</p>
                <p>Inhibemus sub pena centum solidorum ne quis horas canonicas vel alia divina officia celebret in aliqua ecclesia scienter dum aliquem excommunicatum sciverit in eadem cum hoc faciens suspensus a iure videatur nec Christi corpus per fenestras vel foramina videre permitatur nec pax ei detur nec aqua benedicta nec panis benedictus et ne se ad hoc ingerat inhibemus sub pena centum solidos.</p>
            </div>
            <div>
                <head>D23</head>
                <p>(D23) Capitulum XXIII post quindecim nullus rector tenetur publicare excommunicationis.</p>
                <p>Nullus parrochianus presbyter teneatur exequi etiam nec publicare sententiam suspensionis excommunicationis et interdicti a nobis vel auctoritate officialis nostri latam in eos qui sunt nostre iurisdictionis nisi infra quindecim dies [67] a data literrarum eis fuerint presentate et careat impetrator earum commodo et parti nichilominus ad interesse teneatur.</p>
            </div>
            <div>
                <head>D24</head>
                <p>(D24) Capitulum XXIIII ne fiat citatio coram extraordinario iudice nisi prius autentico viso.</p>
                <p>Inhibemus ne quis citationem aliquam fecerit conta aliquam personam vel aliquas litteras auctoritate iudicis extraordinarii exequatur nisi prius autentico viso et si potest facta coppia parti sub pena quinquaginta solidorum.</p>
            </div>
            <div>
                <head>D25</head>
                <p>(D25) Capitulum XXV de abiuratione excommunicatorem.</p>
                <p>Item quando potestas datur alicui capellano recipiendi abiurationes excommunicatorum volumus quod nec ipse nec clericus recipiat nisi unum denarium pro scriptura quatuor linearum ad longitudinem dimidii pedis et nihil pro sigillo sicut est ab antiquo statutum.</p>
            </div>
            <div>
                <head>D26</head>
                <p>(D26) Capitulum XXVI de modo sigillandi super abiuratione.</p>
                <p>... [68] Sacerdotes non sigillent aliquas litteras nostras vel officialis nostrorum super abiuratione participationis excommunicatorum nec super assecuratione petenda nisi contineatur in eis quod ille ad cuius instanciam excommunicationis lata est iuraverit quod scit aut firmiter credit quod citandus participit cum excommunicato et quod assecurandus timeat de oppressione seu violentia citandi visibiliter et hoc in suis literris citatoriis caveatur.</p>
            </div>
            <div>
                <head>D27</head>
                <p>(D27) Capitulum XXVII de visitando excommunicatis.</p>
                <p>Inhibemus sub pena centum solidorum ne quis scienter participet cum excommunicatis et sub pena consimili ne aliquis excommunicatus divinis officiis interesse presumat.</p>
                <p>Et isti casus sunt in quibus excommunicati sunt vitandi scilicet osculo oratione divinis officis salutatione mensa societate sine communione ut pote pro eis testificando advocando supplicando litigando comedendo bibendo omnique alio actu legitimo.</p>
            </div>
            <div>
                <head>D28</head>
                <p>(D28) Capitulum XXVIII de citatione excommunicatorum.</p>
                <p>Item capellani citent parrochianos suos ultra diem et annum in excommunicatione persistentes ad visitationes et correctiones nostras prosequatur per se vel per alium nuncium causam quam nos ex officio monebimus super heretica pravitate contra ipsas ut est ab antiquo statutum.</p>
            </div>
            <div>
                <head>D29</head>
                <p>(D29) Capitulum XXIX de mutatione excommunicationis sacerdotum.</p>
                <p>Quia valde periculosum est Rectoribus ecclesiarum et capellanis qui continue gregis sui commissi curam gerere et sacramenta ministrare tenentur in aliquo casu sententiam excommunicationis aut suspensionem incurrere ne contingat illos sic ligatos se immiscere divinis propter metum irregularitatis et aliis propter hec omnes et singulas suspensiones et excommunicationes sententiam contra rectores et capellanos in statutis synodalibus tam a nobis quam a predecessoribus nostris editis comprehensas in penas pecuniarias commitamus et videlice ubicumque pena ponitur suspensionis et excommunicationis penam quadraginta librarum volumus observari.</p>
            </div>
            <div>
                <head>D30</head>
                <p>(D30) Capitulum XXX contra caventes aut dicentes ... [69] in ecclesia vel in cimiterio.</p>
                <p>Excommunicatos publice nunciamus auctoritate concilii provincialis in castro gonterii celebrati quoscumque percutientes iniuriose in ecclesia vel cimiterio existentes aut ipsos animo malivolo dissidentes tumultum facientes vel impedimentum ex quibus scandalum oriatur vel divinum pertubatur officium.</p>
            </div>
            <div>
                <head>D31</head>
                <p>(D31) Capitulum XXXI cassatio antiquorum statutorum.</p>
                <p>Cassamus revocamus et annullamus omnia statuta predecessorum nostrorum preterquam superius scripta nisi quantum in superioribus aut conciliis provincialibus continentur aut in iure communi.</p>
            </div>
            <div>
                <head>D32</head>
                <p>(D32) Capitulum XXXII de publicatione antiquorum predictorum statutorum.</p>
                <p>Precipimus omnibus rectoribus capellanis in nostra civitate et diocesis ecclesias parrochiales regentibus quatinus quater in anno quolibet videlicet Dominica prima post festum omnium sanctorum die dominica infra octabas nativitatis domini die dominica in passione domini et die dominica post dominicam trinitatis vel aliis dominicis si in prenominatis dominicis fuerint impediti post offertorium et ante secretam misse sub pena suspensionis et excommunicationis quam in eos et eorum quemlibet ferimus si in hoc defecerint publicent et denuncient ea que secuntur punctuatim et distincte ut omnes possint intelligere in vulgari.</p>
                <p>Primo quod si infans sit debilis et de ipsius morte timetur laici baptizent statim etiam si una pars infantis adhuc esset in utero matris fundendo aquam simul dicendo Ego baptizo te in nomine patris et filii et spiritu sancti amen.</p>
                <p>Reccurent nominare seu nomen imponere.</p>
            </div>
            <div>
                <head>explicit</head>
                <p>Secundo quod quilibet confiteatur quando attentat factum in quo est mortis corpora periculum sicut est bellum transfretare mare magnum mulieres prope partum et similia.</p>
                <p>Tertio quod nullus absolvatur qui furatus fuerit vel abstulerit aut rapuerit alienum nisi prius satisfecerit.</p>
                <p>Quarto quod quis confessor tenetur scire casus papales et episcopales et peccata quorum absolutio est pape reservata vel episcopis et expediens esset quod omnes alii scirent ea.</p>
                <p>Quinto quod omnes debent congregari in ecclesiis suis parrochialibus tertia dominica post pascha pro anniversario faciendo pro fundatoribus ecclesiarum.</p>
                <p>Sexto incurrunt peccatum mortale et cum hoc penam quinque solidorum qui festa non servent.</p>
                <p>Septimo quod in oratoriis aut in capellis aut domibus magnatum non celebretur missa sine episcopi licentia.</p>
                <p>Et quod emolumenta reddantur curato loci infra quindecim dies.</p>
                <p>Octavo quod impediens corpus alibi sepeliendum deferri premittus ad suam ecclesiam parrochialem incurrit pena sexaginta solidorum.</p>
                <p>Nono quod incurrunt penam quadraginta solidorum qui alique vocant ad procurationem episcopi et qui dant aliquid familiaribus Episcopi.</p>
                <p>Decimo quod commissarum ad computandum de fabrica incurrent penam decem solidorum si quid de fabrica recipiant preter sigilli emolumentum scilicet duodecim denariorum et si alteri comittant.</p>
                <p>Undecimo quod incurrunt emendis quinquaginta solidorum qui reliquias deferrunt extra ecclesiam pro iuramento faciendo nisi ex consensu et decreto episcopi.</p>
                <p>Duodecimo quod incurrunt emendam duorum solidorum frater confratrie si non iuvant deffere corpus confratrum ad ecclesiam.</p>
                <p>Tridecimo incurrunt penam sexaginta solidorum tenentes in ecclesiam venalium forum.</p>
                <p>Decimo quarto incurrunt penam quinque solidorum vendentes aliquid die dominica hora misse publice quicquid sit illud sed in aliis horis licite poterint victualia pro humane necessitatis vendi.</p>
                <p>Quindecimo quod incurrunt penam viginti solidorum contrahentes matrimonia nisi confiteantur aut benedictiones nuptiales devote saltem per unam diem ante vel in eadem die.</p>
                <p>Decimo sexto quod incurrunt penam vigintiquinque solidorum contrahentes matrimonia sine duorum vel trium testium presentia.</p>
                <p>Decimo septimo quod incurrunt sententiam excommunicationis sacerdos benedictiones nuptiales celebrans sponsus et sponsa et omnes alii presentes et omnes dantes auxilium vel consilium ut sine bannis precedentibus fiat benedictio nuptiarum et locus sit interdictus.</p>
                <p>Decimoctavo quod incurrunt penam decem librarum matrimonia contrahentes propter solam coniugis absentiam diuturnam sine nostra licentia vel vicarii nostrorum.</p>
                <p>Decimonono quod incurrunt emendam sexaginta librarum executores bona defuncti sive inventario ocupantes.</p>
                <p>Vigesimo quod incurrunt emendam decem librarum si quid de bono defuncti pro suis quocumque titulo retineant.</p>
                <p>Vigesimo primo quod incurrunt emendam dupli et sit contractus nullus si emant aliquid de bonis testatoris.</p>
                <p>Vigesimo secundo quod incurrunt penam ammissionis emolumentorum sibi competentium ex testamento si non compleantur infra annum.</p>
                <p>Vigesimo tertio quod excommunicati incurrunt penam ammissionis bonorum eis legatorum in testamento.</p>
                <p>Vigesimo quarto quod executores incurrunt penam sexaginta librarum et amissionis legatorum in testamento nisi compareant infra mensem ad testamentum publicandum coram episcopo vel eius deputato.</p>
                <p>Vigesimo quinto quod incurrunt sententiam excommunicationis quicumque detrahunt episcopis Corisopitensis.</p>
                <p>Vigesimo sexto quod incurrunt sententiam excommunicationis qui de sortilegiis intromittunt vel ab eis consilium petunt.</p>
                <p>Vigesimo septimo quod incurrunt sententiam excommunicationis qui in ecclesiis vel cimiteriis choreas vel alios voluptuosos ludos agunt.</p>
                <p>Vigesimo octavo quod sententiam excommunicationis incurrunt qui iurisdictionem ecclesiasticam impediunt qualitercumque.</p>
                <p>Vigesimo nono quod sententiam excommunicationis incurrunt qui gravant excommunicantem vel suos vel excommunicationem.</p>
                <p>... infra ... grava ........ ad ista licentiam [70].</p>
                <p>Tregesimo quod sententiam excommunicationis incurrunt qui vi vel metu extorquent se absolvi.</p>
                <p>Trigesimo primo quod sententiam excommunicationis incurrunt qui litterarum apostolicarum portatorem seu executores gravant huiusmodi occasione esset qui litteras frangunt delent debent aut corrumpunt qualitercumque.</p>
                <p>Trigesimo secundo quod sententiam excommunicationis incurrunt qui gravant excommunicantem aut suos et omnes seculares iudices qui personas ecclesiasticas in causis personalibus coram se litigare compellunt.</p>
                <p>Trigesimo tercio quod sententiam excommunicationem incurrunt qui banna et statuta vel prohibitiones faciunt contra ecclesiasticas libertates nisi revocent infra octo dies.</p>
                <p>Trigesimo quarto quod sententiam excommunicationem incurrunt qui excommunicatos maiori excommunicatione ad agendum et testificandum et admittuntur.</p>
                <p>Trigesimo quinto quod sententiam excommunicationis incurrunt qui virorum ecclesiasticorum ac hominum suorum res capiunt contra eorum voluntatem.</p>
                <p>Trigesimo sexto quod sententiam excommunicationis incurrunt qui in tutela ecclesie exeuntes gravant aut corporaliter capiunt.</p>
                <p>Trigesimo septimo quod incurrunt sententiam excommunicationis qui de registris excommunicatorum nomina absolutione prius non obtenta delent.</p>
                <p>Trigesimo octavo quod incurrunt sententiam excommunicationis qui sine licentia episcopi clericos capiunt detinent aut incarcerant contra eorum voluntatem.</p>
                <p>Trigesimo nono quod sententiam excommunicationis incurrunt qui sententiam per eos latas diebus festivis observare compellunt et incurrunt penam iuris qui litigia faciunt aut processus illis diebus festivis.</p>
                <p>Quadragesimo quod incurrunt sententiam excommunicationis qui litteris apostolicis abusi sunt maxime contra tenorem constitutionis papales de numero personarum loci distantia et insignificante.</p>
                <p>Quadragesimo primo quod sententiam excommunicationis incurrunt penam centum marcarum argenti qui iurisdictionem impediunt.</p>
                <p>Quadragesimo secundo quod nisi presentetur curato loci sententiam excommunicationis infra quindecim dies ... [71] est registranda et parti debetur emendo [72].</p>
                <p>Quadragesimo tertio quod si quis participat maiori excommunicatione innodatis scienter emendam centum solidorum incurrit.</p>
                <p>Similiter excommunicatus si interesse presumpserit divinis officiis.</p>
                <p>Quadragesimo quarto quod excommunicati sunt qui ecclesiam vel in cimiterio aliquem percutiunt vel dissidunt vel scandalizosum tumultum faciunt vel officium divinum impediunt.</p>
                <p>Expliciunt synodalia statuta per reverendum in christo patrem bone memorie me Gaufridum le marhec.</p>
            </div>
        </body>
    </text>
</root>
