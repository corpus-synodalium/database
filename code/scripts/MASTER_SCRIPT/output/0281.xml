<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Noyon</title>
                <recordID>0281</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1344</origDate>
                <dateNotes/>
                <origPlace>Noyon</origPlace>
                <diocese>Noyon</diocese>
                <province>Reims</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 281</p>
                <p>Year: 1344</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Noyon</p>
                <p>Diocese: Noyon</p>
                <p>Province: Reims</p>
                <p>CountryModern: France</p>
                <p>Latitude: 49.581667</p>
                <p>Longitude: 2.999722</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Gousset, APER II, 589-96</p>
                <p>EditionOther: None</p>
                <p>SourceNotes: https://books.google.com/books?id=L9U-AAAAcAAJ</p>
                <p>TranscriptionNotes: None</p>
                <p>BaseText: WebDownload</p>
                <p>OCR: Yes</p>
                <p>Transcription: Reviewed </p>
                <p>GeneralNotes: concerned with internal church matters</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Universis praesentes litteras inspectaris Joannes permissione divina Remensis archiepiscopus, Petras Suessionensis, Hago Laudunensis, Joannes Ambianensis, Joannes Tornacensis, Raimnndus Morinensis, Robertus Silvanectensis, eadem permissione episcopi Remensis provinciae suffraganei personaliter, una cam aliorum suffraganeorum Remensis provinciae absentium, et cathedralium ecclesiarum procuratoribus, in concilio provinciali apud Noviodunum, pro reformandis moribus in clero, et gravaminibus eidem illatis multipliciter reparandis, celebrato, aliis omnibus qui potuerunt et debuerunt concitari ad hoc evocatis, salutem in Domino.</p>
                </div>
                <div>
                    <head>Capitulum 1</head>
                    <p>(1) De impedientibus jurisdictionem ecclesiasticam.</p>
                    <p>Cum ad nostrum jam pluries auditam pervenerit, ex querimoniali relatione plurimorum, quod nonnulli, tam domini temporales quam eorum judices et ministri saeculares, pluresquealii pacisturbatores, non solum contra jura, sed et sedis apostolica legatorum, conciliorumque provincialium ordinationes et statuta, nec non contra prohibitiones et inhibitiones praedictorum jurium ac ordinationum et statutorum, damnabiliter in suarum periculum animarum, Dei timore postposito, multipliciter delinquentes, poenas in eisdem juribus, ordinationibus et statutis appositas saepius incurrere, easdemque animo indurato diutius sustinere non verentes, quamplures pressuras, injurias, oppressiones, gravamina, trangressiones et offensas viris ecclesiasticis, non solum in eorum bonis, sed et in personis propriis, necnon turbationes et impedimenta multiplicia et diversa contra libertatem et juridictionem ecclesiasticam inferre, seu inferri facere per suos satellites et ministros non formidant: videlicet faciendo per eorum villas et castra publice proclamari, ne aliquis ipsorum subditorum ac burgensium sub certis poenis se obliget coram judicibus ecclesiasticis, seu deputatis ab eis, vel per litteras suarum curiarum, aut citari faciat alterum coram ipsis; nec non inhibendo, ac etiam inhiberi faciendo curatis in eorum terris seu dominio temporali constitutis, ac etiam notariis et tabellionibus et commissariis aliis dictarum curiarum, sub poenis gravibus tam corporum quam bonorum, ne litteras dictarum curiarum recipiant, sigillent, seu alias quomodolibet exequantur, quodque praedicti tabelliones seu notarii, et alii commissarii in terra, dominio seu districtu praedictorum dominorum temporalium, seu judicum saecularium, suas non faciant auditiones, informationes, vel inquisitas, et ne suum officium exerceant in locis supra dictis; ac plures de dictis tabellionibus, et notariis, ac commissariis suas auditiones, informationes, vel inquisitas ibidem, prout licet, facientes, propter hoc carceri mancipando, gravesque minas et injurias tales eisdem inferendo, quod eos justo metu ductos recedere oportuit, et opportet praedictis suis auditionibus, informationibus, et inquisitis non incoeptis, vel saltem imperfectis; ac etiam plures de dictis curatis, tabellionibus, et notariis, et commissariis, ac litterarum dictarum curiarum portitoribus, interdum carceri mancipando, mutilando, graviter verberando, viliterque tractando, et, quod est horribilius, aliquos morti tradendo, bona ipsorum saisiendo, capiendo, dissipando, devastando, seu capientium vel eorum dominorum usibus applicando, occasione praemissorum; nonnullosque dictorum curatorum, tabellionum, notariorum, ac commissariorum, et portitorum litterarum, ad emendas ratione praemissorum eisdem faciendas, compellendo; plures litteras et registra dictarum curiarum a curatis et eorum portitoribus violenter extorquendo, dilacerando, ac etiam in locis publicis, et coram pluribus assistantibus comburendo; nonnullosque presbyteros, clericos, et viros ecclesiasticos pro delictis et excessibus per eos eisdem impositis coram se trahendo, carceri maneipando, et eosdem in praemissis casibus, ac etiam in contractibus, et aliis factis et actionibus personaliter respondere compellendo; et eosdem clericos ad emendas pecuniarum condemnando; seu eisdem etiam peregrinationes, seu alias poenas injungendo, vel eosdem de facto banniendo; necnon eos coram se purgari faciendo, bonaque mobilia dictorum clericorum de domibus eorumdem, vel in quibus moram trahunt, ejiciendo, ac etiam eosdem aliquando de dictis domibus expellendo; necnon praedictos clericos pro excessibus vel delictis eisdem impositis, pro quibus fuerunt a judicibus suis puniti canonice, seu etiam absoluti, pro libitu temerariae voluntatis capiendo, incarcerando, et de facto compellendo ad emendas supra dictas; dictosque clericos extra legem ponendo more suo; qui dicendus potius est abusus, ut sic sub praetextu suae pravae consuetudinis, quae magis dicenda est corruptela, talibus sic extra legem positis injuriantes, vel ipsos, occidentes seu etiam mutilantes, nullatenus vel modicum puniantur; ac easdem emendas ab ipsis violenter, tam per captionem et detentionem corporum et bonorum suorum quam per alias vias obliquas et varias, extorquendo; pluresque personas debita sua petentes, seu jus suum alias in praedictis curiis ecclesiasticis debite prosequentes, et interdum contra suos adversarios sententiam excommunicationis rationabiliter impetrantes, per captionem corporum et bonorum eorumdem, compellendo ut desistant a suis processibus antedictis; et quod est nequius, ut praedictos suos adversarios ad eorum instantiam excommunicatos, ut praefertur, absolvi faciant et procurent, suis videlicet propriis sumptibus et expensis.</p>
                    <p>Quae praemissa omnia et singula non solum in ecclesiae injuriam, sed et titius libertatis ac juridictionis ecclesiasticae detrimentum, scandalum, opprobrium, injuriam, vituperium, atque damoum cedere dignoscuntur; licet igitur in praemissis casibus, vel saltem eorum aliquibus, non solum per jura, sed eitam constitutiones et statuta legatorum sedis apostolicae, concillorumque provincialium a nostris praedecessoribus super iis seu eorum aliquibus editorum, de remdiis aliquibus aliqualiter sit provisum: quia tamen crescente malitia crescere debet poena; dignumque fore reputator, ut quos Dei timor a malo non revocat, saltem eos coerceat severitas ecclesiasticae disciplinae: nam tanto graviora sunt peccata, quanto diutius infelicem animam detinent alligatam; [1] hinc est quod nos indemnitatibus ecclesiasticis succurrere, malignamtiumque perversitates, temerariosque ipsorum abusus et nefandos sub loris justitiae, prout possumus, refraenare, ac supradictis pressuris, injurus, oppressionibus, gravaminibus, transgressionibus et offensis de salubribus remediis, prout ex debito tenemur officii, providere cupientes: deliberatione super hujusmodi in hoc sacro praesenti concilio habita pleniori, de totius ipsius praedicti concilii providentia unanimi et concordi, statuimus, decernimus et ordinamus, ut quandocumque praemissa gravamina, vel aliquod eorum, per aliquem dominum temporalem, seu judicem saecularem, aut eorum servientes vel ministros, seu ab ipsis dominis aut judicibus deputatos, perpetrari contigerit seu committi, et hoc judici ordinario loci, vel decano rurali, seu curato parochiae manifestum fuerit per evidentiam facti, seu de hoc eisdem, vel alteri eorumdem, per juramentum partis, si fuerit fide digna, cum unius testis adminiculo, vel famae publicae, vel alias constiterit competenter; quod tunc juxta formam et tenorem constitutionis concilii provincialis, tempore bonae memoriae domini Roberti quondam Remensis archiepiscopi, apud Silvanectum anno Domini millesimo trecentesimo decimo septimo, contra bonorum clericorum et locorum ecclesiasticorum occupatores celebrati, cessetur a divinis; et nihilominus nisi praedicta gravamina, seu gravamen, sic commissa, vel commissum, infra octo dies dicti rei, sive reus, revocaverint et annullaverint, seu revocaverit cum effectu, ac etiam emendam condignam fecerint, vel fecerint realiter et de facto, illos, vel illum, qui illa, vel illud, perpetraverint, seu perpetraverit, et n eisdem dantes sibi consilium, vel favorem, auctoritate praesentis concilii decernimus et volumus incurrere sententiam excommunicationis ipso facto: ad cujus sententiae excommunicationis publicationem juxta dictam constitutionem concilii Silvanectensis procedatur, altero mandato nullatenus expectato.</p>
                    <p>Caeterum quia tantia delicta remanere non debent impunita, volumus, ac etiam ordinamus dictos reos personaliter fore citandos ad certam diem competentem, quam ordinarios loci juxta personarum qualitatem et locorum distantiam duxerit arbitrandum, pro tantis et talibus excessibus correctionem debitam secundum eorum demerita recepturos, et quod justum fuerit repensuros.</p>
                </div>
                <div>
                    <head>Capitulum 2</head>
                    <p>(2) De citationibus ecclesiasticis.</p>
                    <p>Verum, quia propter austeritatem ac inordinatam potentiam aliquorum de dominis temporalibus, ac judicibus saecularibus antedictis, nuntii dictarum curiarum jam ex factis praeteritis perterriti, dubitantes verisimiliter de futuris, terras seu districtus eorumdem, pro personis aliquibus, et praesertim pro dictis dominis ac judicibus, seu eorum servientibus vel ministris citandis, intrare non sunt ausi, propter metum proprii corporis seu membrorum: nos volentes contra talem morbum pestiferum, prout est nobis possibile, de salubri remedio providere, statuimus, ac etiam auctoritate dicti concilii ordinamus, praedictas citationes ad personas dictorum reorum, si commode valeant apprehendi, alioquin ad eorum domicilia, seu publice in ecclesia parochiali dicti loci, dum tamen secure et absque periculo possit ibidem accessus haberi, fore faciendas: alioquin, videlicet ubi nuntii dictarum curiarum tute vel secure ad praedictos reos, seu eorum domicilia sive loca, seu ad ecclesias antedictas non possent accedere vel auderent, auctoritate qua supra, decernimus statuentes, dictas citationes et omnes processus inde secuturos cum debito temporis intervallo publice fieri in consistorio seu curia ordinarii dicti loci: et publice in ecclesiis parochialibus civitatis, vel in ecclesiis cathedralibus fiant citationes supra dictae; vel ad valvas ecclesiarum cathedralium, seu alio loco eminenti et patenti cedulae seu litterae citationis publice affigantur, ut sic visibiliter possint dictae citationes et processus ad citatorum notitiam pervenire.</p>
                    <p>Volentes eas et processus inde secuturos in hoc casu tantam efficaciam obtinere, sicut si personae propriae dictorum reorum forent personaliter apprehensae.</p>
                    <p>Statuentes ulterius, ut si dicti rei praedicta gravamina non revocaverint cum effectu, sed per quindecim dies a tempore cessationis praedictae sic indictae contra tales dictum cessum sustinuerint, absque hoc quod praedicta gravamina sic illata, ut praefertur, fuerint per ipsum inferentem totaliter revocata, ac etiam damnorum restitutio et emenda propter hoc condigna realiter facta judici, et ecclesiae, ac etiam parti laesae, quod praedictus cessus auctoritate praesentis concilii taliter aggravetur, quod in loco sive locis, in quibus sic cessabitur, corpora quorunicumque defunctorum non tradantur, nec etiam corpora talium delinquentium, etiamsi fuerint absoluti in praedictis locis vel aliis Remensis provinciae, nisi de licentia et assensu dioecesani loci ubi dicta gravamina perpetrata extiterint, ecclesiasticae sepulturae; corpora vero clericorum, qui causam seu occasionem in praemissis non dederint, sine pulsatione campanarum et aliis solemnitatibus cum silentio tumulentur; nec etiam in praedictis locis, in quibus dictus cessus observabitur, solemnizentur matrimonia, nec mulieres ad purificationem post partum admittantur.</p>
                    <p>Quod si domini temporales in quorum dominio, terra, seu districtu dicta gravamina, vel eorum alterum illata extiterint, vel illatum, ad reparationem dicti gravaminis per eos, seu eorum judices, sive servientes, aut ministros sic illati, ut praefertur, damnorum restitutionem et emendam competentem propter hoc realiter faciendam infra quindecim dies a tempore cessationis taliter, ut dicitur, aggravatae, non fecerint, seu praedictam cessationem per dictos quindecim dies a tempore cessationis taliter, ut dicitur, aggravatae, non fecerint, seu praedictam cessationem per dictos quindecim dies sustinuerint animo indurato: statuimus, et hoc sacro approbante concilio, concorditer ordinamus, quod eorum terra, quam in dioecesi in qua dictum gravamen extiterit perpetratum obtinebunt, ecclesiastico supponatur interdicto, donec eos ad praedicti gravaminis reparationem, ac realem damnorum restitutionem, emendamque condignam judici ordinario dicti loci, ecclesiae, et parti laesae legitime constiterit pervenisse.</p>
                    <p>Salva tamen in omnibus constitutione Alma Mater.</p>
                    <p>Praedictis sic delinquentibus poenas alias, tam a jure quam a sedis apostolica legatorum et conciliorum provincialium constitutionibus contra tales appositas et etiam promulgatas, nihilominus incursuris; et eos qui praedictas excommunicationis sententias incurrerint, faciant ordinarii per suas civitates et dioeceses excommunicatos publice nuntiari.</p>
                </div>
                <div>
                    <head>Capitulum 3</head>
                    <p>(3) Ut persona ecclesiasticae diffidationes non faciant.</p>
                    <p>Insuper ordinamus quod personae ecclesiasticae diffidationes non faciant, prava consuetudine, quam quidam allegant, non obstante; quod si contrarium fecerint, ipsos incurrere decernimus sententiam excommunicationis ipso lacto. Diffidantes et Bupra dictas ecclesiasticas personas, ac etiam jam factas diffidationes proseqnentes , etiam si laici fuerint, eamdem sententiam volumus incurrere similiter ipso facto.</p>
                </div>
                <div>
                    <head>Capitulum 4</head>
                    <p>(4) Ut divinum officium in omnibus ecclesiis fiat secundum usum Cathedralis.</p>
                    <p>Item, hoc sacro approbante concilio, volumus et ordinamus quod per singulas ecclesias cujuscumque civitatis et dioecesis, tam collegiatas quam alias, ordinarius seu usus divini officii in modo officiandi, qui in ecclesiis cathedralibus observari consuevit et teneri, inviolabiliter observetur.</p>
                </div>
                <div>
                    <head>Capitulum 5</head>
                    <p>(5) De impedientibus ne clerici vendant vel emant, vel eorum terne colantur.</p>
                    <p>Item, quia aliqui domini temporales, multoties occasione quaesita, inhibent suis justitiabilibus, et defendunt ne quidquam vendant clericis et ecclesiasticis personis, nec aliquid emant ab ipsis, et ne aliqui terras eorum colant, seu aliter eis communicent, propter quod de jure sententiam excommunicationis incurrunt ipso facto; praecipimus ipsos sic excommunicatos publice nuntiari.</p>
                </div>
                <div>
                    <head>Capitulum 6</head>
                    <p>(6) De captis clericis sine pecunia restitituendis.</p>
                    <p>Item, judices saeculares qui pro detentione clericorum ab ipsorum ordinariis pro dictorum restitutione canonice fuerint requisiti, si dictos clericos recepta pecunia seu alias maliciose abire permiserint, dictis ordinariis restitutione non facta, excommunicationi subjaceant ipso facto.</p>
                </div>
                <div>
                    <head>Capitulum 7</head>
                    <p>(7) Ne ab histrionibus idololatriis fiant.</p>
                    <p>Item, sicut audivimus in multis civitatibus et villis nostrae Remensis provinciae, joculatores seu histriones de novo candelas cereas tanquam res sacras deferunt, et nituntur processionaliter deportare; populum, dictas candelas tanquam res sacras adorantem ad idololatriam inducendo: quod de caetero fieri prohibemus, injungentes districte locorum ordinariis quatenus dictos histriones et eorum fautores taliter puniant et compellant, quod desistant ab idololatriis suis supradictis et eisdem similibus, et quod cedat caeleris in exemplum.</p>
                </div>
                <div>
                    <head>Capitulum 8</head>
                    <p>(8) Ut clerici impositas a laicis judicibus poenas non peragant.</p>
                    <p>Item, volumus et ordinamus quod clerici injunctas peregrinationes, seu poenas alias, a judicibus laicis sponte peragentes, seu qui pecuniarum emendas pro excessibus eisdem impositas sponte persolverint, gravissime puniantur.</p>
                </div>
                <div>
                    <head>Capitulum 9</head>
                    <p>(9) De decimis persolvendis.</p>
                    <p>Item, mendicantes, curati, et alii proponentes, verbum Dei, populum moneant exhortentur, informent, et inducant ad decimas persolvendas: intimantes eisdem, quod nisi dictas decimas fideliter persolverint, interdicetur eis ingressus ecclesiae, et carebunt ecclesiastica sepultura.</p>
                    <p>Et licet dicti mendicantes in suis sermonibus de jure hoc facere teneantur, volumus tamen quod quotiescumque ipsos praedicare contigerit, hoc faciant sine fraude; aliter non habeant potestatem absolvendi a peccatis in casibus episcopis reservatis, et maxime non habeant potestatem absolvendi dictas decimas retinentes; sed eamdem potestatem singulis dioecesanis specialiter reservamus.</p>
                </div>
                <div>
                    <head>Capitulum 10</head>
                    <p>(10) Ut capitula praebeant prelatis instrumenta et vicissim.</p>
                    <p>Insuper cum facultas probationum non debeat angustiari, decernentes ordinamus, quod capitula compositiones inter praelatos et ipsos, ac etiam privilegia, seu alia instrumenta, cum necessitas exegerit, ipsis praelatis, vel pro causis eorumdem, exhibeant sine fraude; et e contra praelati capitulis faciant pari forma.</p>
                </div>
                <div>
                    <head>Capitulum 11</head>
                    <p>(11) De honestate clericorum.</p>
                    <p>Item, auctoritate praesentis concilii statuimus, injungentes omnibus decanis, et capitulis, et aliis judicibus ecclesiasticis, in virtute sanctae obedientiae, quatenus canonicos et clericos sibi subditos moneant, ut incedant cum tonsura et habitu congruo et decenti, eosdem per subtractionem distributionum, et aliter, ad hoc canonice compellentes.</p>
                </div>
                <div>
                    <head>Capitulum 12</head>
                    <p>(12) Ne miracula praedicentur ordinario inconsulto.</p>
                    <p>Jtem, inhibemus omnibus presbyteris, et aliis personis ecclesiasticis, ne miracula quae de novo dicunt obvenire, in suis locis vel ecclesiis solemnizent in publico, ordinario suo super hoc inconsulto.</p>
                </div>
                <div>
                    <head>Capitulum 13</head>
                    <p>(13)Ut clericis captis vestis et tonsurae clericales non auferantur.</p>
                    <p>Item, quia nonnulli domini temporales, et judices eorumdem, necnon servientes et ministri, cum clericos quoscumque de facto pro aliquibus excessibus sibi impositis capiunt aut detinent, vestes aut tonsuras clericales auferunt, aut utrumque, crines eorum radendo, aut radi faciendo, vestibusque radiatis dictos clericos induendo; ipsos omnes et singulos, cum eorum fautoribus, auxilium, consilium vel favorem praestantibus in praemissis, volumus sententiam excommunicationis incurrere ipso facto.</p>
                </div>
                <div>
                    <head>Capitulum 14</head>
                    <p>(14) Ut laici se clericos non fingant.</p>
                    <p>Item, laici se fingentes clericos fraudulenter, et tonsuram clericalem sua propria auctoritate assumentes, excommunicationis sententiam cum suis participibus incurrant ipso facto.</p>
                </div>
                <div>
                    <head>Capitulum 15</head>
                    <p>(15) De excommunicatis fraudem facientibus ut absolvantur.</p>
                    <p>Item, cum, sicut intelleximus, quidam domini temporales, eorum judices, et laicalem justitiam exercentes constitutioni Silvanectensi fraudem facientes, cum quandoque clericos seu eorum bona mobilia detinent, pro sua temeraria voluntate, ante octavum diem illos reddunt seu abire permittunt, dicta bona dissaisiunt sive reddunt, ut sic ecclesiarum curati, absque ordinarii mandato, organa divina laudis resumant, et excommunicationis sententiam dicantur evitasse, quam post octo dies incurrerent ipso facto: resumptis divinae laudis organis, iterum dictos clericos, capiunt seu eorum bona saisiunt, capiunt et arrestant, pro causis eisdem pro quibus ipsos et ipsa primo tenuerant: quod in elusionem dictae constitutionis faciunt atque fraudem; statuentes igitur decernimus, quod qui perpetraverint tales fraudes, incurrant sententiam excommunicationis ipso facto.</p>
                </div>
                <div>
                    <head>Capitulum 16</head>
                    <p>(16) De excessibus promotorum curiarum ecclesiasticarum.</p>
                    <p>Caeterum, quia quamplurimorum de praedictis dominis temporalibus, ac judicibus saecularibus, gravem querimoniam recepimus, continentem quod nonnulli praedictarum curiarum ecclesiasticarum promotores ac procuratores, ad excessus eorum homines, subditos, et burgenses, varia et diversa crimina, et excessus coloribus fictis exquisitos eisdem imponentes, non solum in corporibus propriis, et cum gravi scandalo eorumdem, damnificant et fatigant, sed et gravissimis sumptibus et expensis: nobis supplicantes ut vellemus super his providere de remedio opporlnno.</p>
                    <p>Nos vero attendentes juri non fore consonum, quod inde nascantur injuriae unde jura debent provenire: statuimus decernentes, quod de caetero nullus procurator seu promotor ad excessus aliquem ex officio citari faciat, vel procedat contra eum super aliquo crimine vel excessu, et praesertim tali ratione cujus fama ipsius citati possit in posterum denigrari, sive scandalum contra eum suboriri; nisi visibiliter videatur eisdem quod justam causam habeant contra tales procedendi: super quo tamen eorum conscientias oneramus.</p>
                    <p>Et de hoc cum ad dictum officium assumentur, per juramentum astringentur; nec tunc etiam ultra primam citationem procedatur per eosdem, ordinario dicti loci inconsulto.</p>
                </div>
                <div>
                    <head>Capitulum 17</head>
                    <p>(17) De moderandis impensis quae a procuratoribus fiunt.</p>
                    <p>Item, cum procuratorum avaritiae caecitas et vorago, pro nonnullis injustis, vilibus et minimis causis, per immoderatam multiplicationem sumptuum et expensarum, multoties facultates exhauriant simplicium et miserabilium personarum, sumptus et expensas lupina crudelitate diversis fallaciis cumulantes: nos dictorum procuratorum calliditatibus, prout est nobis possibile, obviare cupientes, injungimus omnibus ordinariis judicibus, quatenus ipsi provideant diligenter praecavendo ne dicti procuratores curiarum, ac etiam litterarum portitores, sumptus et expensas immoderatos faciant, ut est dictum; sed ipsi ordinarii taliter provideant more patrum, quod ipsorum subditi malitiosis cupiditatibus talium indebite non graventur.</p>
                    <p>Injungentes etiam auctoritate praesentis concilii, ac districte praecipientes omnibus officiariis et alias juridictionem ecclesiasticam exercentibus, necnon decanis ruralibus et curatis praedictae Remensis provinciae, quatenus nostram praesentem constitutionem diligenter, prout ad eorum quemlibet pertinuerit, exequantur et observent; et eam per ecclesias et loca suarum juridictionum publicari faciant, et a suis subditis inviolabiliter exequi ac etiam observari.</p>
                    <p>In quorum omnium et singulorum testimonium et munimen, litteris praesentibus nostra sigilla sunt appensa.</p>
                </div>
                <div>
                    <head>Explicit</head>
                    <p>Datum apud Noviomum anno Domini MCCCXLIV, vigesima sexta die mensis Julii, videlicet feria secunda post festum beatae Mariae Magdalenae, continuata de die in diem a feria sexta praecedente.</p>
                </div>
                <div>
                    <head>Footnotes</head>
                    <p>[1] 'nam tanto graviora sunt peccata, quanto diutius infelicem animam detinent alligatam;' in parenthesis.</p>
                    <p>[2]</p>
                    <p>[]</p>
                </div>
            </div>
        </body>
    </text>
</root>
