<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Sion</title>
                <recordID>0379</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1320</origDate>
                <dateNotes/>
                <origPlace>Sion</origPlace>
                <diocese>Sion</diocese>
                <province>Tarentaise</province>
                <country>Switzerland</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 379</p>
                <p>Year: 1320</p>
                <p>Month: None</p>
                <p>Day: None</p>
                <p>Circa: Yes</p>
                <p>DatingNotes: 1315x1323; probably date after formal promulgation of Clementines</p>
                <p>Place: Sion</p>
                <p>Diocese: Sion</p>
                <p>Province: Tarentaise</p>
                <p>CountryModern: Switzerland</p>
                <p>Latitude: 46.227778</p>
                <p>Longitude: 7.358611</p>
                <p>PlaceNotes: aka Sitten</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Gremaud, Documents, 31, 430-437  [no 1482]</p>
                <p>EditionOther: None</p>
                <p>SourceNotes: https://books.google.com/books?id=0xU3m734GDcC</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>Nos Ay. Dei gracia episcopus Sedun. sanctam synodum priorum et curatorum et sacerdotum nostre dyocesis Sedun. celebrantes, attendentes quod extitit consonum racioni quod ea que de nouo statuuntur, taliter publicantur, quod pretextu ignorancie se non valeant hii qui vetita attemptare presumunt, aliquatenus excusare.</p>
                    <p>Idcirco aliqua statuta, que in VIIo libro[1] felicis recordacionis dni Clementis pape contenta, in statutis nostris synodalibus adiungenda precipimus, ac pro salute subditorum nostrorum aliqua statuimus ac etiam declaramus.</p>
                    <p>Inprimis ne de cetero inter Fratres Predicatores, inter Fratres Minores, aut curatos et sacerdotes parochiarum super predicacionibus exercendis et confessionibus audiendis altercacio, dissensio aut discordia oriantur, sicut quamcumque actenus uel multociens, experiencia docente, in locis variis extitit non sine scandalo attemptatum, duximus declarandum.</p>
                    <p>Quod si aliquis Frater Predicator, uel Frater Minor, aut aliquis religiosus ad aliquam ecclesiam parochianam nostre dyocesis accedat, permittitur predicare licencia petita et habita a sacerdote, cuius nisi licencia petita hoc facere non possunt pretextu priuilegiorum suorum, nisi sint de illis fratribus, qui per suum priorem, ministrum aut magistrum presentati sint episcopo pro dicto officio exercendo et admissi per episcopum aut maliciose repulsi, qui tales siue licencia sacerdotis predicare possunt Verbum Dei et confessiones audire et absoluere tantum in casibus de quibus sacerdotes parochiales absoluere possunt.</p>
                    <p>De hiis autem casibus, qui episcopo reseruantur specialiter, se intromittere non debent, nec l. nisi[2] aliam potestatem ab episcopo meruerint obtinere.</p>
                    <p>Et hec statuta sunt VIIo titulo De sepulturis[3] capitulo Dudum[4].</p>
                    <p>Quartam autem pariem de funeralibus et aliis obuencionibus mortuorum sacerdotibus parochialibus persoluantur, prout in constitucione concilii continetur.</p>
                    <p>Addito eciam quod dicti fratres et alii religiosi, licet ab episcopo potestatem habeant absoluendi de casibus episcopo specialiter reseruatis, non cum eo pretextu possunt absoluere a sentenciis excommunicacionis, suspensionis uel interdicti episcopi, officialis uel decanorum uel statutorum synodalium, sine excommunicantium speciali mandato, quod precipimus per vos vestris populis sepe et sepius publicari, cum nouerimus aliquos religiosos circa predicta errasse quam plurimum.</p>
                    <p>Item ne aliqui parochiani sub falso figmento possint decipere sacerdotes, ortamur in Dno, inducimus et rogamus fratres predictos, vt animarum pericula euitentur, quarum sollicitudinem gerere dinoscuntur, ut quicumque confessiones audiet, siue sit religiosus uel alter, ut sacerdotes habeant certitudinem de confessionibus subditorum ad fraudulentas quorumdam parochianorum versucias et animarum pericula euitenda, qui asserunt se a religiosis predictis sacramentum penitencie recepisse, cum non receperint nec eciam comparauerint coram eis.</p>
                    <p>Hinc addicientes statuto, vt illi qui sacerdotibus parochialibus non fuerint ipsimet confessi, uel quorum nomina a dictis religiosis in scriptis tradita qui eorum confessiones audiverint[5], si moriantur sine confessione in morte humiliter postulata, non tradantur ecclesiastice sepulture absque episcopi dyocesani licencia speciali, et hoc sub pena excommunicacionis precipimus obseruari.</p>
                    <p>Ipsos autem religiosos ortamur vt eos quorum confessiones audient, fideliter moneant et inducant ut sacerdotibus et ecclesiis oblaciones debitas et consuetas decimas et primicias persoluant integraliter et benigne, ac eis de hoc conscienciam faciant, sicut in constitucione nouelle cauetur, sic quod propter audicionem confessionum sacerdotibus et ecclesiis preiudicium nullatenus generetur, et quod sacerdotes de ipsis non habeant materiam conquerendi sed pocius collaudandi.</p>
                    <p>Hii autem qui in scriptis traditi fuerint per dictos religiosos curatis predictis, non festentur per ipsos curatos iterato confiteri eisdem pretextu decretalis Omnis vtriusque sexus[6], qua cauetur quod omnis vtriusque sexus semel in anno omnia peccata sua confiteatur proprio sacerdoti; cum tales, vt superius est expressum, habentes potestatem predictam, quo ad hoc satis reputari debeant proprii sacerdotes auctoritate constitucionis predicte.</p>
                    <p>Hiis de cetero obseruatis inter religiosos et curatos ac parochianos sacerdotes predictos nullum scandalum orietur; ymmo prorsus et omnino de facile excludetur, si presens ordinacio obseruetur; nam racio iuris swadet quod ecclesiasticus ordo confunditur, si vnicuique sua iurisdictio non seruetur.</p>
                    <p>Dictis autem fratribus sacerdotes parochiani sint proprii et benigni, piaque munificencia de bonis eis a Deo collatis eisdem elargiri studeant, et eos in predicacionis officio et aliis prompta benignitate recipere, sic quod a vobis Deo et nobis valeant merito commendari.</p>
                    <p>Item statutum est quod questa non vendatur; quod si secus actum fuerit, illud quod recipietur per episcopum loci aliis pauperibus erogetur et vendentibus et ementibus auferatur; quo in casu curatos quoslibet in suis curis quo ad hoc facimus nostros nuncios speciales, vt tales questas venditas recipiant et de ipsis nobis reddant congruam racionem.</p>
                    <p>Nullus autem religiosus questor de cetero admittatur, nisi sui prelati deferat litteras testimoniales, et quod sit illius ordinis cuius questa est, et professus in eodem.</p>
                    <p>Clerici vero seculares habitum falsum religiosum non ferant, alioquin grauiter puniantur, nec permittantur predicare, quia hoc generale Viennen. concilium prohibet, sed indulgencias suas tantum exponant, dyocesani primitus habitis litteris et ostensis; nec permittantur exponere ea que secuntur, scilizet quod dispensare possunt super voto, nec absoluere de periurio, homicidio, ablata male et incerta recipere pro quadam quantitate pecunie pro parte dimissa uel toto.</p>
                    <p>Item quod non permittantur predicare uel exponere quod animam vnam vel plures mortuorum amicorum eorum qui eis elemosinas erogant, de purgatorio possint extrahere et ad gaudia paradisi introducere[7], aut aliquem a pena et culpa absoluere, uel beneficiorum suorum indulgencias generales concedere quoquomodo.</p>
                    <p>Nam priuilegia, si qua reperiantur eis concessa super hiis, sunt omnino reuocata.</p>
                    <p>Si autem aliquis contra dictum statutum aliquid predicare presumpserit, vobis tenore presencium iniungimus, precipimus et mandamus, vt eis publice in ecclesiis contradicetis, et eorum veras indulgencias non prohibitas exponatis, et questam recipiatis, et nobis eam reportetis.</p>
                    <p>Item statutum est in concilio predicto quod clericus in veste radiata, causa timoris cessante, quamdiu publice hiis vtitur, omnino caret ipso facto priuilegio clericali.</p>
                    <p>Item statutum est quod is qui tempore generalis interdicti aliquem in cimisteriis sepelire presumit, et is qui pedagium exigit ab ecclesiis uel personis ecclesiasticis pro rebus propriis, quas non negociandi causa deferunt uel transmittunt, excommunicati sunt ipso facto.</p>
                    <p>Item statutum est quod nullus de cetero in aulis uel cameris extra ecclesiam baptizetur, nisi sit filius regis uel principis, aut euidentis necessitatis periculum, alioquin transgressores per episcopum puniantur.</p>
                    <p>Item statutum est quod, qui inscienter l. scienter[8] in gradu consanguinitatis vel affinitatis constitucione canonica prohibitis matrimonium contrahit vel contrahunt, excommunicati sunt ipso facto, nec possunt absolui donec sint separati, et hanc constitucionem precipimus sepe et sepius publicari.</p>
                    <p>Item statutum est quod deportandis vltimo supplicio negari non debet, si petant, penitencie sacramentum.</p>
                    <p>Item statutum est in dicto concilio, quod nobiles et dni temporales, qui tempore interdicti in suis cappellis vel aliis sibi publice faciunt celebrari diuina, quique per campanas aut voce preconis[9] preconizari faciunt ad audiendum dicta officia populum euocari, quique excommunicatis uel interdictis precipiunt ne exeant ecclesiam, propter quod quumque officium Dei remanet incompletum, et omnes publice excommunicati uel interdicti moniti per ministros ecclesie, vt exeant dum officium celebratur, qui remanere presumpserint, excommunicati sunt ipso facto, nec possunt ab alio quam romano pontifice absolui[10].</p>
                    <p>Et omnes filii predictorum nobilium et aliorum temere post monicionem faciam in ecclesia remanencium remanentes[11] sunt inhabiles ad ecclesiastica beneficia obtinenda.</p>
                    <p>Item duximus statuendum ne claues babtisterii, crismatis, olei sancti aut Corporis Christi alicui layco committantur, et hoc sub pena XX solidorum a quocumque observari precipimus.</p>
                    <p>Item statutum est in libro VIIo, titulo de Vsuris[12], in concilio Viennen., capitulo ex graui[13] ad vsurariam prauitatem voraginem extirpandam, quod quicumque communitatum potestates, capitanei, vicecomites, consoles, iudices aut alii quicumque officiales statuta fecerint, scripserint vel dictauerint, quod soluantur vsure vel quod solute non restituantur plene et libere, et qui scienter iudicare presumpserint quod soluantur, sentenciam excommunicacionis non solum incurrant, sed fiant eciam instabiles l. inhabiles[14] et infames, eamdem sentenciam incursuri et si statuta super hoc edita infra mensem, postquam hec eis constitucio innotuerit, non[15] deleuerint, aut si ipsa statuta siue consuetudines effectum habentes quoquomodo presumpserint obseruare.</p>
                    <p>Debent etiam compelli feneratores per censuram ecclesiasticam ad exibendum, cum de vsuris agitur contra eos, suarum codices racionum, vt per ipsas exigentes et repetentes vsuras ab eis manifeste receptas cognoscantur[16].</p>
                    <p>In causis eciam vsurarum procedatur vt dicto statuto cauetur, simpliciter et de plano et sine strepitu et figura iudicii et eciam tempore feriato, quod in Dei et sanctorum honorem non fuerit feriatum.</p>
                    <p>Is autem qui asserit vsuras non esse peccatum, tamquam hereticus puniatur[17].</p>
                    <p>Quod quidem statutum, ne pretextu ignorancie aliquis predictorum se valeat excusare, vobis precipimus sub pena excommunicacionis vt semel in mense in vestris ecclesiis diebus dominicis presente populo publicetis.</p>
                    <p>Item statuimus vt omnes qui ad sanctam synodum venire tenentur, cum superpelliceo uel cappa rotunda intersint misse et officio synodi, alioquin penam trium Turonensium grossorum incurrant, quos, antequam de ciuitate recedant, soluant; quos qui[18] non soluerint suspensionis sentenciam incurrant causa racionabile cessante.</p>
                    <p>Statutum autem editum ne sacerdotes causa bibendi uel edendi tabernas ingrediantur, sic duximus declarandum quod taberna intelligitur in hoc casu locus ille cellarii domus et platee qui sunt deputati ad tabernarios; in decenti autem comitiua uel societate sacerdotes volentes bibere in cameris separatis a taberna et locis abtis l. aptis[19] bibere possunt, dummodo ibi consorcium uel presencia mulierum suspectarum desit[20], vt inhonestatis et male suspicionis materia euitetur.</p>
                    <p>In parochiis ruralibus, in quibus frequenter vinum in vnico loco venditur uel duobus, nec est ibi concursus mulierum suspectarum, permittimus sacerdotibus quod cum extraneis ibi accedentibus possunt bibere, dummodo non ludant nec ludis intersint; si[21] cum parochianis siue extraneis bibere velint, querant locum aptum a publico loco taberne separatum et honestum, alioquin penam infrascriptam incurrant.</p>
                    <p>Extranei autem sacerdotes ad ciuitatem, burgum uel villam aut castrum venientes, si in albergariis in quibus vinum venditur ad tabernam declinent, in cameris ipsius domus possunt comedere extra locum qui pro taberna frequentatur, aut eciam cum hospite suo comedere et cum aliis hospitibus, si eis videatur expedire, vt eorum sacerdotum precaveatur[22] expensis.</p>
                    <p>Caueant autem vt cum honestis personis ibidem conuersentur.</p>
                    <p>Qui transgressor fuerit, ipso facto duorum Turonensium grossorum penam[23] incurrant, quam nisi soluant infra VIII dies nuncio a nobis super hoc expectato, penam suspensionis ab ingressu ecclesie incurrant.</p>
                    <p>Et quum scriptum est, parum est iura condere nisi sit qui iura tueatur, et intelleximus quod in exponendis statutis synodalibus pro salute animarum subditorum nostrorum aliqui nostrorum uel quasi omnes hactenus extiterint remissi et negligentes, quod merito essent de negligencia puniendi, propter quod vobis et vestrum cuilibet in virtute sancte obediencie et sub trina monicione animarum vestrarum, ac et sub pena excommunicacionis et suspensionis precipimus vt dicta statuta, prout alias ordinatum extitit et signatum per litteras alphabeti, temporibus statutis vna cum presentibus, vbi signabuntur, legi vestris populis faciatis uel legalis , alioquin in sancta synodo transgressores taliter ad arbitrium episcopi puniantur, quod metu pene a talibus arceantur.</p>
                    <p>Vobis autem precipimus et mandamus, vt hec statuta infra XL dies scribi faciatis et cum antiquis inseratis.</p>
                    <p>Alioquin monicione et termino canonicis premissis in transgressores et negligentes excommunicacionis sentenciam perferemus in hiis scriptis.</p>
                </div>
                <div>
                    <head>Footnotes</head>
                    <p>[1] There is a superscript 1 here in the pdf for a note</p>
                    <p>[2] &quot;l. nisi&quot; is in parentheses in the pdf</p>
                    <p>[3] &quot;Desepulturis&quot; is italicized in the pdf</p>
                    <p>[4] &quot;Dudum&quot; is italicized in the pdf</p>
                    <p>[5] &quot;audiverint&quot; is in parentheses in the pdf</p>
                    <p>[6] &quot;Omnis vtriusque sexus&quot; is italicized</p>
                    <p>[7] there is a superscript 1 here for a note</p>
                    <p>[8] &quot;l. scienter&quot; is in parentheses</p>
                    <p>[9] &quot;preconis&quot; is in parentheses</p>
                    <p>[10] there is a superscript 2 here for a note</p>
                    <p>[11] &quot;remanentes&quot; is in parentheses</p>
                    <p>[12] &quot;de vsuris&quot; is italicized</p>
                    <p>[13] &quot;ex graui&quot; is italicized</p>
                    <p>[14] &quot;l. inhabiles&quot; is in parentheses</p>
                    <p>[15] &quot;non&quot; is in parentheses</p>
                    <p>[16] &quot;cognoscantur&quot; is in parentheses and is followed by a superscript 1 for a note</p>
                    <p>[17] there is a super script 1 here for a note</p>
                    <p>[18] &quot;qui&quot; is in parentheses</p>
                    <p>[19] &quot;l. aptis&quot; is in parentheses</p>
                    <p>[20] &quot;desit&quot; is in parentheses</p>
                    <p>[21] &quot;si&quot; is in parentheses</p>
                    <p>[22] the &quot;vea&quot; in &quot;precaveatur&quot; is in parentheses</p>
                    <p>[23] &quot;penam&quot; is in parentheses</p>
                </div>
            </div>
        </body>
    </text>
</root>
