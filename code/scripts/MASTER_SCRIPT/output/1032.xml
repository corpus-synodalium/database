<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Chartres</title>
                <recordID>1032</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1360</origDate>
                <dateNotes/>
                <origPlace>Chartres</origPlace>
                <diocese>Chartres</diocese>
                <province>Sens</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1032</p>
                <p>Year: 1360</p>
                <p>Month: None</p>
                <p>Day: None</p>
                <p>Circa: Yes</p>
                <p>DatingNotes: 1355x1368 [copied 1368]</p>
                <p>Place: Chartres</p>
                <p>Diocese: Chartres</p>
                <p>Province: Sens</p>
                <p>CountryModern: France</p>
                <p>Latitude: 48.455847</p>
                <p>Longitude: 1.484184</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Jusselin, Chartres, 69-99</p>
                <p>EditionOther: Martene, Vet Script, 7, coll 1360-64 </p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: None</p>
                <p>Transcription: Reviewed </p>
                <p>GeneralNotes: Copy made in 1368 by J. Jacquelin</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>De preparatione ad synodum et quomodo sacerdotes ad eam debent venire et eam intrare. [1]</p>
                </div>
                <div>
                    <head>Capitulum 1</head>
                    <p>(1) Precipitur ut sacerdotes jejuni intrent synodum.</p>
                </div>
                <div>
                    <head>Capitulum 2</head>
                    <p>(2) Ut omnes presbyteri, maxime curam animarum habentes, ad synodum veniant et si gravi infirmitate detenti aut alia neccessitate inevitabili non potuerint venire, loco suo capellanum mittant.</p>
                </div>
                <div>
                    <head>Capitulum 3</head>
                    <p>(3) Ut omnes presbyteri in synodo sint inducti albis cum stolis, exceptis clericis de choro qui in vestibus de choro [2] poterunt in synodo interesse.</p>
                </div>
                <div>
                    <head>Capitulum 4</head>
                    <p>(4) Ut eundo et redeundo honesta hospitia querant.</p>
                    <p>De sacramento baptismi. [3]</p>
                </div>
                <div>
                    <head>Capitulum 5</head>
                    <p>(5) Baptismus cum summa devocione et reverenda celebretur et cum maxima cautella maxime in distinctione et prolatione verborum in quibus tota virtus consistit et salus parvulorum, scilicet nominetur puer: Ego baptiso te in nomine Patris et Filii et Spiritus Sancti.</p>
                    <p>Amen.</p>
                </div>
                <div>
                    <head>Capitulum 6</head>
                    <p>(6) Ut sacerdos sub hac et eadem forma in romano doceat laicos in neccessitate baptisare et etiam [4] mulieres, et tunc si parvulus [5] vivat, ad ecclesiam defferant, et crismate consignetur, et fiant ea que fieri solent preter immersionem.</p>
                </div>
                <div>
                    <head>Capitulum 7</head>
                    <p>(7) Ut pater vel mater non baptisent pueros suos nisi in summa neccessitate.</p>
                </div>
                <div>
                    <head>Capitulum 8</head>
                    <p>(8) Ut pueri nati sine dilacione defferantur ad baptismum, nisi causa racionabili differantur.</p>
                </div>
                <div>
                    <head>Capitulum 9</head>
                    <p>(9) Ut pro baptismo nihil exigatur, sed gratis oblatum recipi potest.</p>
                </div>
                <div>
                    <head>Capitulum 10</head>
                    <p>(10) Ut [6] fontes, sacrum oleum, crisma et eucharistia sub clave custodiantur propter sortilegia.</p>
                </div>
                <div>
                    <head>Capitulum 11</head>
                    <p>(11) Ut sacerdotes interrogent laicos qui in neccessitate baptisaverint puerum, quid dixerint, quid fecerint; et si invenerint laicum discrete et modo debito baptisasse, et formam verborum integre protulisse, approbant.</p>
                    <p>Sin autem baptisant eum puerum et baptisando hac forma verborum utantur [7]: Si non es baptisatus, ego baptiso te in nomine Patris et Filii et Spiritus Sancti.</p>
                    <p>Amen.</p>
                    <p>Si autem es baptisatus non te baptiso.</p>
                    <p>Et ut laici audiant asistantes, hoc dicant alta voce et in romano, ne laici credant quod aliquis possit bis baptisari.</p>
                </div>
                <div>
                    <head>Capitulum 12</head>
                    <p>(12) Ut tres vel quatuor patrini [8] recipiantur tam masculi quam femine.</p>
                </div>
                <div>
                    <head>Capitulum 13</head>
                    <p>(13) Omnia illa que tangunt laicos scribantur continue et singulis mensibus publice in ecclesiis diebus dominicis recitentur, et exponantur [9] laicis, et firmiter precipiantur observari, et districte precipiatur laicis quod illo die dominico precipue veniant ad ecclesias ad audienda illa precepta.</p>
                </div>
                <div>
                    <head>Capitulum 14</head>
                    <p>(14) Repositoria [10] enim crismatis et sacri olei chathecuminorum, necnon et olei infirmorum, munda sint et singulis vasis nomen suum inscribatur.</p>
                    <p>De sacramento confirmationis. [11]</p>
                </div>
                <div>
                    <head>Capitulum 15</head>
                    <p>(15) Ut moneat sacerdos populum ut tam adulti quam pueri veniant ad confirmacionem, qui confirmati non fuerint.</p>
                </div>
                <div>
                    <head>Capitulum 16</head>
                    <p>(16) Ut sacerdotes moneant populum ut illi qui adulti fuerint, si ad confirmacionem venerint, prius confiteantur peccata sua et postea confirmentur [12].</p>
                </div>
                <div>
                    <head>Capitulum 17</head>
                    <p>(17) Ut confirmandi diu non expectent adventum episcopi, sed veniant et adducant pueros ad eum ubi scierint eum esse prope, et si velint possunt eis nomina mutare.</p>
                    <p>Et inhibeatur ne bis confirmentur [13].</p>
                </div>
                <div>
                    <head>Capitulum 18</head>
                    <p>(18) Et sacerdotes non permittant pueros defferre coronam nisi constet eis quod habuerint ab episcopo; et si sint homines servilis condicionis, non habeant eam nisi de voluntate dominorum suorum.</p>
                    <p>De sacramento altaris. [14]</p>
                </div>
                <div>
                    <head>Capitulum 19</head>
                    <p>(19) Ut summa reverencia et honor maximus sacris altaribus exhibeatur [15], maxime in eis in quibus corpus Domini reservatur, nec eucharistia ultra octo dies reservetur.</p>
                    <p>Ut lintheamina altaris maxime, indumenta eciam sacerdotalia sepe abluantur ob reverenciam Salvatoris.</p>
                    <p>Ut calices unde infirmi communicentur decorentur et mundificentur, ut devocius communicent infirmi.</p>
                    <p>Ut ampule vini et aque in ministerio altaris munde et integre habeantur et semper, si fieri potest, vinum rubeum ministretur, ne propter similitudinem vini albi ad aquam possit error contingere.</p>
                </div>
                <div>
                    <head>Capitulum 20</head>
                    <p>(20) Precipitur ut antequam sacrosancta verba in quibus virtus sacramenti consistit, scilicet, hoc est enim corpus meum [16], completa fuerint et finita, non ita elevetur hostia [17] ut a populo videatur, ne forte purus panis a populo adoretur.</p>
                    <p>Et moneant presbyteri parrochianos suos ne accedant ad altare post elevationem.</p>
                </div>
                <div>
                    <head>Capitulum 21</head>
                    <p>(21) Ut sacerdotes cum magna reverentia defferant ad infirmos corpus Domini, non sub capis, sed in calice vel in pixide munda et caute propter casum, cum lucerna et campana precedente, et in eundo cantent septem psalmos penitentiales pro infirmo cum litania [18], et si via longa fuerit addant quindecim psalmos, ut infirmi hoc audientes invitentur ad exhibendum [19] Deo reverentiam et honorem.</p>
                    <p>Ut sacerdotes moneant laicos ut ubicumque viderint Corpus defferri, statim genua flectant et junctis manibus quousque transierit adorent.</p>
                    <p>De missarum celebratione. [20]</p>
                </div>
                <div>
                    <head>Capitulum 22</head>
                    <p>(22) Ut nulli permittatur clerico altari deservire [21] nisi in superlicio vel capa clausa.</p>
                </div>
                <div>
                    <head>Capitulum 23</head>
                    <p>(23) Ut non celebretur missa cum duplici vel multiplici introitu, neque due misse nisi in neccessitate, utpote in maximis solempnitatibus ubi unus solus sacerdos est et populi multitudo et parrochia diffusa, vel comparente alicujus mortui corpore, proprium officium misse celebrandum fuerit et unus solus sacerdos presens fuerit.</p>
                </div>
                <div>
                    <head>Capitulum 24</head>
                    <p>(24) Anniversaria que evenerint diebus quibus propria missa celebranda sit [22] non vocamus neccessitatem, sed congrue difleri possunt; in Quadragesima tamen possumus appelare necessitatem, cum tunc ita differri non possint.</p>
                </div>
                <div>
                    <head>Capitulum 25</head>
                    <p>(25) Ut nullus sacerdos, antequam matutinas dixerit canonicas et primam, missam celebrare presumat.</p>
                </div>
                <div>
                    <head>Capitulum 26</head>
                    <p>(26) Ut post explanationem manuum missam celebrare quis non presumat.</p>
                </div>
                <div>
                    <head>Capitulum 27</head>
                    <p>(27) Ut in altari in quo tabula mota fuerit vel fracta non celebretur nec super lapidem [23] sine capsa.</p>
                </div>
                <div>
                    <head>Capitulum 28</head>
                    <p>(28) Ut dicant tantummodo decem prefaciones in canone expressas, scilicet de Nativitate, Apparitione, Jejunio, Resurrectione, Ascencione, Penthecoustes, sancta et individua Trinitate, Sancta Cruce, beatis Apostolis et de beatissima Virgine Maria.</p>
                    <p>De confessione et penitentia. [24]</p>
                </div>
                <div>
                    <head>Capitulum 29</head>
                    <p>(29) Ut sacerdotes circa confessionem maximam curam adhibeant et cautelam, scilicet ut diligenter inquirant peccata usitata, inusitata vero a longe et per circonstancias tantum, ita tamen ut inexpertis [25] detur materia confitendi [26].</p>
                </div>
                <div>
                    <head>Capitulum 30</head>
                    <p>(30) Diaconi non presumant infirmis eucharistiam dare, vel confessiones recipere, vel pueros baptisare, nisi presbytero absente vel infirmo, vel alias neccessitate impedito.</p>
                </div>
                <div>
                    <head>Capitulum 31</head>
                    <p>(31) Ut sacerdotes ad audiendas confessiones communiorem locum ad ecclesiam eligant, ut communiter ab omnibus videri possint, non in locis abditis.</p>
                    <p>Nullus confessiones recipiat extra ecclesiam, nisi in neccessitate vel infirmitate.</p>
                </div>
                <div>
                    <head>Capitulum 32</head>
                    <p>(32) Ut in pulcriori parte ecclesiae juxta altare cum summa reverencia corpus Domini reservetur, et pixis in qua reservatum fuerit ab alia pixide separetur, ne error inde contingat.</p>
                </div>
                <div>
                    <head>Capitulum 33</head>
                    <p>(33) Ut sacerdos habeat in confessione vultum humilem et semper in terram, nec [27] deferat oculos in faciem confitentis, et sepe persuadeat ut integre confiteatur, quia alias confessio nihil [28] valet.</p>
                </div>
                <div>
                    <head>Capitulum 34</head>
                    <p>(34) Ut majora peccata reserventur [29] episcopo, ut homicidia, peccata contra naturam, sortilegia, stupra virginum, injectiones manuum in parentes, oppressiones parvulorum.</p>
                    <p>De perjurio, de fide mentita, de votorum transgressu [30], de falsariis litterarum judicibus ordinariis, quia sunt excommunicati auctoritate concilii provincialis [31], sed ad eos quibus pertinet remittant; de procurantibus abortivum in foetu [32] animato et hujusmodi, maxime de injectione manuum [33] in clericos et de incendiariis se non intromittant, sed ad episcopum remittant.</p>
                    <p>Ut semper in dubiis consulant episcopum aut sapientes, ut securius solvant et ligent.</p>
                </div>
                <div>
                    <head>Capitulum 35</head>
                    <p>(35) Ut semper sacerdos interroget confitentem utrum velit abstinere ab omni mortali peccato, aliter non absolvat, ne inde confidat, sed tamen eum moneat ut interim bonum quod poterit agat, ut Deus eum emendet.</p>
                    <p>Et in injungendis [34] penitenciis sibi caveat, considerata qualitate, etate, contrictione confitentis et peccatorum circonstanciis penitenciam injungat salutarem.</p>
                </div>
                <div>
                    <head>Capitulum 36</head>
                    <p>(36) Ut in furto, rapina, usura caveat ne in fraudem injungat elemosinas vel missas, ne capitale non reddatur [35].</p>
                </div>
                <div>
                    <head>Capitulum 37</head>
                    <p>(37) Ut nullus missas quas injunxerit celebret.</p>
                </div>
                <div>
                    <head>Capitulum 38</head>
                    <p>(38) Ut pro vivis nullatenus annuale celebretur mortuorum.</p>
                </div>
                <div>
                    <head>Capitulum 39</head>
                    <p>(39) Ut frequenter moneant populum ut in principio Quadragesime veniant ad confessionem.</p>
                </div>
                <div>
                    <head>Capitulum 40</head>
                    <p>(40) Ut sacerdotes caveant ne in confessione inquirant nomina cum quibus peccaverint confitentes, sed circonstancias tantum.</p>
                </div>
                <div>
                    <head>Capitulum 41</head>
                    <p>(41) Ut nullus sacerdos revelat confessionem signo vel verbo generali aut speciali, ut dicendo scio qualis [36], vel alio modo.</p>
                    <p>De matrimonio. [37]</p>
                </div>
                <div>
                    <head>Capitulum 42</head>
                    <p>(42) Matrimonium cum reverencia celebretur et non nisi [38] in statutis temporibus et premissis tribus edictis in tribus festivis diebus, in quibus perquirant presbyteri sub excommunicacione a populo de legitimacione sponsi et sponse, et si legitimi inveniantur, conjungantur sine alia licencia vel expectacione, propter pericula que contingunt multiplicia.</p>
                </div>
                <div>
                    <head>Capitulum 43</head>
                    <p>(43) Prohibemus ne principales persone que contrahere debent matrimonium aliquam fidem dent vel juramentum interponant de contrahendo matrimonio [39] sine sacerdote, et sacerdos qui presens erit caveat et prohibeat ne ibi consensus vel verba super matrimonium interveniant, nisi de futuro, donec, bannis factis, veniant ad portam ecclesie ad matrimonium perficiendum; quod si aliter fecerint et ipsi contrahentes et omnes astantes excommunicentur, sacerdotes vero si aliter fecerint suspendantur.</p>
                    <p>Et recepturi nupcialem benedictionem prius confiteantur peccata sua, tam sponsus quam sponsa.</p>
                </div>
                <div>
                    <head>Capitulum 44</head>
                    <p>(44) Ut semper in nupciis prohibeatur sortilegia fieri.</p>
                </div>
                <div>
                    <head>Capitulum 45</head>
                    <p>(45) Ut sacerdos nullo modo in casu dubio audeat celebrare matrimonium, sed semper redeat ad superiorem.</p>
                </div>
                <div>
                    <head>Capitulum 46</head>
                    <p>(46) Ut nullus sacerdos audeat aliquid exigere ante benedictionem nupciarum, sed celebrata benedictione ferculum recipiat et exigat post si necesse fuerit.</p>
                </div>
                <div>
                    <head>Capitulum 47</head>
                    <p>(47) Ut sacerdos in ecclesiis publice sub excommunicatione prohibeat ne alter conjugum ad religionem [40] transeat, nisi de licencia et mandato episcopi.</p>
                    <p>De sacramento extreme unctionis. [41]</p>
                </div>
                <div>
                    <head>Capitulum 48</head>
                    <p>(48) Ut cum summa reverenda sanctum oleum defferatur ad infirmos et nichil pro unctione exigatur, sed gratis datum recipi potest.</p>
                </div>
                <div>
                    <head>Capitulum 49</head>
                    <p>(49) Ut sacerdos ad sacramentum extreme unctionis omnes percipere [42] moneat a quatuordecim annis et supra et doceat quod hoc sacramentum iterari potest sepe in omni magna infirmitate, et post [43] susceptionem [44] potest redire ad commercium conjugale et ad officia secularia.</p>
                    <p>Communia precepta. [45]</p>
                </div>
                <div>
                    <head>Capitulum 50</head>
                    <p>(50) Prohibeatur ne pro debitis corpora mortuorum teneantur extra terram, sub pena suspencionis.</p>
                </div>
                <div>
                    <head>Capitulum 51</head>
                    <p>(51) De ancillis vero et nutricibus judeorum et servientibus eorumdem, ut publice excommunicentur, nisi infra terminum competentem ab eis recesserint.</p>
                </div>
                <div>
                    <head>Capitulum 52</head>
                    <p>(52) De predicatoribus eciam conducentibus ut nullatenus recipiantur, nec aliqui predicatores, nisi de mandato dominorum pape vei episcopi et cum litteris.</p>
                </div>
                <div>
                    <head>Capitulum 53</head>
                    <p>(53) De decimis novalium, ne mittantur laicis [46].</p>
                </div>
                <div>
                    <head>Capitulum 54</head>
                    <p>(54) Mulier ne dormiat cum parvulis.</p>
                </div>
                <div>
                    <head>Capitulum 55</head>
                    <p>(55) Precipiatur in ecclesiis publice et maxime in civitate, ut omnes assurgant processionibus et quousque transierint reverenter se habeant.</p>
                </div>
                <div>
                    <head>Capitulum 56</head>
                    <p>(56) Sacerdos non appareat in publico nisi in [47] capa clausa vel in pallio vel in honesto indumento, et de capis manicatis vel super humeros crispatis non habendis, sub pena suspensionis, nec caplariis loco cape moneantur [48].</p>
                </div>
                <div>
                    <head>Capitulum 57</head>
                    <p>(57) Excommunicentur singulis diebus dominicis qui docent aut faciunt sortilegia et usurarii.</p>
                </div>
                <div>
                    <head>Capitulum 58</head>
                    <p>(58) Sacerdotes, audito parrochianorum suorum obitu, statim absolvant eos cum psalmis, vel ad minus cum De profundis et Pater noster et collecta, et residuum quam cicius poterint faciant.</p>
                </div>
                <div>
                    <head>Capitulum 59</head>
                    <p>(59) Inhibetur ne fiant resignaciones ecclesiarum in manibus abbatum vel quorumlibet patronorum, sed in manibus episcopi vel prelati sui.</p>
                </div>
                <div>
                    <head>Capitulum 60</head>
                    <p>(60) Exhortentur [49] laicos sepe presbyteri ad addiscendum [50] Orationem dominicam et Credo in Deum, ac Salutationem beate Marie Virginis.</p>
                </div>
                <div>
                    <head>Capitulum 61</head>
                    <p>(61) Moneant presbyteri populum et maxime mulieres ne faciant vota nisi cum magna deliberatione et assensu [51] virorum suorum et consilio sacerdotum.</p>
                </div>
                <div>
                    <head>Capitulum 62</head>
                    <p>(62) Nullus sacerdos teneat in domo sua mulierem aliquam, nisi sit mater sua vel soror sua, rie occasione earum aliqua sit suspectio.</p>
                </div>
                <div>
                    <head>Capitulum 63</head>
                    <p>(63) Nullus clericus fidejubeat Judeo, nec obliget pro pignore ornamenta vel libros ecclesie, nisi pro evidenti [52] utilitate ecclesie et cum consilio parrochianorum.</p>
                </div>
                <div>
                    <head>Capitulum 64</head>
                    <p>(64) Nullus clericus faciat jusjurandum patronis antequam fuerit episcopo presentato, nec patronus ante recipiat.</p>
                </div>
                <div>
                    <head>Capitulum 65</head>
                    <p>(65) Precipiatur publice in ecclesiis ut omnes conjugati et alii in compectenti etate constituti jejunii diebus [53] jejunent, alioquin, nisi se racionabiliter excusaverint, puniantur.</p>
                </div>
                <div>
                    <head>Capitulum 66</head>
                    <p>(66) De choreis et ludis que fiunt in vigiliis amovendis [54].</p>
                </div>
                <div>
                    <head>Capitulum 67</head>
                    <p>(67) Scribantur nomina excommunicatorum ut singulis diebus dominicis recitentur, et in villis ubi sunt plures parrochie denuncientur omnes excommunicati in omnibus parrochiis.</p>
                </div>
                <div>
                    <head>Capitulum 68</head>
                    <p>(68) Singulis annis afferant presbyteri scripta nomina eorum qui in parrochiis suis sustinent excommunicacionem per annum, a quocumque fuerint excommunicati, sive a judicibus ordinariis sive delegatis.</p>
                </div>
                <div>
                    <head>Capitulum 69</head>
                    <p>(69) De confessionibus sacerdotum, curatorum et aliorum, clericorum, scilicet in quocumque decanatu statuantur [55] ab episcopo unus vel duo presbyteri discreti quibus confiteantur, cum non possint omnes episcopo confiteri [56]; illi tamen non absolvant de casibus episcopo reservatis.</p>
                </div>
                <div>
                    <head>Capitulum 70</head>
                    <p>(70) Ut omnes parrochiani diebus dominicis a missa parrochiali se non absentent [57]; et si hoc in consuetudine habuerint, et [58] bis vel ter admoniti [59] se non emendaverint, interdicantur.</p>
                </div>
                <div>
                    <head>Capitulum 71</head>
                    <p>(71) In tabernis vero diebus dominicis et festivis ante missam parrochialem non admittantur nisi transeuntes.</p>
                </div>
                <div>
                    <head>Capitulum 72</head>
                    <p>(72) De monachis et aliis regularibus ne sedeant cum laicis in locis publicis vel per vias currant nisi urgente neccessitate, videlicet super hec que pertinent ad officium suum.</p>
                </div>
                <div>
                    <head>Capitulum 73</head>
                    <p>(73) Nullus regularis ad officium parrochiale admittatur, nisi sit ab episcopo receptus et institutus sicut alii curati.</p>
                </div>
                <div>
                    <head>Capitulum 74</head>
                    <p>(74) Inhibeatur leprosis ne villas intrent.</p>
                </div>
                <div>
                    <head>Capitulum 75</head>
                    <p>(75) Presbyteri quam cito scierint aliquem decessisse intestatum, signifficent decanis et archidiaconis et decani episcopo vel archidiacono bis in anno, scilicet in festivis diebus Penthecostes et in sinodo.</p>
                </div>
                <div>
                    <head>Capitulum 76</head>
                    <p>(76) Habeatur in qualibet parrochiali ecclesia sigillum in quo hoc solum contineatur: sigillum presbyteri de tali loco, et nominet locum et nomen presbyteri, et apponat quilibet sigillum suum in litteris que ex parte episcopi vel archidiaconi mittantur, in testimonium et certifficacionem quod litteras receperit et mandatum fecerit, alias sigillum non apponat.</p>
                    <p>Si forte non potuerit propter aliquam causam racionabilem mandatum adimplere, quo casu nichil deleat de litteris vel inducat, sed in eis ponat annexam sigillo suo predicto sigillatam, continentem causam quare mandatum non impleat, nec in aliis habeat sigilli auctoritatem.</p>
                </div>
                <div>
                    <head>Capitulum 77</head>
                    <p>(77) Dominus episcopus concedit et indulget decem dies de injunctis penitenciis omnibus illis vere penitentibus et confessis qui presbyterum defferentem eucharistiam ad infirmum adsociabunt usque ad domum infirmi, et similiter illis qui redierunt cum ipso ad ecclesiam, et hanc indulgenciam publicent singuli in ecclesiis suis sepius.</p>
                </div>
                <div>
                    <head>Capitulum 78</head>
                    <p>(78) Inquirant [60] presbyteri diligenter, si aliquis extraneus transferat se causa morandi in parrochiis, si sit excommunicatus, et utrum maliciose se transferat vel transtulerit de parrochia sua ad aliam parrochiam; et si ipsum excommunicatum invenerint non recipiant ipsum ad divina.</p>
                </div>
                <div>
                    <head>Capitulum 79</head>
                    <p>(79) Item signifficent presbyteri nomina excommunicatorum suorum rectoribus et capellanis domorum Dei et leprosariarum, et quod dicti rectores et capellani denunciatos sibi a presbyteris non recipiant ad divina, nec aliquas benedictiones in domibus predictis faciant vel fieri permittant sine consensu presbyterorum expresso.</p>
                </div>
                <div>
                    <head>Capitulum 80</head>
                    <p>(80) De infirmis confluentibus ad domos predictas rectores earum diligenter inquirant unde sint, an aliqua sint majori excommunicacione ligati.</p>
                    <p>Excommunicatos autem non tradant [61] ecclesiastice sepulture, nisi saltem [62] a sacerdote in articulo mortis fuerint absoluti, nec tunc eciam sine licencia excommunicatoris si habeant unde, sive excommunicati fuerint auctoritate nostra sive aliorum ordinariorum suorum, ut fraudibus obvietur.</p>
                </div>
                <div>
                    <head>Capitulum 81</head>
                    <p>(81) Ut tympana non portentur in ecclesia et choree non fiant in ecclesia nec in cimiterio pro quacumque solempnitate.</p>
                </div>
                <div>
                    <head>Capitulum 82</head>
                    <p>(82) Ut singuli presbyteri scribant legata facta fabrice ecclesie Carnotensis et nomina legancium, ut ea quolibet anno defferant ad synodum et processiones Penthecostes.</p>
                </div>
                <div>
                    <head>Capitulum 83</head>
                    <p>(83) Monemus rectores ecclesiarum presbyteros quod in ecclesiis suis personalem residenciam faciant, alioquin procedemus contra ipsos tanquam perjuros, si monicioni non paruerint, prout jura statuunt in hoc casu.</p>
                </div>
                <div>
                    <head>Capitulum 84</head>
                    <p>(84) Item inhibemus aliis rectoribus ecclesiarum non presbyteris et eciam presbyteris non residentibus personaliter, sub virtute juramenti de obediendo nobis prestiti et sub pena amissionis tocius firme annue, ne tradant ecclesias suas ad firmam seu annuam pensionem.</p>
                </div>
                <div>
                    <head>Capitulum 85</head>
                    <p>(85) Item prohibemus ne aliquis capellanus ecclesiam ad firmam recipiat sub pena amissionis bonorum suorum mobilium existentium in dyocesi Carnotensi et interdicendi officii presbyteratus per annum vel alterius pene que videbitur infligenda.</p>
                </div>
                <div>
                    <head>Capitulum 86</head>
                    <p>(86) Item precipimus omnibus tam rectoribus ecclesiarum residentibus quam capellanis ut bona parrochianorum suorum qui decesserint intestati et nomina ac bona qui testati fuerint de viginti libris et ultra que [63] stare poterunt, diligenter conscribant ac archidiaconis referant in processionibus Penthecostes et ad synodum sequentem vel cicius si super hoc fuerint requisiti, et nichilominus decanis denunciant quam cicius poterunt, ut tenentur, et hoc precipimus eis per juramentum quo tenentur nobis.</p>
                </div>
                <div>
                    <head>Capitulum 87</head>
                    <p>(87) Item precipimus quod statutum illud concilii de mutuo non contrahendo a prioribus non conventualibus ultra summam sexaginta solidorum in universo, tam rectores quam capellani parrochianis suis publicent quatuor diebus dominicis continuis in communi [64], intimantes eisdem quod si aliquis [65] parrochianorum suorum contra statutum hujusmodi fecerit, prioratus eis de debito nullatenus respondebit.</p>
                </div>
                <div>
                    <head>Capitulum 88</head>
                    <p>(88) Item inhibemus omnibus abbatibus ne ipsi vel conventus sui communicent cum prioribus quos revocant excommunicatos ad abbacias suas, immo ipsos includant in aliquo loco secreto donec fuerint absoluti.</p>
                </div>
                <div>
                    <head>Capitulum 89</head>
                    <p>(89) Item inhibemus ne aliquis sacerdos recipiat ab aliquo confitenti sibi juramentum de non recidendo in peccatum suum, quia satis est si promittat firmiter a peccato se abstinere.</p>
                </div>
                <div>
                    <head>Capitulum 90</head>
                    <p>(90) Item statuimus ut quilibet decanus scribi faciat sacrum canonem ad exemplar ecclesie Carnotensis et quando visitabit [66] illum secum deferat [67], et diligenter inspiciat [68] in qualibet ecclesia sibi commissa quod omnes sacri canones in omnibus et per omnia concordent eidem.</p>
                </div>
                <div>
                    <head>Capitulum 91</head>
                    <p>(91) Item cum [69] confitentur suis sacerdotibus, caveant ipsi sacerdotes ne peccent in modo seu forma absolucionis.</p>
                    <p>Non enim sufficit dicere: absolucionem et remissionem omnium peccatorum tuorum, etc..., sed ista verba sunt necessaria: absolvo te in nomine Patris et Filii, etc.</p>
                </div>
                <div>
                    <head>Capitulum 92</head>
                    <p>(92) Inhibemus sub pena excommunicationis et amissionis bonorum ne sacerdotes curati et non curati in domo propria filium vel filiam aut neptem teneant de cetero, propter scandala laicorum.</p>
                </div>
                <div>
                    <head>Capitulum 93</head>
                    <p>(93) Item inhibemus ne laicus vel monachus in missa legere publice permittatur, qui non fuerit per episcopum tonsuratus.</p>
                </div>
                <div>
                    <head>Capitulum 94</head>
                    <p>(94) Si sint aliqui sacerdotes vel clerici seu eciam laici qui aliquid de novalibus ad nos pertinentibus, videlicet de novalibus que non sunt infra metas [70] alicujus parrochie, teneant vel tenuerint, sciant vel sciverint, vel in posterum ad eorum noticiam venire contigerit aliquid de premissis, auctoritate domini episcopi ipsos monemus ut infra quindecim dies illud quod tenent vel tenuerunt, sciant [71] vel sciverint vel postmodum scire poterint a tempore noticie, domino episcopo vel ejus officiali significent et revelent sub pena suspensionis quam tam in presbyteros, excommunicationis quam in clericos et laicos ex tunc ferimus auctoritate domini episcopi, qui presens statutum seu mandatum neglexerint seu contempserint adimplere.</p>
                </div>
                <div>
                    <head>Capitulum 95</head>
                    <p>(95) Cum nos capellas seu oratoria in nostra diocesi facta seu [72] constructa sine sufficienti redituum assignacione et absque nostra licencia speciali, alias in nostra sinodo interdixerimus, et intellexerimus quod inde rarus aut nullus profectus provenerit; iterato illud idem interdicimus et interdictum nostrum pristinum renovamus, scientes quod si aliquos transgressores ejusdem inveniemus nos ipsos graviter puniemus.</p>
                </div>
                <div>
                    <head>Capitulum 96</head>
                    <p>(96) De judeis, quorum perfidia plerumque simplices christianos fraudulenter [73] decipit, maliciose secum pertrahit in errorem, sacro approbante concilio [74], duximus ordinandum, ut non nisi in civitatibus, castris ac aliis locis insignibus habitare presumant: temporalibus locorum dominis ac vices gerentibus seu loca tenentibus eorumdem districtius inhibentes, ne judeos ipsos permittant alibi quam in locis expressis superius habitare, ipsis ad hoc si res exegerit a dyocesanis [75] locorum, ejusdem auctoritate concilii [76], compellendis [77].</p>
                </div>
                <div>
                    <head>Capitulum 97</head>
                    <p>(97) Sicut ille qui preeminet judiciaria potestate justis oppressorum querelis aures debet patulas inclinare: sic voces malignancium querulosas ipsum decet et convenit obaudire.</p>
                    <p>Debet igitur diligenter advertere et penas ponderare prudenter, quis, contra quem et super quibus [78] eciam superioris officium interpellat: ut pensatis conditionibus et meritis personarum et incombentis negocii qualitate, sollerter intelligat et intendat unde spiritus veniat, aut quo vadat.</p>
                    <p>Ob hanc causam qui nimis facile claustralium vel forensium monachorum contra suos abbates, maxime ubi de correctione agitur, querelas recipiunt, per quas plerumque et enervari [79] contingit vigorem [80] ecclesiastice discipline, frequenter eciam ministratur occasio evagandi: sub obtestacione divini judicii, duximus injungendum quod querelas hujusmodi facile de cetero non admittant, sed tunc demum quando circonstanciis, que circa hec fuerint attendende, exaratis plenius et discussis, pro conquerentibus monachis verisimiliter presumetur ipsos, non causa evitandi correctionem ecclesiasticam seu canonicam disciplinam, secundum ipsorum regularia instituta, sed juste et ex causa probabili, ad prelatorum presidium confugisse.</p>
                </div>
                <div>
                    <head>Capitulum 98</head>
                    <p>(98) Item inhibemus ne abbates vel monachi de cetero sibi compatres vel commatres faciant, nec liceat eis suscipere filiolos vel filiolas de baptismo, ne occasione humani generis inimicus sua eos, quod absit, caliditate [81] decipiat, ut ex hoc cum eis habeant communionem incautam [82].</p>
                    <p>Si qui autem contra istam inhibicionem fecerint quoquomodo et ad nos pervenerit [83], nos eos graviter puniemus.</p>
                </div>
                <div>
                    <head>Capitulum 99</head>
                    <p>(99) Item precipimus et cuilibet vestrum specialiter injungimus quod omnes impedientes juridictionem ecclesiasticam, sive clam sive palam impediant quoquomodo in generali, in ecclesiis parrochialibus diebus singulis dominicis denudentur a canone excomunicati [84].</p>
                </div>
                <div>
                    <head>Capitulum 100</head>
                    <p>(100) Item quod parrochiani de suis voluntatibus ultimis de consilio sui sacerdotis ordinent [85] et disponant; ceterum cum testari volentibus seu disponere de supremis libera debeat esse testandi facultas, testator [86] in disposicione ultimarum voluntatum [87] ipsius, nisi velit, sacerdotis consilium sequi minime teneatur.</p>
                    <p>Insuper inhibemus ne presbyter in cujus presencia testator in sua ultima voluntate disponit, testamento confecto sigillum non apponat nisi lecta prius distincte disposicione vel hujusmodi presentibus testibus ad hoc exhibitis [88] et vocatis, et si commode fieri possit in ipsius presencia testatoris, necnon in ipso testamento ipsorum signis aliquibus consignato, ut hiis que disposita fuerint veritatis potior lux assistat.</p>
                    <p>Presbyter autem qui secus fecerit superioris arbitrio punietur, eidem scripture non amplius adhibenda fide [89] quam [90] juramento prestito dixerint ipsi testes.</p>
                </div>
                <div>
                    <head>Capitulum 101</head>
                    <p>(101) Item quod nuncii deferentes litteras et mandata nostra celeriter expediantur, visis [91] litteris et mandatis non detinentes eos usque ad noticiam illius vel illorum contra quem vel quos mandatum et littere diriguntur, alioquin puniemus ipsos.</p>
                    <p>Item predicti nuncii ita celeriter expediantur quod possint verisimiliter potestatem et spacium unius leuce vel duarum elongasse antequam deveniat ad noticiam eorumdem, salvis monicionibus nostris, super quibus aliud remedium apponemus.</p>
                </div>
                <div>
                    <head>Capitulum 102</head>
                    <p>(102) Item statuimus quod omnes rectores domorum Dei et leprosariarum quibus est cura animarum annexa seu commissa, teneantur venire ad sinodum.</p>
                </div>
                <div>
                    <head>Capitulum 103</head>
                    <p>(103) Item statuimus quod impedimento super matrimonio apposito nullo modo procedatur ad benedictionem nisi mandato a judice suo recepto de illo impedimento sublato, quamcumque contrahentes caucionem velint prestare de indempnitate.</p>
                </div>
                <div>
                    <head>Capitulum 104</head>
                    <p>(104) Injungimus omnibus decanis, prioribus et ecclesiarum rectoribus ut ipsi denuncient excommunicatos a canone omnes judices seculares et eorum ministros qui pro susceptione levis criminis aut odii capiant aut capi faciant clericos aut personas religiosas aut qui eos in eorum carceribus detineant [92].</p>
                </div>
                <div>
                    <head>Capitulum 105</head>
                    <p>(105) Item dicti, seculares et eorum ministri qui pro gravibus criminibus, puta furto, homicidio, rapto et consimilibus dictas personas ecclesiasticas ceperint aut capi preceperint, nisi hoc revelaverint aut personas ipsas sic captas reddiderint nobis vel officiali nostro seu earum judici compectenti infra spacium unius diei a tempore captionis hujusmodi, si locus ubi sic capte fuerint non requirat majus spacium, ipsis captis volentibus vel invitis, salva distancia dicti loci, ut dictum est, denuncientur excommunicati a canone omnibus et singulis diebus dominicis et festivis palam et publice in facie cujuslibet ecclesie, quousque ipsi et eorum ministri premissa emendaverint compectenter; et quod in ecclesiis parrochialibus in quibus clerici et persone predicte fuerint sic detenti, quousque ipsos reddiderint judici suo ecclesiastico, auctoritate nostra cessetur penitus a divinis.</p>
                    <p>Et ut secularium judicum [93] maliciis obvietur, si clericos detentos transferri contigerit, prout in fraudem a pluribus fieri consuevit, id idem in loco ad quem translati fuerint, scilicet quoad cessacionem et statutum precipimus inviolabiliter observari.</p>
                </div>
                <div>
                    <head>Capitulum 106</head>
                    <p>(106) Item ordinamus quod dicti judices seculares generaliter moneantur ne ipsi clericos aut personas ecclesiasticas captas ab ipsis [94] deliberent [95] auctoritate sua propria, nec ab ipsis personis aut eorum amicis aliquas emendas exigant nec levent racione cujuscumque forefacti ab ipsis commissi, etiam ipsis personis volentibus, nec ad hoc ipsas personas presumant compellere quoquomodo, cum ipsi seculares judices aliquo modo non sint judices personarum ipsarum, nec ipse persone eisdem in aliquo sint subjecte.</p>
                </div>
                <div>
                    <head>Capitulum 107</head>
                    <p>(107) Item moneantur judices seculares antedicti ne ipsi inhibere presumant subditis [96] suis aut hominibus seu subditis [97] vel hospitibus, nec ipsos quoquomodo adducant quin ipsi subditi homines vel subditi aut hospites litigent, si velint, in foro ecclesiatico, precipue in causis que in forum ecclesiasticum pertinere noscuntur, etiam de jure vel de consuetudine approbata, exceptis tamen feodis ipsorum et hereditatibus accensivis [98].</p>
                </div>
                <div>
                    <head>Capitulum 108</head>
                    <p>(108) Item ne prohibeant dictis subditis aut hominibus eorum ne se obligent fidei [99] affidencia aut juramento et ne faciant suos contractus sub testimonio curie Carnotensis aut curiarum archidiaconorum ecclesie Carnotensis, contra consuetudinem approbatam.</p>
                    <p>Et ne compellant clericos aut personas ecclesiasticas quoquomodo, ad requisicionem alicujus, ad prestandum assecuracionem alicui coram ipsis, nec ipsas personas ecclesiasticas in eorum personis aut bannis bannire vel judicare presumant [100].</p>
                </div>
                <div>
                    <head>Capitulum 109</head>
                    <p>(109) Postquam autem precepta hujusmodi fuerint publicata, si qui judices seculares aut eorum ministri super premissis aut aliquo inventi fuerint deliquisse, eo ipso denuncientur excommunicati auctoritate nostra omnibus et singulis diebus dominicis et festivis per presbyteros parrochiarum vestibus sacerdotalibus indutos [101], candellis accensis [102], campanis pulsatis palam et publice et eciam nominatim, nec ad ecclesiastica sacramenta ullatenus admittantur quousque super hoc a nobis vel officiali nostro meruerint absolutionem [103] obtinere.</p>
                    <p>Revelentur [104] eciam nobis vel officiali nostro sub pena suspensionis et excommunicacionis per presbyteros antedictos, reservata ipsorum absolucione qui ita deliquerint, salvo jure archidiaconorum, nobis vel officiali nostro predicto.</p>
                </div>
                <div>
                    <head>Capitulum 110</head>
                    <p>(110) Ut animarum periculis obvietur [105], sentenciis a judicibus ordinariis [106] prolatis ignorantes de jure non ligentur [107], dum tamen ignorancia crassa [108] non fuerit aut supina; ne hoc [109] pretextu a statutis provincialibus et nostris synodalibus nostri subjecti se excusent, et potissime rectores parrochiarum qui parrochianos suos habent instruere verbo pariter et exemplo: statuimus ut omnes rectores religiosi aut seculares, aut eorum capellani, singulis dominicis diebus palam et publice in ecclesiis suis, et sub pena sexaginta solidorum nobis applicandorum, publicent et laicis exponant quatuor de statutis tam novis quam antiquis provincialibus et sinodalibus, et maxime de hiis que tangunt laicos, ita quod omnia statuta publicari valeant et exponi.</p>
                    <p>Penam autem predictam volumus non solum semel sed quociens defecerint in premissis.</p>
                </div>
                <div>
                    <head>Capitulum 111</head>
                    <p>(111) Item licet sacerdos imminente mortis articulo parrochianos suos excommunicatos juxta formam ecclesie possit absolvere, ut non [110] parvipendatur [111] censura ecclesiastica que consuevit a pluribus vilipendi, statuimus ut omnes excommunicati per nos aut officialem nostrum seu alios ordinarios nostre dyocesis, post mortem, licet sicut premittitur dum vivebant fuerint absoluti, nullatenus tradantur [112] ecclesiastice sepulture absque suorum excommunicancium mandato seu licencia speciali.</p>
                </div>
                <div>
                    <head>Capitulum 112</head>
                    <p>(112) Item cum excommunicacio secum trahat suam excommunicacionem et excommunicatus per denunciacionem amplius non ligetur, et nonnulli sentencias excommunicacionis impetratas contra adversarios suos differunt parrochialibus presbyteris exhibere favore, odio vel timore, quod cedit in animarum ipsorum excommunicatorum periculum qui presumunt se non ligari nisi ad denunciacionem, sacerdotis, et aliorum qui villipendunt sentencias predictas et alias solum verentur propter verecundia populi seu rubore: statuimus ut postquam aliquis obtinuerit ab aliquo judice dictas sentencias, ipsas exhibeat parrochiali presbytero infra tempus debitum a nobis prefigendum, et sub pena centum solidorum nobis applicandorum, injungentes omnibus rectoribus, sub pena consimili nobis applicanda, quatenus omnes excommunicatos suarum parrochiarum, cujuscumque condicionis existant, denuncient [113] singulis diebus dominicis et festivis ut amore Dei vel rubore populi reconcilientur [114] et beneficium absolucionis impetrent [115] celerius aut procurent, cum eciam injusta excommunicacio sit medicinalis [116] si teneatur, malum autem [117] si contempnatur; et istud frequenter, ut expedit, exponatur.</p>
                    <p>Ad exhibendum [118] autem hujusmodi sentencias presbyteris parrochialibus tempus prefigimus tale ut si ecclesia in qua parrochiani extitit hic in quem fuerit sententia prolata [119], distet a foro judicis qui eam promulgavit per viginti leucas, habeat hic qui eam impetravit sex dies continuo adjectos, numeratos a die quo fuerit impetrata, ad eam conferendam, et sic deinceps a tanta locorum distancia majus aut minus tempus juxta distandam, prout alias in nostro edito statuto super citacionibus faciendis extitit ordinatum.</p>
                </div>
                <div>
                    <head>Capitulum 113</head>
                    <p>(113) Cum maliciis hominum sit obviandum, et plures litteras citatorias obtentas a judicibus ordinariis maliciose differant ostendere executoribus ut citandi adeo arceantur [120], consideratis brevitate temporis et locorum distancia, quod non possint [121] absque gravi difficultate statuto termino coram judicibus comparere, et hoc faciunt ut ipsos magis fatigent [122] laboribus et expensis: statuimus ut si citandi a loco judicis distant per viginti leucas habeant sex dies a tempore mandati recepti, si per triginta leucas octo dies, si per sexdecim leucas quatuor dies, si per quadraginta decem dies, si per quadraginta quinque totidem, si per quinquaginta duodecim dies, si per decem leucas tres dies, si per sex vel quinque leucas duos dies, et sic de aliis.</p>
                    <p>Rectores autem si secus mandata receperint a judice ordinario nostre dyocesis exequi non teneantur.</p>
                    <p>Ne autem in premissis fraudem committant volumus et precipimus quod si contra hujusmodi statutum mandatum receperint, de suis parrochianis invocent duo vel tres per quos possint, si de negligencia et contemptu [123] citati fuerint, suam innocenciam comprobare.</p>
                </div>
                <div>
                    <head>Capitulum 114</head>
                    <p>(114) Item quia plures sunt capelle infra fines parrochiarum, que tantum distant a parrochialibus ecclesiis quod tempore hiemis, pluviis inundantibus, in dominicis et diebus festivis [124] non possunt parrochiani sine magna difficultate in sua parrochia congruo tempore divinis officiis interesse: statuimus quod capellani ibidem deservientes statuta synodalia habeant et publicent diebus dominicis quibus continget eos divinum officium celebrare, et sub pena predicta, illis quibus [125] in suis capellis contigerit convenire; in capellis vero existentibus in villis in quibus sint parrochiales ecclesie seu eciam aliis locis quibuscumque in quibus consueverint divina celebrari, sive distent predicta loca et capelle a parrochialibus ecclesiis, sive non, dum non sit impedimentum ut aquarum inundacio, ubi existunt loca hujusmodi et capelle quominus manentes ibi ad parrochialem ecclesiam possint accedere: pulsatis campanis ad convocandum populum, nullatenus publice celebretur diebus dominicis et festivis et sollempnitatibus, quousque parrochialis sacerdos precepta denuntiaverit, ut moris est.</p>
                    <p>Et hoc precipimus capellanis ipsis capellis et locis deservientibus, sub pena sexaginta solidorum nobis applicandorum si contra venerint, volentes ut sacerdotes parrochiales citent capellanos [126] quos hujusmodi statuti invenerint transgressores, super contemptum [127] ut inobedientes responsuros coram nobis vel officiali nostro peremptorie et personaliter, tamen causam sue citacionis in sua rescripcione exprimentes [128].</p>
                </div>
                <div>
                    <head>Capitulum 115</head>
                    <p>(115) Item statuimus quod de quolibet hospicio domini capitales, aut aliquis eorum ad minus si duo sint, singulis diebus dominicis et festis annualibus vadant ad ecclesiam suam parrochialem divina officia et precepta sinodalia audituri; dantes potestatem omnibus rectoribus citandi coram nobis vel officio nostro omnes illos et illas quos et quas hujusmodi statuti sciverint et invenerint esse transgressores, causam tamen sue citacionis in sua rescriptione exprimentes.</p>
                </div>
                <div>
                    <head>Capitulum 116</head>
                    <p>(116) Quia diebus dominicis et festivis qui ob reverenciam Dei et sanctorum noscuntur instituti ab omni opere servili est cessandum: precipimus, ita statuta canonica et civilia imitantes, ut omnes ab omni opere, tam clerici quam laici, diebus hujusmodi penitus abstineant.</p>
                    <p>Dantes in mandatis omnibus rectoribus et decanis in suis decanatibus potestatem citandi peremptorie et personaliter coram nobis aut mandato nostro statuti hujusmodi transgressores, causam tamen in sua rescripcione exprimentes [129].</p>
                    <p>Rectores autem si negligentes fuerint in premissis aut transgressores hujusmodi statuti suspendimus a divinis et participacione fructuum ecclesiarum suarum quousque ad emendam venerint.</p>
                </div>
                <div>
                    <head>Footnotes</head>
                    <p>[1] Title in brackets in ed.</p>
                    <p>[2] Ed. [in vestibus de choro].</p>
                    <p>[3] Title in brackets in ed.</p>
                    <p>[4] Ms. in.</p>
                    <p>[5] Ed. [parvulus].</p>
                    <p>[6] Ms. et.</p>
                    <p>[7] Ms. utentur.</p>
                    <p>[8] Ms. paterni.</p>
                    <p>[9] Ms. exponatur.</p>
                    <p>[10] Ms. reposita.</p>
                    <p>[11] Title in brackets in ed.</p>
                    <p>[12] Ms. confirmantur.</p>
                    <p>[13] Ms. confirmantur.</p>
                    <p>[14] Title in brackets in ed.</p>
                    <p>[15] Ed. ex[h]ibeatur.</p>
                    <p>[16] 'hoc...meum' in quotation marks in ed.</p>
                    <p>[17] Ed. [hostia].</p>
                    <p>[18] Ms. letania.</p>
                    <p>[19] Ed. ex[h]ibendum.</p>
                    <p>[20] Title in brackets in ed.</p>
                    <p>[21] Ms. deserviri.</p>
                    <p>[22] Ed. [celebranda sit].</p>
                    <p>[23] Ms. lapidam.</p>
                    <p>[24] Title in brackets in ed.</p>
                    <p>[25] Ms. expertis.</p>
                    <p>[26] Ms. Confitenti.</p>
                    <p>[27] Ms. ne.</p>
                    <p>[28] Ed. [nihil].</p>
                    <p>[29] Ms. reservantur.</p>
                    <p>[30] Ms. transgressus.</p>
                    <p>[31] Ms. consilii provinciali.</p>
                    <p>[32] Ms. affectu.</p>
                    <p>[33] Ed. [manuum].</p>
                    <p>[34] Ms. injungendiis.</p>
                    <p>[35] Ms. non captale reddatur.</p>
                    <p>[36] 'scio qualis' in quotation marks in ed.</p>
                    <p>[37] Title in brackets in ed.</p>
                    <p>[38] Ed. [nisi].</p>
                    <p>[39] Ms. matrimonium.</p>
                    <p>[40] Ms. regionem.</p>
                    <p>[41] Title in brackets in ed.</p>
                    <p>[42] Ms. precipue.</p>
                    <p>[43] Ed. [post].</p>
                    <p>[44] Ms. suceptionem.</p>
                    <p>[45] Title in brackets in ed.</p>
                    <p>[46] Ms. laici.</p>
                    <p>[47] Ms. et.</p>
                    <p>[48] Ed. [moneantur].</p>
                    <p>[49] Ms. exortantur.</p>
                    <p>[50] Ms. ad adicendum.</p>
                    <p>[51] Ed. [et assensu].</p>
                    <p>[52] Ms. evidendi.</p>
                    <p>[53] Ed. [diebus].</p>
                    <p>[54] Ms. ammovendis.</p>
                    <p>[55] Ms. statuatur.</p>
                    <p>[56] Ms. confitere.</p>
                    <p>[57] Ms. absentant.</p>
                    <p>[58] Originally [et].</p>
                    <p>[59] Ms. amoniti.</p>
                    <p>[60] Ms. Inquirent.</p>
                    <p>[61] Ms. tradent.</p>
                    <p>[62] Ms. saltim.</p>
                    <p>[63] Ms. quod.</p>
                    <p>[64] Ed. En langue vulgaire, in romano, comme il est ecrit plus haut.</p>
                    <p>[65] Ms. aliquid.</p>
                    <p>[66] Ms. visitabunt.</p>
                    <p>[67] Ms. defferant.</p>
                    <p>[68] Ms. inspiciant.</p>
                    <p>[69] Ed. [cum].</p>
                    <p>[70] Ms. mettas.</p>
                    <p>[71] Ms. sciunt.</p>
                    <p>[72] Ms. se.</p>
                    <p>[73] Ms. fraudulanter.</p>
                    <p>[74] Ms. consilia.</p>
                    <p>[75] Ms. dyocesianis.</p>
                    <p>[76] Ms. consilii.</p>
                    <p>[77] Ms. compellandis.</p>
                    <p>[78] Ed. [quibus].</p>
                    <p>[79] Ms. evanari.</p>
                    <p>[80] Ms. uxorem.</p>
                    <p>[81] Ms. qualiditate.</p>
                    <p>[82] Ms. intantam.</p>
                    <p>[83] Ms. pervenit.</p>
                    <p>[84] Ms. excommunicationi.</p>
                    <p>[85] Ms. ordinant.</p>
                    <p>[86] Ms. testacio.</p>
                    <p>[87] Ms. ultimus voluntatibus.</p>
                    <p>[88] Ms. exhibiti.</p>
                    <p>[89] Ed. [fide].</p>
                    <p>[90] Ms. quod.</p>
                    <p>[91] Ms. visi.</p>
                    <p>[92] Ms. detinebunt.</p>
                    <p>[93] Ms. judicium.</p>
                    <p>[94] Ms. ipsi.</p>
                    <p>[95] Ms. deliberant.</p>
                    <p>[96] Ms. subdictis.</p>
                    <p>[97] Ms. subdictibus.</p>
                    <p>[98] Ms. acensivis.</p>
                    <p>[99] Ms. fide.</p>
                    <p>[100] Ms. presumunt.</p>
                    <p>[101] Ms. inductos.</p>
                    <p>[102] Ms. assensis.</p>
                    <p>[103] Ed. [absolutionem].</p>
                    <p>[104] Ms. revelantes.</p>
                    <p>[105] Ms. obviatur.</p>
                    <p>[106] Ms. quorum ordinariorum.</p>
                    <p>[107] Ms. ligantur.</p>
                    <p>[108] Ms. grassa.</p>
                    <p>[109] Ms. haut.</p>
                    <p>[110] Ms. necnon.</p>
                    <p>[111] Ms. parum.</p>
                    <p>[112] Ms. tradatur.</p>
                    <p>[113] Ms. denunciant.</p>
                    <p>[114] Ms. reconciliantur.</p>
                    <p>[115] Ms. impetrant.</p>
                    <p>[116] Ms. medicialis.</p>
                    <p>[117] Ed. [malum autem].</p>
                    <p>[118] Ed. ex[h]ibendum.</p>
                    <p>[119] Ed. [sententia prolata].</p>
                    <p>[120] Ms. arcantur.</p>
                    <p>[121] Ms. possunt.</p>
                    <p>[122] Ms. fatigant.</p>
                    <p>[123] Ms. contentu.</p>
                    <p>[124] Ms. aliis.</p>
                    <p>[125] Ms. qui.</p>
                    <p>[126] Ed. capel[l]anos.</p>
                    <p>[127] Ms. contentum.</p>
                    <p>[128] Ms. tamen causam suam exprimentes.</p>
                    <p>[129] Ms. exprimantes.</p>
                </div>
            </div>
        </body>
    </text>
</root>
