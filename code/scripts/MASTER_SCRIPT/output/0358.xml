<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Dublin</title>
                <recordID>0358</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1320-04-28</origDate>
                <dateNotes/>
                <origPlace>Dublin</origPlace>
                <diocese>Dublin</diocese>
                <province>Dublin</province>
                <country>Ireland</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 358</p>
                <p>Year: 1320</p>
                <p>Month: 4</p>
                <p>Day: 28</p>
                <p>Circa: None</p>
                <p>DatingNotes: date from Records of Convocation, Ireland, p146</p>
                <p>Place: Dublin</p>
                <p>Diocese: Dublin</p>
                <p>Province: Dublin</p>
                <p>CountryModern: Ireland</p>
                <p>Latitude: 53.347778</p>
                <p>Longitude: -6.259722</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: Alexander de Bicknor</p>
                <p>IssuingAuthorityAlt: None</p>
                <p>RegnalStart: 1317</p>
                <p>RegnalEnd: 1349</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Records of Convocation, XVI: Ireland, pp146-158</p>
                <p>EditionOther: Mansi 26, col 109-118</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['Library Scan', 'Hard Copy Scan']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Incipiunt constitutiones provinciales archiepiscoporum Alexandri[1] et Iohannis.[2]</p>
                    <p>Universis almae matris ecclesiae filiis per dioecesim et provinciam Dublinienses constitutis Alexander, permissione divina Dubliniensis archiepiscopus, Hiberniae primas eisque suffraganei ad certitudinem praesentium et memoriam futurorum.</p>
                    <p>Spiritus Sancti gratia ope nostra et consilio transgressores canonum corrigere, quaedam etiam alia edita salubriter, non tamen satis moribus utentium approbata recensita stabilire et contra novellas quorundam tergiversationes, quas in fumo sulphureo non cessat abyssi puteus exalare, novis quidem remediis occurrere intendimus ut valemus.</p>
                    <p>Et licet sanctorum patrum praedecessorum nostrorum decreta per ora ipsorum divinitus promulgata regulas iustitiae et aequitatis dogmata completiora quasi lata flumina prodierint et tanquam rivuli de fluminis latitudine pro diversorum temporum necessitate sint proditi, humani tamen iuris conditionem infuturum curare cogit necessitas manifesta.</p>
                    <p>A sanctis olim patribus noscitur institutum quod metropolitani singulis annis cum suis suffraganeis provincialia non omittant concilia celebrare,[3] in quibus de corrigendis excessibus et moribus reformandis, praesertim in clero, diligentem cum Dei timore habeant tractatum; canonicas regulas, et maxime quae statutae sunt in huiusmodi concilio generali relegendo, eas faciant observari debitam poenam transgressoribus infligendo; ut quicquid legi divinae corruptis moribus contrarie congoveruint, gladio spirituali et doctrine salutis interimant, ecclesiasticae sarculo disciplinae velut providi cultores vitia extirpent, virtutes inserant,[4] mores reforment, ut appetitus noxius honestatis debitae limites non excedat; deinde Christiana professio liberius magis ac magis salubribus proficiat incrementis.</p>
                </div>
                <div>
                    <head>Capitulum 1</head>
                    <p>(1) De decimis solvendis.[5]</p>
                    <p>Nos Alexander, archiepiscopus supradictus, in nomine Sanctae Trinitatis, Patris et Filii et Spiritus Sancti notoriam...fore providimus auctoritate praesentis concilii, de fratrum et suffraganeorum ac cleri nostrae dioecesis et provinciae consensu et assensu ordinamus et statuimus quod cum nonnulli inoboedientiae filii, ecclesiae reverentia prorsus abiecta, propriis commodis inhiantes, ad eum a quo bona cuncta procedunt debitum respectum non habentes, qui decimas in signum universalis dominii sibi reservavit et reddi praecepit et pro suo cultu eas clericis ac ministris ecclesiae assignavit et concessit, excogitata fraude maligna aliquando malitiose domini praediorum et alii impediunt impedirive faciunt seu procurant viros ecclesiasticos ad quos spectat perceptio decimarum eorumve procuratores vel ministros quominus huiusmodi decimas percipere et colligere possint, inire et abducere libere, integre et quiete ac eisdem gaudere sine quocunque impedimento vel sine alicuius pecuniae vel alterius rei exactione vel donatione; alii vero in viros ecclesiasticos ea occasione quod iura sua ecclesiastica in foro ecclesiastico prosequantur aut fuerint prosecuti, ut tenentur, indictant seu indictari vel attachiari procurant, et clericos in strata publica ac domiciliis incedentes et existentes capiunt iniuste et detinent ac incarcerant, donec finem vel redemptionem fecerint, bona huiusmodi captorum sibi appropriant et in usus suos convertunt, aut eis alia gravamina inferri faciunt vel procurant in casibus omni iure reprobatis vel saltem non permissis, unde maximas iacturas et pericula inevitabilia incurrunt; universos et singulos huiusmodi instigatores, impeditores, captores et alios supradictos, per quorum nefandas machinationes ecclesiis vel earum rectoribus, vicariis aut eorum ministris seu quibuscunque viris ecclesiasticis seu eorum ministris quicquam damni inferatur aut subtrahatur honoris, ut praemittitur, praesentis declaratione concilii pronuntiamus vinculo excommunicationis esse innodatos, ac loca et terrae huiusmodi capientium in quibus huiusmodi clerici capti et incarcerati detinentur sint et remeaneant interdicta. Sic publice interdicta fore denuntientur per ordinarios locorum donec ipsis abeundi libera pateat facultas et pristinae libertati cum bonis et damnorum satisfactione plene fuerint restituti, ipsique capientes et detinentes et huiusmodi terrarum inhabitatores, huiusmodi durante interdicto, omni careant ecclesiastica sepultura et aliis sacramentis ecclesiae, baptismo parvulorum et paenitentiae morientium dumtaxat exceptis.</p>
                </div>
                <div>
                    <head>Capitulum 2</head>
                    <p>(2) De immunitate ecclesiae.[6]</p>
                    <p>Cum ad immunitatem ecclesiae confugientibus aliquando propter arctam custodiam quae apponitur circa ipsos vix in alimentis valeant subveniri, et aliquando confugientes huiusmodi ab ecclesiis vel coemeteriis vel via publica post abiurationem terrae violenter extrahuntur ac sic extracti in praeiudicium immunitatis ecclesiasticae crudeliter occiduntur; statuimus quod omnes qui talibus confugientibus, quos ecclesia tueri tenetur, alimenta impediunt ministrari et illos qui huiusmodi confugas ab ecclesia vel coemeteriis vel alio quocunque loco ecclesiastico immunitatem habente, cum tunc sub protectione ecclesiae consistant, vel a via publica post abiurationem terrae, ut est dictum, extrahere vel extractos occidere praesumpserint, maioris excommunicationis sententiam incurrant ipso facto.</p>
                </div>
                <div>
                    <head>Capitulum 3</head>
                    <p>(3) De locis clericorum contra voluntatem eorum non ingrediendis.[7]</p>
                    <p>Item ordinamus et statuimus quod omnes qui de domibus maneriis, grangiis et aliis locis bona ad archiepiscopos, episcopos et alios viros quoscunque ecclesiasticos spectantia vel ad personas ecclesiasticas seu ad ipsas ecclesias pertinentia quicquam praeter voluntatem dominorum vel ipsorum qui sint huiusmodi rerum custodes deputati subtrahere, abstrahere, consumere vel contractare praesumpserint, abstrahi vel consumi aut contractari consensum fecerint, seu huiusmodi consumptionem, abstraxionem, contractationem suo nomine vel a familiaribus factam ratam habuerint, sacri approbatione huius concilii provincialis pronuntiamus et declaramus ecclesiasticae immunitatis existere violatores et sententiam maioris excommunicationis contra huiusmodi violatores in constitutionibus nostris et praedecessorum nostrorum et auctoritate praesentis concilii latam incurrant ipso facto, rege, regina et eorum liberis dumtaxat exceptis.</p>
                </div>
                <div>
                    <head>Capitulum 4</head>
                    <p>(4) Ne religiosi inducant aliquos ad eligendum apud eos sepulturam aut certa sacramenta laicis ministrent.[8]</p>
                    <p>Item, licet explorati iuris sit[9] quod viris religiosis cuiuscunque status vel conditionis existant sub certis poenis et censuris in sacris canonibus contentis sit inhibitum ne aliquos ad vovendum, iurandum vel fide interposita seu aliter promittendum, inducant ut apud eorum ecclesias sepulturam eligant vel iam electam ulterius non mutent, aut laicis sacramentum unctionis extremae vel eucharistiae ministrare matrimoniave solemnizare, non habita super his rectoris vel vicarii aut parochialis presbyteri licentia speciali, aut qui excommunicatos a canone praeterquam in casibus a iure permissis vel per privilegia sedis apostolicae concessis eisdem vel a sententiis per statuta provincialia aut synodalia promulgatis seu, ut verbis eorum utamur, a poena et a culpa absolvere quemquam praesumpserint, excommunicationis sententiam incurrant ipso facto per sedem apostolicam dumtaxat absolvendi; nonnulli tamen sub quodam devotionis velamine et sanctitatis suis ausibus temerariis contra praemissa facere, inducere et procurare abiecto iuris tramite non verentur; auctoritate sacri praesentis concilii statuimus et ordinamus quod quilibet dioecesanus singulis annis in populo in lingua materna ac de huiusmodi delinquentibus solertem faciat inquisitionem, et si quos in praemissis canonum invenerit transgressores, ipsos censuras in iure statutas incurrisse, pronuntiare non differat et ipsos sic involutos in singulis ecclesiis supradictis nominatim et nihilominus omnes sic delinquentes in genere per parochiales presbyteros quater in anno publice faciat denuntiari.</p>
                </div>
                <div>
                    <head>Capitulum 5</head>
                    <p>(5) De peccatis in quibus paenitentiarius absolvere non potest.[10]</p>
                    <p>Item sacri praesentis auctoritate concilii inhibemus ne quis de nostris paenitentiariis et omnibus aliis conspiratores periuros falsos assisores, qui prece vel pretio, affectione vel odio aut promissionibus corrupti contra iustitiam in alterius praeiudicium damnum seu exhaeredationem scienter falsum dixerint seu hoc procuraverint, item clericorum indictatores et procurantes praeter licentiam loci dioecesani sine speciali licentia eisdem literatorie et nominatim concessa, praeterquam in mortis articulo, absolvant; quodsi convalescant eis iniungant ut veniant ad dioecesanum loci, paenitentiam salutarem super hoc recipiendi.</p>
                </div>
                <div>
                    <head>Capitulum 6</head>
                    <p>(6) Ut nullus inferior episcopo absolvat ab homicidio.[11]</p>
                    <p>Item absolutionis ab homicidio voluntario tam publico quam occulto solis episcopis extra mortis articulum reservamus; per quod homicidiorum audaciam refrenare intendimus, et non maiori reverentiae in aliquo derogare.</p>
                </div>
                <div>
                    <head>Capitulum 7</head>
                    <p>(7) Ut nullus consignet procuratorium ad alicuius petitionem nisi constet petentem vocari nomine quo se dicit nominatum.[12]</p>
                    <p>Item ex horrenda quorundam malitia perpendimus accidisse quod aliquo possessore ecclesiastici beneficii in remotis agente aliquis dolosus ipsius adversarius beneficium domum eius vel rem aliam contra inhibitionem Domini et sacrarum sanctionum, avaritiae caecitate concupiscens, spiritu satanico se in lucis angelum[13] transfigurans, fingit mendaciter praedictum absentem vocari coram iudice et se ipsius procuratorem existere et vocari nomine absentis ad causam eius in iudicio defendendam, praetendens autem falsum procuratorium alicui decano rurali vel alio superiori forsitan supplicans in haec verba: Quia sigillum meum pluribus est incognitum, peto ut sigillum auctoritatis vestrae huic procuratorio meo apponatis; et sic data mercede iniquitatis obtinet quod requirit.</p>
                    <p>Deinde vero obtento falso procuratorio cum altero se ipsius fingente adversarium fraudulenter et mendaciter litem ingreditur et hac fraude procedens possessionem beneficii nanciscitur per sententiam, vero Domino cuius status sic periclitatur de facto hoc penitus ignorante.</p>
                    <p>Volentes igitur tam detestandis fraudibus in quantum est possibile obviare statuimus ut nullus decanus, archidiaconus vel eius officialis vel officialis episcopi sigillum officii sui alicui procuratorio apponere praesumat nisi hoc petatur ab eo publice in iudicio vel extra iudicium, nisi is qui procuratorem constituit, quem constat verum esse Dominum, praesens personaliter sub laudabili testimonio hoc requirat, ut fraus qualibet excludatur.</p>
                    <p>Quicunque vero decanus, archidiaconus vel eorum officialis seu officialis episcopi ex certa malitia contrarium fecerint, per triennium ipso facto ab officio et beneficio sit suspensus; quicunque advocatus seu procurator huiusmodi facinus fieri procuraverit, ipso facto sententiam excommunicationis incurrat et ab officio postulandi ut inhabilis per quadrennium sit suspensus, nihilominus aliter puniendus secundum loci dioecesani arbitrium.</p>
                </div>
                <div>
                    <head>Capitulum 8</head>
                    <p>(8) Ut non fiant inquisitiones de beneficiis nisi in capitulis, possessore ad id vocato.[14]</p>
                    <p>Item ad elidendum fallacias iniquorum sagaci est studio laborandum cuilibet iustitiae amatori, ne si torpescat rectorum industria simplicitas adversantium supplantetur et succumbat veritas falsitati.</p>
                    <p>Sane ex relatione multorum accepimus quod quidam in absentis beneficium oculos cupiditatis iactantes novos fingentes rumores asserunt mortuum esse beneficij possessorem, et procurant se per patronos eiusdem ad illud praesentari et clandestinas inquisitiones fieri de eodem; sicque nonnunquam possessionem eiusdem subdole nanciscuntur, iustis et veris ipsorum beneficiorum possessoribus penitus ignorantibus.</p>
                    <p>Ex quibus multa mala provenire didicimus et ipsi vero[15] rectores eorundem gravia dispendia patiuntur.</p>
                    <p>Statuimus et perpetuo ordinamus ut nullus cui ex debito officii sui huismodi inquisitiones competit facere inquisitionem faciat vel capiat super vacatione cuiusvis beneficii nisi publice in pleno loci capitulo, eo qui possessioni ecclesiae incumbit vocato legitime sub tanti temporis spatio quo possit sibi de prudentium virorum consilio prospicere et defensioni status sui sufficienti remedio providere.</p>
                    <p>Super vacatione vero beneficii quod de iure et de facto vacare praetenditur in pleno loci capitulo per rectores et vicarios eiusdem loci, capellanos et alios viros fidedigniores patriae si rectores et vicarii abfuerint, per quos rei veritas melius poterit indagari, vocatis vocandis facta proclamatione publica in beneficio vacante de die et loco huiusmodi inquisitionis faciendae per totam nostram provinciam amodo fiant inquisitiones.</p>
                    <p>Quicquid autem contra prasentis concilii ordinationem fuerit attemptatum decernimus non tenere, et clandestinam inquisitionem ut praemittitur capientes ad arbitrium dioecesani fore puniendos, et ipsum ambitiose adepto suo perpetuo fore excludendum.</p>
                </div>
                <div>
                    <head>Capitulum 9</head>
                    <p>(9) Ne clerici beneficiati vel in sacris constituti laicorum ballivi vel seneschalli</p>
                    <p>existant.[16]</p>
                    <p>Item ceterum praesenti sacro concilio statuimus ne clerici beneficiati aut in sacris ordinibus constituti seneschalli laicorum aut ballivi sine licentia dioecesani seu quovismodo amodo existant nec iurisdictiones exerceant saeculares; quodsi contra hoc attemptare praesumpserint, per loci dioecesanum acriter puniantur et mulctentur.</p>
                </div>
                <div>
                    <head>Capitulum 10</head>
                    <p>(10) Ut decani rurales causas matrimoniales tractare non praesumant.[17]</p>
                    <p>Item quoniam in causis matrimonialibus magna est discussio necessaria, unde eas a simplicibus est grande periculum pertractari; statuimus ut decani rurales nullam causam matrimonialem decetero audire praesumant nec earum examinatio nisi viris discretis committatur, quibus assidentibus, si commode fieri potest, debito fine terminentur.</p>
                </div>
                <div>
                    <head>Capitulum 11</head>
                    <p>(11) De oblationibus factis in capellis matrici ecclesiae restituendis.[18]</p>
                    <p>Item sacro praesenti concilio statuimus et districte praecipimus quod capellani ministrantes in capellis quae salvo iure matricis suae parochialis ecclesiae qualitercunque sunt concessae oblationes universas et cetera omnia quae ipsis non recipientibus ad parochialem ecclesiam pervenire deberent rectoribus parochialis ecclesiae vel vicariis, si hoc sibi ex assignatione portionis suae debeatur, integraliter restituant; quodsi hoc facere contempserint, donec realiter satis[19]fecerint a celebratione divinorum sint suspensi.</p>
                </div>
                <div>
                    <head>Capitulum 12</head>
                    <p>(12) Ne religiosus admittatur executor testamenti.[20]</p>
                    <p>Item quoniam[21] religionis sinceritas ab omni saecularis implicationis malitia est eo solicitius servanda quo devotionis sanctae simplicitas facilius retardatur cum in curis sincerae mentis oculus distractus ab unitatis studio sit praepeditus; praesentis auctoritate concilii statuimus ut nullus religiosus admittatur executor alicuius testamenti nisi suus superior caveat sufficienter pro religioso huiusmodi, quod ultimam voluntatem defuncti cuius fuerit executor fideliter exequatur et reddat integre suae administrationis rationem et de damnis, si quae per ipsum evenerint, loci ordinario absque difficultate respondeat; nec aliter de executione vel distributione se intromittat, sub poena anathematis inhibemus.</p>
                    <p>Sane qui sufficienter cavere nequeunt, sciant se tam ab executione quam administratione sive distributione bonorum huiusmodi praesentis definitione concilii perpetuo alienos.</p>
                </div>
                <div>
                    <head>Capitulum 13</head>
                    <p>(13) De testamentis.[22]</p>
                    <p>Item cum in concilio Casseliensi per archiepiscopos, episcopos et alios de consensu illustris regis Angliae et domini Hiberniae legatorum domini papae, comitum, baronum, procerum, clerique et populi Hiberniae fuisset et sic ordinatum, concessum et statutum quod universi fideles in infirmitate positi confessore suo et vicinis astantibus cum debita solemnitate testamentum condant et bona sua mobilia, dummodo uxores et liberos habeant, aere alieno et servientium mercede exceptis in tres partes dividant, unam liberis et alteram uxori legitimae et tertiam propriis exequiis relinquentes; et si forte legitimam prolem non habuerint, inter ipsum et uxorem suam bona ipsa in duo media dividantur; et si legitima uxor decesserit, inter ipsum et liberos bipartiri debent; nonnulli tamen non sine temeritatis audacia huiusmodi ordinationem, concessionem et statutum infringere moliuntur; praesentis auctoritate concilii statuimus ne quis alicuius solutae vel coniugatae mulieris seu cuiusvis alterius impediat seu perturbet, impediri vel perturbari faciat vel procuret cuiusvis testamenti liberam factionem; quod si fecerit, sciat se maioris excommunicationis sententiam incurrisse ipso facto, a qua per loci dioecesanum tantummodo absolvatur.</p>
                </div>
                <div>
                    <head>Capitulum 14</head>
                    <p>(14) Sententia generalis.[23]</p>
                    <p>Item auctoritate praesentis concilii excommunicamus omnes illos et singulos qui pacem regis et regni Angliae et domini Hiberniae perturbare aut libertates ecclesiasticas infringere seu possessiones ecclesiasticas ausu temerario invadere aut ad bona ecclesiastica manus iniuriosas extendere praesumpserint in praeiudicium ecclesiasticae libertatis; necnon omnes illos et singulos qui per praedicationes vel[24] suasiones publicas vel occultas ad pugnandum et guerram movendum in regem eundem vel populum suum sibi subiectum in dicta terra Hiberniae palam vel occute inducunt et nihilominus non timentes animas decipere talium eos qui suis in hac parte sinistris suggestionibus adquiescunt et a perpetratis ac etiam perpetrandis huiusmodi prosecutione guerrarum homicidis, incendiis, sacrilegiis et rapinis absolvere propria temeritate praesumunt, cuiuscunque status, gradus, conditionis et ordinis aut dignitatis existant; et illos qui in ecclesiastica beneficia per laicalem potestatem se intrudunt et ea per laicalem potestatem iniuste detinent occupata.</p>
                </div>
                <div>
                    <head>Capitulum 15</head>
                    <p>(15) De vita et honestate clericorum.[25]</p>
                    <p>Item statuimus et ordinamus quod omnes clerici qui gaudere voluerint privilegio clericali tonsuram decentem et coronam competentem in capite deferant, maxime coram suis ordinariis, in ecclesiis et congregationibus clericorum; non erubescant ipsius portare signa qui pro eis spineam non dedignabatur portare coronam, factus pro nobis oboediens usque ad mortem ut eis resurrectionis tribueret esse participes aeternae.</p>
                    <p>Si quis vero clericorum contra hoc attemptare praesumpserit, per ordinarium loci graviter puniatur.</p>
                </div>
                <div>
                    <head>Capitulum 16</head>
                    <p>(16) De impedientibus iurisdictionem ecclesiasticam.[26]</p>
                    <p>Item sacro praesenti concilio ordinamus et statuimus quod si quis archiepiscopum, episcopum, archidiaconum, suosve officiales commissarios vel eorum ministros pro eo quod eum pro suis culpis, peccatis vel excessibus in his quae ad forum ecclesiasticum pertinent, suspenderit, excommunicaverit seu eius terram ecclesiastico mediante iustitia subposuerit interdicto ad examen vetitum traxerit seu in foro laicali ea de causa indictaverit vel vexaverit, ipso facto maioris excommunicationis sententia sit innodatus.</p>
                </div>
                <div>
                    <head>Capitulum 17</head>
                    <p>(17) De eodem.[27]</p>
                    <p>Item statuimus sub poena excommunicationis maioris quod nullus virum ecclesiasticum ad publicum officium, quod sine ordinis sui vel status aut iuris offensa vel sine nota irregularitatis exercere non potest, per captionem bonorum vel alia amerciamenta assumere compellat; quam contravenientes incurrere volumus ipso facto.</p>
                </div>
                <div>
                    <head>Capitulum 18</head>
                    <p>(18) De sepulturis et aliis contentis in statuto.[28]</p>
                    <p>Item statuimus et ordinamus quod nullum officium spirituale alicui detur ad firmam, nec quod sepultura vel aliquod sacramentum ecclesiae pro aliquo debito cuiquam denegetur.</p>
                    <p>Et si quis contra haec attemptare praesumpserit, ad arbitrium dioecesani sui graviter puniatur.</p>
                </div>
                <div>
                    <head>Capitulum 19 </head>
                    <p>(19 )De immunitate ecclesiae.[29]</p>
                    <p>Item statuimus et ordinamus quod laici iudicia saecularia vel attachiamenta in ecclesiis vel coemeteriis vel solo ecclesiae nullatenus exerceant; et si contra hoc fecerint vel attachiaverint, ipso facto sint excommunicati.</p>
                </div>
                <div>
                    <head>Capitulum 20</head>
                    <p>(20) Ne capellani adittantur sine cartis ordinum.[30]</p>
                    <p>Item statuimus et ordinamus quod nullus capellanus alienigena seu indigena incognitus ad celebranda divina infra nostram provinciam, nisi prius de suis ordinibus literatorie constiterit seu per testes fidedignos fidem fecerit, quovismodo recipiatur.</p>
                    <p>Nec aliquis laicus alienigena de partibus remotis ad nostram accedens provinciam, nisi prius quod solutus fuerit in forma iuris constiterit, ad solemnizandum matrimonium infra nostram provinciam quovismodo admittatur.</p>
                    <p>Et si quis contra hoc fecerit, graviter puniatur.</p>
                </div>
                <div>
                    <head>Capitulum 21</head>
                    <p>(21) De infamantibus.[31]</p>
                    <p>Item omnes illi qui odio vel lucri causa alium penes aliquos alios apud quos prius non fuerit defamatus falso et malitiose defament super criminibus, pro quibus mors vel exilium aut membrorum mutilatio vel exhaeredatio seu maioris partis bonorum suorum spoliatio sequi deberet, si iudicialiter convinceretur, maioris excommunicationis sententia ipso facto sint innodati.</p>
                </div>
                <div>
                    <head>Capitulum 22</head>
                    <p>(22) De electione decanorum.[32]</p>
                    <p>Item ordinamus et praesentis concilii auctoritate statuimus quod illi qui decanos rurales eligunt pro huiusmodi decanis ruralibus, si in officio maleversati fuerint seu de perquisitis et synodalibus loci dioecesano minime satisfecerint, pro illis respondeant et satisfaciant competenter; et si per ministrum fuerit mutatus quod ipse respondeat pro assumpto.</p>
                </div>
                <div>
                    <head>Capitulum 23</head>
                    <p>(23) De quaestoribus.[33]</p>
                    <p>Item quia eleemoysinarum quaestores nonnullas abusiones in suis praedicationibus proponunt ut decipiant simplices tantum et nonnulla alia bona subtili vel fallaci potius ingenio extorqueant, nonnulla etiam mala in deceptionem animarum multiplicem perpetrantur; statuimus et ordinamus quod nullus amodo quaestor sine literis archiepiscopi vel dioecesani admittantur quovismodo; et ut salubrius animarum provideatur saluti, statuimus quod verba decretalia epistolae infrascripta inserantur: Quia, ut ait apostolus, omnes statuemur ante tribunal Christi recepturi ut in corpore gessimus, sive bonum luerit sive malum,'[34] oportet nos messionis diem extremae misreicordiae operibus praevenire ac aeternorum intuitu seminare in terris quod reddendo Domino multiplicato fructu recolligere debeamus in caelis, firmam spem fiduciamque tenentes quoniam qui parce seminat parce et metet, et qui seminat in benedictionibus de benedictionibus et metet vitam aeternam, et ad aliud proponendum, nisi fuerit licitum et canonicum, nullo modo admittatur.</p>
                    <p>Sacerdotes vero qui alio modo quam supradicto quaestores ad praedicandum voluntarie et scienter admittunt per annum a celebratione divinorum ipso facto sint suspensi, et ipsi quaestores si contra praemissa aliquid attemptaverint ipso facto sint excommunicati.</p>
                    <p>Et si per quadraginta dies perseveraverint, ad significationem episcoporum capiantur et incarcerentur quousque de talibus aliud fuerit per loci dioecesanum dispositum.</p>
                    <p>Quascunque literas huiusmodi quaestoribus hactenus concessas revocamus, praemissarum sententiarum relaxatione sive absolutione loci dioecesano reservata; et capellani pecuniam ea occasione receptam ecclesiis cathedralibus restituant triplicatam.</p>
                </div>
                <div>
                    <head>Capitulum 24</head>
                    <p>(24) De celebratione in ecclesiis cathedralibus dierum exitus sanctorum patronorum earundem.</p>
                    <p>In medio pectoris nostri Beati Patricii Hiberniae apostoli et patroni memoriam revolvimus qui divina disponente clementia populum Hibemicanum ad fidem convertebat, nonnulla etiam monasteria et ecclesias suis construxit temporibus et multimodis coruscavit miraculis; cuius doctrina, vita et sanctitate Hibemicana fulget ecclesia aliisque multis insigniis decoratur et privilegiis.</p>
                    <p>Ipse nos fovet, ipsiusque meritis et intercessionibus assiduis indies iuvamur et refocillamur, et digne ad sui honoris gloriam et laudem quilibet Catholicus oculos sui cordis et mentis convertere astringitur.</p>
                    <p>Idcirco dignum prorsus arbitramur ut fidelis populus prona voluntate tam excelsi, tam gloriosi patroni nostri memoriam cordialius rememoret ad divinam misericordiam pro peccatis impetrandam.</p>
                    <p>Sacri prasentis approbatione concilii ordinamus et statuimus quod qualibet hebdomada extra Quadragesimam solemnis fiat commemoratio Sanctissimi Patricii patroni nostri per totam provinciam Dubliniensem in aliqua feria vacante cum regimine chori, et quod dies exitus sui ab hoc ergastulo sanctissimus sub duplici festo perpetuis temporibus celebretur.[36]</p>
                    <p>Volumus insuper et sacri huius approbatione concilii statuimus et ordinamus quod aliarum ecclesiarum cathedralium nostrae provinciae in suis dioecesibus dies exitus patronorum earundem, videlicet Sanctae Brigidae in Darensi,[37] Sancti Cannici in Ossoriensi,[38] Sancti Laceriani in Leighlinensi,[39] et Sancti Edani confessoris in Femensi[40] dioecesibus sub duplici festo, et per totam provinciam Dubliniensem cum regimine chori solemniter celebrentur; ac etiam quod subditi cuiuslibet ecclesiae Cathedralis nostrae provinicae diebus quibus officium patroni ecclesiarum cathedralium earundem sub duplici festo celebratur ab operibus ruralibus prorsus abstineant et debita meditatione ad divini nominis honorem, gloriam et exaltationem suarumque animarum salutem, pro expiatione peccatorum suorum, ad eorum ecclesias conveniant parochiales devote et divinis intersint officiis huiusmodi diebus celebrandis.</p>
                    <p>Item statuimus et ordinamus quod dies exitus Sancti Laurentii quondam archiepiscopi Dubliniensis[41] sub duplici officio et festivae et festa undecim milium virginum[42] et translationis Sancti Patricii.[43] quodlibet sub novem lectionibus solemniter[44] in ecclesiis per totam provinciam nostram celebrentur.</p>
                    <p>Item ordinamus quod ubi est servitium proprium dictorum patronorum copia per dioecesim ad quamlibet ecclesiam cathedralem mittatur, ut dioecesani possint facere de illis distributionem inter illas ecclesias prout decet.</p>
                </div>
                <div>
                    <head>Footnotes</head>
                    <p>[1] fn ref in ed.</p>
                    <p>[2] fn ref in ed.</p>
                    <p>[3] fn ref in ed.</p>
                    <p>[4] fn ref in ed.</p>
                    <p>[5] fn ref in ed.</p>
                    <p>[6] fn ref in ed.</p>
                    <p>[7] fn ref in ed.</p>
                    <p>[8] fn ref in ed.</p>
                    <p>[9] fn ref in ed.</p>
                    <p>[10] fn ref in ed.</p>
                    <p>[11] fn ref in ed.</p>
                    <p>[12] fn ref in ed.</p>
                    <p>[13] fn ref in ed.</p>
                    <p>[14] fn ref in ed.</p>
                    <p>[15] fn ref in ed.</p>
                    <p>[16] fn ref in ed.</p>
                    <p>[17] fn ref in ed.</p>
                    <p>[18] fn ref in ed.</p>
                    <p>[19] [satis]</p>
                    <p>[20] [Ne religiosus admittatur executor testamenti.]</p>
                    <p>[21] [quoniam]</p>
                    <p>[22] fn ref in ed.</p>
                    <p>[23] fn ref in ed.</p>
                    <p>[24] [vel]</p>
                    <p>[25] fn ref in ed.</p>
                    <p>[26] fn ref in ed.</p>
                    <p>[27] fn ref in ed.</p>
                    <p>[28] fn ref in ed.</p>
                    <p>[29] fn ref in ed.</p>
                    <p>[30] fn ref in ed.</p>
                    <p>[31] fn ref in ed.</p>
                    <p>[32] fn ref in ed.</p>
                    <p>[33] fn ref in ed.</p>
                    <p>[34] fn ref in ed.</p>
                    <p>[35] [De celebratione in ecclesiis cathedralibus dierum exitus sanctorum patronorum earundem.]</p>
                    <p>[36] fn ref in ed.</p>
                    <p>[37] fn ref in ed.</p>
                    <p>[38] fn ref in ed.</p>
                    <p>[39] fn ref in ed.</p>
                    <p>[40] fn ref in ed.</p>
                    <p>[41] fn ref in ed.</p>
                    <p>[42] fn ref in ed.</p>
                    <p>[43] fn ref in ed.</p>
                    <p>[44] fn ref in ed.</p>
                </div>
            </div>
        </body>
    </text>
</root>
