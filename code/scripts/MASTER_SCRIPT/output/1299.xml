<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Tours (#1299)</title>
                <recordID>1299</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1228</origDate>
                <dateNotes/>
                <origPlace>Tours (?)</origPlace>
                <diocese/>
                <province>Tours</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Other</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1299</p>
                <p>Year: 1228</p>
                <p>Month: None</p>
                <p>Day: None</p>
                <p>Circa: Yes</p>
                <p>DatingNotes: 1227x1230</p>
                <p>Place: Tours (?)</p>
                <p>Diocese: None</p>
                <p>Province: Tours</p>
                <p>CountryModern: France</p>
                <p>Latitude: 47.393611</p>
                <p>Longitude: 0.689167</p>
                <p>PlaceNotes: Originating location unclear</p>
                <p>Classification: Other</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Avril, Tours, 130-36</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: Yes</p>
                <p>Transcription: Reviewed </p>
                <p>GeneralNotes: Articles sent to Archbishop of Tours in preparation for a provincial council</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>(1) Hec videntur nobis emendatione digna que frequenter in vestra diocesi et aliquibus aliis provincie committuntur, prout audivimus et primo, ut nobis videtur circa judeos, christiane fidei inimicos esset remedium apponendum.</p>
                    <p>Quorum multi in villis et locis parvis habitant, et multos christianos simplices in predictis locis morantes, circumveniunt.</p>
                    <p>Sancte fidei articulos detestantes, ipsos in errores deducunt, intimantes eisdem et significantes, divinam potentiam non attendentes, impossibile esse virginem concepisse, ipsam clauso utero peperisse, necnon sub specie panis esse non posse corporis dominici veritatem.</p>
                    <p>Nonnullas etiam mulieres sibi vicinas et etiam a partibus remotis venientes pro mutuis contrahendis supponunt sibi et sepe impregnant et ad judaizandum in multis inducunt.</p>
                    <p>Nomen Domini, sancte fidei articulos et sacramentorum Ecclesie dicuntur publice blasphemare.</p>
                    <p>Cantilenas in hebraico componunt ne a christianis intelligantur, quas faciunt per suos pueros decantari, quarum tamen regressus in gallico est talis: le grande confods crestiente.</p>
                    <p>Usuras exercent publice contra sacri paginam testamenti et in his a princibus et aliis terrarum dominis sustinentur, qui ab ipsis mercedes recipiunt ut eos in terris suis recipiant et in eis usuras exercere permittant.</p>
                </div>
                <div>
                    <head>Capitulum 2</head>
                    <p>(2) Preterea consideret vestre paternitatis discretio an sit consilium apponendum circa moniales que in prioratibus habitant, ne infinita scandala contra ipsa oriantur, et ex ipsis tota die violantur et impugnantur, et cum gravi scandalo pariunt, etiam ubi duodecim vel tredecim commorantur, quarum etiam partus multotiens suffocatur.</p>
                    <p>Habitant enim in locis remotis, nemorosis, seu solitariis, in quibus habent facultatem cum juvenibus clericis et laicis loquendi et se supponendi eisdem, propter quod videretur expedire quod omnes in monasteriis suis commorarentur, vel saltem sub priorissis antiquis et probatis, triginta vel quadraginta in ceteris locis collocarentur et de bonis prioratuum in quibus quatuor vel sex vel plures consueverint morari provideretur eisdem in locis in quibus contingeret eas poni, premisso tamen quod talis esset numerus earumdem quod eis sufficienter posset providere, cum multe parve domus [] ad committendum illicita provocentur.</p>
                </div>
                <div>
                    <head>Capitulum 3</head>
                    <p>(3) Nonnullis etiam religiosis et etiam aliquibus abbatibus sancti Benedicti expedire videtur circa priores non conventuales dicti ordinis consimile statuendum ob causas predictas vel consimiles, quia infiniti sunt priores non conventuales et monachi commorantes cum eisdem qui valde inhoneste vivunt et quasi nullas religiones observant.</p>
                </div>
                <div>
                    <head>Capitulum 4</head>
                    <p>(4) Insuper, multi sunt patroni clerici et laici capellaniarum qui nunquam personas electas ab eis diocesanis vel aliis prelatis presentant, unde contingit quod multi insufficientes et indigni a dictis patronis in prefatis capellanis ponuntur, quibus etiam diffidentibus patronis ipsi ad ordinem non promoventur, nec capellanis deserviunt, ut tenentur, per que earum fundatores a suis propositis et debitis orationibus defraudantur.</p>
                </div>
                <div>
                    <head>Capitulum 5</head>
                    <p>(5) Item, sunt infiniti excommunicati et quia a secularibus potestatibus non compelluntur, ut debent etiam de jure compelli ad petendum suas absolutiones multi ex ipsis aliquando etiam usque ad decennium in sententiis commorantur, et multi excommunicati decedunt, ad quorum finem in oblivione transeunt, propter longitudinem et temporis cursum, maxime ubi adversarii ad quorum instantiam sunt excommunicati dictas sententias et ipsorum aggravationes non persequuntur.</p>
                </div>
                <div>
                    <head>Capitulum 6</head>
                    <p>(6) Insuper, multi sunt religiosi qui pro exemptis se gerunt, nec requisiti exemptionis sue privilegia exhibere volunt et si contra eos procedatur, processus et sententias in ipsos latas contemnunt, vel in aliquo solum observant, sed quod detestabilius est, qui ordinati sunt, in suis ordinibus ministrant, quecumque in ipsis sunt profanantes divina.</p>
                </div>
                <div>
                    <head>Capitulum 7</head>
                    <p>(7) Item, sunt quidam qui et ipsi in capite tantum sunt exempti, in membris etiam reputant se exemptos contra canonicam institutionem, adeo quod illi, qui in membris commorantur, ordinariis etiam visitantibus obtemperare contemnunt nec volunt in capitulis ad eorum instantiam convenire, et si vocentur coram ipsis ad aliquorum instantias venire contemnunt, si suspendantur vel excommunicentur, ob eorum contumacias, sententias despiciunt, et eis non obstantibus divina celebrare presumunt, dicentes se non posse ab ordinariis ligari.</p>
                </div>
                <div>
                    <head>Capitulum 8</head>
                    <p>(8) Preterea hospitalarii et templarii a suis conservatoribus, executoribus, seu judicibus citationes impetrant ad sacerdotes vel alia mandata exsequanda, eis litteris apostolicis non exhibitis, vel rescriptis quibus utuntur, licet presbyteri ipsa petant, et si eis predictis non exhibitis mandata directa non exsequuntur, statim citantur et vexantur ad loca remota et sepe sibi ignota, etiam redimuntur.</p>
                </div>
                <div>
                    <head>Capitulum 9</head>
                    <p>(9) Item litteras obtinent a predictis conservatoribus, executoribus, judicibus ut citentur vel moneantur cum illis, quos lator presentium nominandos duxerit executori deputato et sic vocari faciunt una cum citatione quinque, decem, duodecim, quinque viginti et ultimo ad loca non insignia, ignota et sepe ultra sex vel septem dietas remota ut sic conventos redimant.</p>
                </div>
                <div>
                    <head>Capitulum 10</head>
                    <p>(10) Insuper, cum in vestris partibus, barones, milites et loca religiosa decimas percipiant, paucissimis ecclesiis parrochialibus remanentibus de eisdem, et solum ex juribus funeratitiis, quasi totam suam substentationem habeant sacerdotes, prefati hospitalarii et templarii impediunt quominus sacerdotes parrochiales de mansionariis seu hospitibus, vel etiam de eis qui eis solvant aliquod annum nomine defensionis quamtuncumque abundantes existant, ratione juris funeratitii habeant ultra XIII denarios Turonenses.</p>
                    <p>Quod si servetur, necesse erit ecclesias in plerisque locis dimittere sine regimine sacerdotis.</p>
                </div>
                <div>
                    <head>Capitulum 11</head>
                    <p>(11) Verum, in vestra provincia, scilicet per totam Britanniam, inolevit curruptela circa quam expediret vobis remedium adhibere, quia diocesani, dum ecclesias ad suos vel alienos spectantes patronatus conferunt, uni rectoriam conferunt et ei curam committunt, tertia portione bonorum ecclesie rectori reservata, residuum vero bonorum predictorum alii nomine perpetue rectorie assignant, nulla causa rationabili exigente et dicto vicario vel rectore ecclesie decedente vel cedente, vicaria si vacet tanquam beneficium alteri assignatur, et alii rectoria cum eam vacare contingit, et sic fit beneficiorum divisio seu sectio contra canonicas constitutiones.</p>
                </div>
                <div>
                    <head>Capitulum 12</head>
                    <p>(12) Judices seculares et potestates circa jura nostra et jurisdictiones, necnon justitias nostras temporales multipliciter nos molestant et libertates antiquas Ecclesie in aliquibus maxime circa bidannos nituntur infringere.</p>
                    <p>Et nos, predicta jura et justitias prout de jure possumus, defendimus et possessiones et quasi libertates Ecclesie, per sententiarum prolationem et animadversiones in baillivos et allocatos eorumdem contra dictos libertates presumentes, prout possumus conservamus, et conservare intendimus, usque ad concilium in quo traditur bidannorum [2] questio super talliis estimatiariis ad instantias principum definiri debere.</p>
                </div>
                <div>
                    <head>Capitulum 13</head>
                    <p>(13) Gravis infirmitas per Dei gratiam nos constrinxit quam longa debilitas est sequuta propter quod, circa ea que vestra reverenda paternitas nobis scripsit non multa potuimus cogitare, verum vestre benignitati placeat, nos habere in hujusmodi excusatos pro Deo, Pater reverende.</p>
                    <p>Negotium Beati Sergii et nostrum, quod tandiu tenetis in pendulo, ad memoriam reducatis, illud accelerantes.</p>
                </div>
                <div>
                    <head>Footnotes</head>
                    <p>[1] removed &lt;&gt; around 'domus'</p>
                    <p>[2] removed &lt;&gt; around 'bidannorum'</p>
                </div>
            </div>
        </body>
    </text>
</root>
