<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Kromeriz</title>
                <recordID>1290</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1349</origDate>
                <dateNotes/>
                <origPlace>Kromĕříž (?)</origPlace>
                <diocese>Olomouc</diocese>
                <province>Prague</province>
                <country>Czech Republic</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1290</p>
                <p>Year: 1349</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Kromĕříž (?)</p>
                <p>Diocese: Olomouc</p>
                <p>Province: Prague</p>
                <p>CountryModern: Czech Republic</p>
                <p>Latitude: 49.298889</p>
                <p>Longitude: 17.393056</p>
                <p>PlaceNotes: Exact location of synod unknown</p>
                <p>Classification: Diocesan</p>
                <p>IssuingAuthority: John VII Volek</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Krafl, Synody, 277-313 [A4]</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Johannes Dei et apostolice sedis gracia episcopus Olomucensis universis abbatibus, prepositis, archidyaconis, plebanis, viceplebanis et aliis ecclesiarum rectoribus totique clero et populo quibuscunque nominibus censeantur per nostram dyocesim constitutis salutem sinceram in Domino caritatem et hiis nostris constitucionibus firmiter obedire.</p>
                    <p>Legitur, quod cum dominus Deus eiecisset primos parentes de paradiso propter suum peccatum, collocavit ante paradisum voluptatis cherubin et gladium flammeum atque versatilem ad custodiendam viam ligni vite [1].</p>
                    <p>Nempe paradisus voluptatis ecclesia Dei est, de qua dicitur in Genesi, plantaverat autem dominus Deus paradisum voluptatis a principio; cherubin vero, qui potestatis plenitudo interpretatur, per quem episcoporum ordo intelligitur, quorum lingwa gladius flammeus dicitur, quia flamma caritatis est ignita; iuxta dictum prophecie: Qui facis angelos tuos spiritus et ministros suos flammam ignis [2] atque versatilem tribuendo quibuslibet secundum merita ad custodiendam viam ligni vite, id est prelatorum precepta, statuta et salutaria monita, per que pervenitur ad vitam salutarem.</p>
                    <p>Ac quia humana natura labilis est ad delicta et dyaboli invidia succrescente, post peccatum confusa est lex nature cum ipsa creatura, Deus deorum dominus, rite ac equo moderamine emisso preordinans ab eterno ingens esse voluit legis conditor, ut se homines recognoscerent et proprium sub legis limitibus arbitrium limitarent in certisque propulsatis insolenciis roboraretur iusticia, vigeret equitas et candor magis enitesceret honestatis.</p>
                    <p>Ceterumque omnium predecessorum nostrorum accio exemplaris nostra debet esse institucio, quia que bonus pater familias gesserit, debet bonus filius imitari nec filius quidquam congrue facere poterit, nisi quod patrem viderit facientem.</p>
                    <p>Nos considerantes, quod licet satis provide per canonica ac deinde provincialia necnon predecessorum nostrorum statuta circa reformacionem morum cleri salubriter sit provisum, attamen, quia lex vel statutum a Deo sufficienter vix vel raro a principio promulgatur vixque per factum aliquid in humanis rebus invenitur nullaque constitucio ad humane nature varietates et eius machinaciones inopinabiles sufficit, quoniam per machinaciones humane sagacitatis, que ad malum prona est et multiplices appetitus noxios obsidat per avaricie cecitatem mentes quandoque sapientum in erroris viam sic adducat, ut, nisi lex limitans et reformans tales affectus noxios restringat ac refrenet, discursus mentis humane iusta racione silogizans ex apparentibus pocius quam existentibus concludere non formidet.</p>
                    <p>Quapropter sub maxima lugubracione degentes noctes insompnes ducimus pastoralis officii onere nostris humeris incumbente oppressi omnipotentis Dei auxilium invocantes quo nostris subditis, ut ab huius varietatibus illicitis sibi ipsi consulere sciant abstinendo et errandum obliquitates de iusticie et veritatis propallacione in aliis ostendere valeant et vitare, ideoque quasdam nostras constitutiones necessarias, prout rerum experiencia nos docuit prioribus annectentes non novitatis alicuius contemptibus inducti, sed veteribus fulcimenta prebentes, ut in suis limitibus salubriter perseverent, in hac nostra sancta synodo, cui auctorizante domino presidemus, vestre caritati ad memoriam duximus exhibendas mandantes et volentes, ut vos omnes et singuli vestrum eas benigno suscipientes effectu eis utamini de cetero locis et temporibus, quibus expedit nec quisquam suo sensu, sed in earum limitibus ambulet et ducatur.</p>
                </div>
                <div>
                    <head>Capitulum 1</head>
                    <p>(1) De officio archidiaconi.</p>
                    <p>Cum iuxta dictum Salomonis nemo prudencie proprie inniti debeat, sed quilibet in suis accionibus non suo sensu, sed sacrorum canonum auctoritate duci debeat et ob hoc lex prodita sit et prodatur, ut appetitus noxius sub iuris regula limitetur, per quam humanus genus, ut alterum non ledat, ius suum unicuique tribuat informetur, statuimus et volumus quod iuxta moderacionem factam circa sancte visitacionis officium per sanctissimum patrem in Christo dominum nostrum Benedictum XII, sacrosancte Romane ecclesie summum pontificem per constitucionem suam novellam, que incipit Vas electionis [3] singuli, quorum interest sancte visitacionis officium exercere cum declaracione in eadem constitucione expressum, que incipit: [4] Nostre autem intentionis existit, se regant et dirigant, si penas in eadem constitutione expressas voluerint evitare.</p>
                    <p>Ordinamus eciam et volumus et sub excommunicacionis pena precipimus, quod quilibet archidiaconus nostre dyocesis infra unius mensis spacium sub nostro sigillo eandem constitudonem habere debeat et eam de verbo ad verbum omnibus plebanis sui archidyaconatus requirentibus ipsam dare et exhibere modis omnibus absque diminucione et accretacione, dilacionibus et subterfugiis quibuslibet incongruis penitus postergatis.</p>
                </div>
                <div>
                    <head>Capitulum 2</head>
                    <p>(2) Cum iam dudum sacris constitucionibus laudabiliter sit provisum, quod nullus furtive in dyocesi aliena ordinatus execucionem ordinum sic perceptorum habeat, nisi per suum episcopum secum prius fuerit dispensatum.</p>
                    <p>Quia tamen efficax rei experienda per facti evidenciam nos edocuit, quod nonnulli archidyaconi per nostram dyocesim constituti inprovide, cum tamen id facere non possint, tales tollerant, eis litteras suas</p>
                    <p>quandoque tollerentur, indulgent et in signum maioris excessus sui concedunt, presentibus inhibemus, ne quisquam talium perhs aliquem archidyaconorum seu plebanorum nostrorum ad execucionem ordinum sic susceptorum admittatur, nisi de dispensacione ordinum sic susceptorum per nos prius facta, per nostras patentes litteras eis fuerit facta plena fides.</p>
                </div>
                <div>
                    <head>Capitulum 3</head>
                    <p>(3) De officio vicarii.</p>
                    <p>Sane iam licet dudum per bone recordacionis dominum Chonradum, predecessorem nostrum, satis provide fuerit constitutum, quod nullus de alia dyocesi per plebanum seu rectorem ecclesie absque licencia episcopi dyocesis pro vicario recipi debeat seu permitti ecclesiastica tractare sacramenta, eciamsi dimissorias suorum habuerif prelatorum certis super hoc penis expressis.</p>
                    <p>Ipsi tamen constitutioni propter transgressorum audaciam consulcius adicendum duximus nostra constitucione presenti, ut nullus talis de cetero pro vicario recipiatur seu ad ministracionem ecclesiasticorum sacramentorum admittatur, nisi prius archidiacono loci presentatus, per ipsum archidiaconum seu eius litteras patentes nobis denuo presentandus, antequam divinis ingerat digno per nos examini subiciendus, an dignus sit ad animarum regimen gubernandum nec tunc eciam cum repertus fuerit, ydoneus recipiatur a quoquam, nisi nostris litteris receptoriis patentibus nostro sigillo roboratis fuerit munitus.</p>
                </div>
                <div>
                    <head>Capitulum 4</head>
                    <p>(4) De festis celebrandis.</p>
                    <p>Capellanorum nostrorum porrectum petitorium continebat, ut ipsis pastoralis debito officii edissere dignaremur, que festa sanctorum per abstinenciam ab omni opere servili annuatim essent per ipsos eorundem subditis indicenda ab ipsisque subditis cum reverenda observanda.</p>
                    <p>Nos eorundem iustis peticionibus inclinati nobiscum et confratribus nostris de capitulo nostro existentibus deliberacione prehabita diligenti ipsis ea duximus presentibus exprimenda, festum videlicet Nativitatis cum tribus diebus sequentibus, Circumcisio, Epyphania, Conversio sancti Pauli, Purificacio, Mathie apostoli, Annunciacio, festum Pasche cum tribus diebus sequentibus, Georgii et Adalberti una die licet in divinis officiis duobus diebus observetur, Marci ewangeliste, Philippi et Jacobi, Invencio sancte Crucis, Ascensio, Penthecostes cum duobus diebus sequentibus, festum Corporis Christi, Johannis Baptiste, Petri et Pauli, Margarethe, Marie Magdalene, Laurencii, Jacobi, Assumpcio, Bartholomei, Nativitas Marie, Wenceslai, sancti Michaelis, Luce ewangeliste, Symonis et Jude, Omnium sanctorum, sancti Cristini, Nicolay, Katherine, Andree, Thome.</p>
                    <p>Verum licet ad predictorum festivitatum solempnitates fidelis quibuslibet teneatur, ut tamen fideles ipsos vestros subditos acceptabiliores reddam ad conplacendum eisdem quasi quibusdam premiis adiectivis indulgenciis videlicet et remissionibus omnibus vere penitentibus et confessis, qui memorata festa et singula eorundem debita observacione festivaverint, XL dies de iniuncta eis penitencia in Domino misericorditer relaxamus.</p>
                </div>
                <div>
                    <head>Capitulum 5</head>
                    <p>(5) De vita et honestate clericorum.</p>
                    <p>Cupientes, ne in agro voluptatis ortus ille, quem noster verus Solomon in solio militantis ecclesie plantavit a procellosis mundi turbinibus et fluctibus elongatum, clericorum videlicet secularium et religiosorum indecorum aliquid obrepat aut viciosum quitquam convalescat in segetem, sed in illo pocius flores honoris et honestatis fructus in ubertate succrescant, statutimus, ut omnes clerici nostre dyocesis de cetero clericaliter viventes coronam et tonsuram rotundam deferant in modum spere, vestem quoque talarem deferant et amplam nec nimia latitudine seu striccione notandam, manicis longis, inswornaciis non utantur nec nodulis in manicis ultra medietatem inter manum et cubitum, calceis eciam perforatis seu incisis, quarum perforacionem in multiplicem supersticiosa curiositas circa clericos pullulans adinvenit, non induantur.</p>
                    <p>Cultellis fixoralibus et peris desuper de argento vel alio metallo circumductis non utantur nec cingulis sericeis nodatis, paliis nodulatis.</p>
                    <p>Item nec ioppas sericeas virgulteas deferant.</p>
                    <p>Panceria eciam et arcus vel balistas per ipsos non deferantur.</p>
                    <p>Item gladiis non utantur, nisi in itinere constituti, quos tamen, cum ad hospicia venerint, statim deponant.</p>
                    <p>Verum quia propter transgrediendum temeritatem et audaciam necesse est, ut non solum simus penarum prohibicione contenti, sed eciam deliquentibus penas imponamus cum et penas suas semper tenere debeant auctores.</p>
                    <p>Volumus, ut contrafacientes ex tunc quocienscunque contravenerint, unam marcam nobis solvere teneantur et talem nobis denuncians et legitime probans siveru clericus sive laycus ex dicta marca unum fertonem a nobis habere debet indilate.</p>
                </div>
                <div>
                    <head>Capitulum 6</head>
                    <p>(6) De ioculatoribus.</p>
                    <p>Huics quoque statuto nostro duximus salubriter annectendum, ut nullus clericorum nostre dyocesis deinceps alicui ioculatori seu mimo ex nupciis sibi transmisso per quemcunque aliquid dare debeat seu possit.</p>
                    <p>Contrarium faciens penas suspensionis quatuor mensium ab ingressu ecclesie incursurus.</p>
                    <p>Insuper eciam prohibemus, ne quisquam clericorum nostre dyocesis cum filio aut filia sua, qui pocius eorum sun pudori quam honori, nupcias seu in eorum nupciis convivia habere audeant publice vel private, cum hec inhonestum dericorum grave scandalum et sanctorum offensam non sit dubium redundare.</p>
                    <p>Alioquin contrafaciens episcopo unam marcam, archidyacono loci unum fertonem solvere sit astrictus et volumus per unum integrum mensem in ecclesia Olomucensi in cappa nigra stare teneatur.</p>
                </div>
                <div>
                    <head>Capitulum 7</head>
                    <p>(7) De maioritate et obediencia.</p>
                    <p>Ceterum ne pretextu carencie sigilli quisquam clericorum nostre dyocesis occasionem habere possit suorum prelatorum mandata non exequendi seu parendi eisdem, statuimus sub pena unius marce nostre camere applicande, ut quilibet rector parrochialis ecclesie vel eius conventor infra duorum mensium spacium a publicacione statuti presentis numerandum habere debeat sigillum proprium, nomen suum et ecclesie sue exprimens, si est rector, si vero conventorts fuerit, ipsius nomen eiusdem cognomen.</p>
                </div>
                <div>
                    <head>Capitulum 8</head>
                    <p>(8) De exercicis [5] tornamentorum.</p>
                    <p>Hastiludia et tornamenta clericis, qui sunt in dignitatibus, personatibus vel in sacris ordinibus constituti, hoc edicto nostro perpetuo sibi noverint interdicta, ita quod nulla persona ecclesiastica in dignitate seu personatu aut in sacris ordinibus constituti cum armis vel sine armis ipsa exerceant, et si contrafecerint, excommunicacionis vinculum eo ipso incurrant, quorum absolucionem nobis reservamus.</p>
                    <p>Inferiorum vero ordinum clerici, si talibus se ingesserint, eo ipso per annum integrum inabiles ipso iure fiant ad omne beneficium ecclesiasticum obtinendum.</p>
                </div>
                <div>
                    <head>Capitulum 9</head>
                    <p>(9) De rerum permutacione.</p>
                    <p>Frequens et assidua multorum insynuacio nostris auribus patefecit et rerum experiencia nos edocuit, quod plerique clerici exquisitis fraudibus et apparentibus magis quam existentibus machinacionibus sua beneficia insimul permutare molientes simoniacionem inter se pecunia seu re alia intervencione exercent pravitatem.</p>
                    <p>Verum quia hoc iniquum est et sacris canonibus inimicum et ideo non debere aliquatenus tollerari, duximus providendum, quod de cetero permutaciones ecclesiarum nulle fiant, nisi prius nobis per decanum ruralem loci et duos viciniores et honestiores clericos facta fuerit plena fides, quibus ex causis ipsa permutacio fiat et quod simonia vel paccio alia illicita non intervenerit nullomodo.</p>
                    <p>Alioquin sub alia forma huic contraria sua beneficia per collisionem dimittentes alias ecclesias subintrantes virtute presentis statuti ecclesiis sic habitatis et habituris sint privati.</p>
                </div>
                <div>
                    <head>Capitulum 10</head>
                    <p>(10) Sunt nonnulli eciam clerici, qui patronis sive aliis eorum dominis, quibuscunque nominibus censeantur cum pro eorum non faciunt libitu voluntatis sive in dando eis vel faciendo seu non faciendo ad nutum eorum existant, cogunt eos ad beneficia, que sic ab eis possident permutanda, ex quo gravamina non modica et pericula spiritualibus et temporalibus insurgunt ecclesiarum et personarum eorundem.</p>
                    <p>Nos itaque ad tam detestabile vicium exstirpandum duximus statuendum, quod ipsi clerici talibus coaccionibus non assenciant, sed illud nobis sub excommunicacionis pena, quam ipsos contrafaciendo incurrere volumus ipso facto, denunciare teneantur indilate et patroni vero talia committentes iure presentandi careant ea vice.</p>
                </div>
                <div>
                    <head>Capitulum 11</head>
                    <p>(11) De reliquiis et veneracione sanctorum.</p>
                    <p>Qui suscepto de manu Dominic superne benediccionis premio perhenitate glorie consistunt ad dexteram Dei patris, revera devote metuendi sunt et omni veneracione colendi, ut quanto divina clemencia attencius eorum precibus aurem sue pietatis inclinat, tanto ipsi, qui sunt mediatores Dei et hominum, intercedere pro nobis peccatoribus efficacius inducantur.</p>
                    <p>Inter quos beatissimi e gloriossimi confessores et episcopi Cyrillus et Metudius et patres et apostoli et patroni nostri precipui, qui felicissimum nostre dyocesis et ecclesie fertilitatis agrum et vineam Domini sabbaoth tocius nostre patrie radices ediderunt et palmites multiplicium virtutum, doctrinam longe lateque extenderunt fructus uberes proferentes, ubi flores prodeunt nec arescunt, ubi semina eorum spersa non pereunt, ubi multiplicatis manipulis grana glorie colliguntur.</p>
                    <p>Volentes autem, ut non solum hii beatissimi, sed per loca eorum sue presencie odore glorificato respersi pia et prompta devocione a Christi fidelibus reverentur, ut dum carissimos Dei honoramus amicos, ipsi nos amabiles Deo reddant, quorum nobis patrocinia vendicamus.</p>
                    <p>Statuimus, ut omnes et singuli fratres et subditi nostri per eosdem clarissimos sancte fidei seminatores et plantatores in domo Domini complantati nobiscum iocunda mente suscipiant, que leti referimus, ut totus clerus et populus nostre dyocesis ipsorum festum et diem debeant solempniter VII ydus marcii una nobiscum eisdem digna veneracione per divinorum officiorum celebracionem solempnem devotis mentibus exequi letabundi omnibus et singulis utriusque sexus hominum, qui natalicia et solempnitates dictorum apostolorunr piis ac bonis operibus annuo coluerint, de iniunctis eis penitenciis de misericordia omnipotentis Dei et beati Wenceslai et beatorum patronorum nostrorum auctoritate confisi XL dies misericorditer relaxamus.</p>
                    <p>Statuimus eciam et inviolabiliter precipimus, ut festum sancti Cristini nostri patroni, cuius corpus in nostra ecclesia Olomucensi requiescit, cum commilitibus suis solempniter in crastinum sancti Martini ab omnibus Christi fidelibus utriusque sexus nostre dyocesis sub excommunicacionis pena festivent, eciam in ecclesiis sub duplici officio observetur.</p>
                    <p>Insuper statutimus et ordinamus, ut festum Cordule, virginis sancte, annuatim in die XI milia virginum solempniter festivetur.</p>
                    <p>Verum quia eadem die ob divinorum et officii celebracione diei eiusdem speciale singularis ipsius sancte Cordule, cuius corpus eciam in nostra ecclesia Olomucensi requiescit, commemoracio et honoris seu reverencie exhibicio fieri non potest, ut die proxima inmediate subsequenti incipiendo a vespera usque ad vesperamds officium de ipsa sancta Cordula solempniter sub duplici officio in ecclesiis peragatur, ut eius pro nobis supplicacionibus effectus augeatur, cuius summus patrociniis commendati.</p>
                </div>
                <div>
                    <head>Capitulum 12</head>
                    <p>(12) De veneracione et indulgencia sacri corporis Christi etc.</p>
                    <p>Illius, cuius nomen quando recolitur, saltim genua cordis flectere debemus et in cuius nomine omne genu celestrium, terrestrium et infernorum flectitur, corpus sacratissimum, cuius digne veneracionis fragilitas humana non sufficit, cum sit memoriale sacratissimum salvificum, in quo gratam redempcionis nostre recensemus memoriam, in quo a malo retrahimur et in bono confirnamur et ad virtutum ac graciam proficimus incrementa, cum ad infirmos extra septa ecclesie deportatur, veneracione mandamus solita venerari videlicet, ut presbyter indutus superpelicio cum stola circa collum porte ad infirmum, nisi loci distancia et temporis qualitas secus exposcat, clericus vero precedens tyntinando cum lumine et cum lumine et campanella et obviantes genuflectant et dicentibus devote oracionem dominicam cum Ave Maria, viginti dies de iniuncta eis penitencia misericordider relaxamus.</p>
                    <p>Dum sole splendente ipsam sanctam eukaristiam sicut predicitur, contigit deportari.</p>
                    <p>Nocturnali vero tempore dum corpus ipsum dominicum per sacerdotem, ut supra, ad infirmos deferri contingerit, qui facibus luminaribus et aliis lucem ministrantibus sacerdoti eukaristiam deferenti salvum iter prebuerint per fenestras, si alias comode non poterint ministrantes quinque.</p>
                    <p>Qui vero sacerdotem sic ipsum corpus dominicum deferentem ab ecclesia usque ad infirmum cum lumine conduxerit, deinde domos proprias redeuntes, decem.</p>
                    <p>Qui vero redierint usque ad ecclesiam atrium cum eodem, quindecim.</p>
                    <p>Qui autem de ecclesia usque ad infirmum et ab inde redeuntem ipsis plebizanis associaverit, XL indulgenciarum dies beatorum Petri et Pauli apostolorum patronorum ecclesie confisi suffragiis de iniunctis penitenciis presentibus misericorditer relaxamus.</p>
                    <p>Insuper hiis, qui in elevacione hostie salutaris humiliter et devote se a tempore, quo per ministrum altaris et ipsius hostie salutaris reverenciam et honorem lumen accenderint usque post elevacionem tam corporis Christi quam et sanguinis dominici genua devote flexerint et inclinaverint, decem dies de iniunctis penitenciis in Domino relaxamus.</p>
                    <p>Ut autem ad premissa et quelibet premissorum Christi fideles comodius se aptare possint et valeant, volumus et mandamus, quod cum ipsa sancta eukaristia deferenda fuerit ad infirmos, aliqua campana, que ab hominibus audiri possit, iteratis vicibus sonariter compulsetur ad hunc actum specialiter designanda.</p>
                    <p>Penas presbyterorum contrarium facientes nostro arbitrio reservantes.</p>
                </div>
                <div>
                    <head>Capitulum 13</head>
                    <p>(13) Alma mater ecclesia plerumque nonnulla racionabiliter ordinat et consulte, que postmodum swadente subiectorum comoda consulcius ac racionabilius revocat in melius ve commutat.</p>
                    <p>Verum licet solempnitates dedicacionum ecclesiarum per annos singulos sint solempniter celebrande ipso domino exemplum dante, qui ad festum dedicacionis templi omnibus id faciendi formam dans cum reliquis populis eandem festivitatem celebraturus adinvenit, sicut scriptum est: facta sunt [6] encenia Iherosolimis et yemps erat et Ihesus ambulabat in porticu' Salomonis.</p>
                    <p>Volumus et presentibus inviolabiliter statuimus, ut non obstante observacione hactenus habita, festum dedicacionis ecclesie, sponse et matris nostre Olomucensis, proxima dominica post octavas corporis Christi annis singulis solempniter celebretur et ab omnibus et singulis Christi fidelibus votivis cordis affectibus et corporalium laborum, itineribus affectibus sinceris devotissime frequententur.</p>
                    <p>Nunc vero omnibus penitentibus et contritis ipsam matrem nostram ecclesiam eadem die et qualibet dierum sequendum inter octavas dedicacionis frequentantibus et visitantibus eius stipendiorum spiritualium merces non desit proficua XL dies de iniuncta eis penitencia rnisericorditer in Domino relaxamus.</p>
                </div>
                <div>
                    <head>Capitulum 14</head>
                    <p>(14) De imminucione ecclesiarum.</p>
                    <p>Licet canon provincialis statuti felicis recordacionis domini Bernheri, archiepiscopi Maguntinensis, satis provide sub pena excommunicacionis iam late sentencie statuerit, ut si quando spolium ecclesiasticorum bonorum factum fuerit vel personam ecclesiasticam captivam ad aliquem locum deduci contigerit, ex tunc sacerdotes hoc scientes non expectato super eo superiorum mandato abstinere debeant a divinis.</p>
                    <p>Quia tamen sicut facti nos evidencia edocuit, nondum plene contra eorundem spoliancium temeritatem et audaciam est provisum.</p>
                    <p>Quia contra huiusmodi constitucionem exquisitis fraudibus facere mollientur; verum quia tanto maior erit predictorum confusio, quanto fuerit ipsorum culpa patencior, volumus et statuto mandamus presenti et adicimus, ut ad quemcunque locum deinceps predicti spoliatores seu captivatores talium personarum declinaverint vel eciam ipsum spolium deductum fuerit, quamdiu ipsi ibi permanserint, eo ipso cessetur a divinis, donec ipsum spolium plene et integraliter fuerit restitutum aut de ipso alias congrue satisfactum.</p>
                </div>
                <div>
                    <head>Capitulum 15</head>
                    <p>(15) Ne clerici ignoti et apostate secularibus negociis se immisceant.</p>
                    <p>Ut periculosa vagandi materia eo amplius de cetero religionis seu professionis habitum dimitentibus occasio subtrahatur, quo minor ipso subfuerit materia discurrenda, quenm plerisque aditum prebet, statuimus, ut deinceps nullus plebanorum vel alius quicunque clericus apostata cuiuscunque ordinis pro socio in sua ecclesia recipiatur et eum scienter retinens preter penam a iure scriptam unam marcam nobis et archidyaconons loci unum fertonem solvere teneatur.</p>
                    <p>Similem penam decanus et plebanus vicinior hoc sciens et hoc nobis denunciare dissimulans incursurus.</p>
                </div>
                <div>
                    <head>Capitulum 16</head>
                    <p>(16) De magistris.</p>
                    <p>Quia sepe super eligendo scolarium rectore inter plebizanos et ipsarum ecclesiarum rectores suscitatur materia quescionis ipsam, quantum est nobis possibile, decidere cupientes, statuimus, ut magistri scolarum disposicio, eleccio vel ordinacio, cum fuerit facienda, de cetero libere ad parrochialem rectorem seu eius vicarium perpetuum debeat pertinere, alias ordinacio vel eleccio de magistro facta, nisi ipsorum consensus accesserit, sit irrita ipso facto nec ipsi pro magistro, nisi voluerit, habere teneantur.</p>
                    <p>Statuimus eciam, quia plerumque ipsis rectoribus ecclesiarum suarum ad plenum et singula incumbencia onera supportanda non sufficiunt faculates, ut nullus de cetero in aliqua ecclesia parrochiali nostre dyocesis magister czeche, qui alias vitricus vocatur ecclesie, eligatur sine scitu plebani loci sive convertoris illius, qui eciam debet esse fidelis et iuratus ecclesie, suum officium fideliter exercere volentes, ut de hiis, que per ipsum questuando cum tabula per ecclesiam ex oblacionibus fidelium fuerint comportata in festivitatibus subsequentibus, videlicet Nativitatis, Pasce, Penthecosten, Ascensionis, quattuor festivitatibus beate Marie virginis, dedicacionis ecclesie, patroni, plebanus inmediate integraliter medietatem habere debeat.</p>
                    <p>In aliis diebus ipsi eis vitrici tribuant iuxta conswetudinem hactenus observatam.</p>
                    <p>De relictis, quoque in pannis pro ornamentis ecclesie de cera pro luminaribus disponendis et quicquid ad certum usum ecclesie fuerit deputatum ipse rector ecclesie nichil habere debeat, sed omnia pro disponencium arbitrio detinentur.</p>
                    <p>De aliis vero legatis sive relictis ipse rector medietatem, sicut et de oblacionibus supra dictum est, debeat habere.</p>
                    <p>In compartatis autem per ipsos vitricos, ut singula prout provenerint, reddant ipsorum conscienciam duximus onerandam.</p>
                    <p>Adicientes, ut ipsi vitrici, seu quocumque alio nomine nuncupantur, singulis Illlorum temporibus anni presentibus tribus melioribus et antiquioribus de parrochia teneantur plenam et integram de universis sic ab ipsis perceptis et in quibuscunque rebus consistant ipsis ecclesiarum rectoribus reddere racionem, alioquin non facientes et viventes a sacramentis removeantur ecclesie et morientes ecclesiastica careant sepultura.</p>
                </div>
                <div>
                    <head>Capitulum 17</head>
                    <p>(17) De Iudeis.</p>
                    <p>Cum per sacrorum canonum statuta laudabiliter provisum fuerit, ut Iudei habitum distinctum deferre debeant, per quem a christianis discerni possent evidenter, alioquin ipsis christianorum communio subtrahi deberet, quia tamen ex huiusmodi nullus hactenuss j aut rarus fructus provenit, quin ymo ipsi Iudei christianorum habitu utantur indistincte, ex quo nonnullas s inconveniencia christiane religioni dinoscitur provenire, nos itaque, quos pastoralis officii sollicitudo astringit, ut in talibus providere debeamus, statuimus, ut iudex sive advocatus et scabini seu iurati locorum deinceps Iudeis capucia deferentibus auffere debeant.</p>
                    <p>Alioquin non prohibentes in vita eorumt e ecclesiasticis careant sacramentis et post mortem ecclesiastica careant sepultura.</p>
                </div>
                <div>
                    <head>Capitulum 18</head>
                    <p>(18) Sane licet Bonifacius papa constitucione duxerit statuendum, ut nulla consuetudine introduci posse aliquem preter sui superioris licenciam confessorem eligere, qui eum solvere possit vel ligare.</p>
                    <p>Ne tamen pro dilacione penitencie periculum immineat animarum presenti statuto favorabiliter indulgemus, ut plebani sociis et socii plebano vel pluribus sociis in ecclesia existentibus unus alterum de confessis sibi peccatis absolvendi habeat potestatem.</p>
                    <p>In casibus nobis a iure velut consuetudine reservatis ac dumtaxat exceptis, dum tamen absolvens istius criminis particeps illius non fuerit, sive socius in perpetracione illius.</p>
                    <p>Ne verecundia, que maxima pars est penitencie, cessare videatur, quo casu volumus, quod plebano proximiori seu eius socio confiteri possit.</p>
                    <p>Ratificantes nunc ex gracia speciali omnes confessiones et absoluciones hactenus factas contra formam constitucionis prefate.</p>
                    <p>Acta sunt hec anno Domini Mo CCCo XXXXIXo.</p>
                </div>
                <div>
                    <head>Footnotes</head>
                    <p>[1] 'collocavit ante paradisum voluptatis cherubin et gladium flammeum atque versatilem ad custodiendam viam ligni vite' in quotation marks.</p>
                    <p>[2] 'Qui facis angelos tuos spiritus et ministros suos flammam ignis' in quotation marks.</p>
                    <p>[3] 'Vas electionis' in quotation marks.</p>
                    <p>[4] Quotation mark begins.</p>
                    <p>[5] 'exercicis' features brackets: 'exerci[ci]is'.</p>
                    <p>[6] 'facta sunt' in quotation marks.</p>
                </div>
            </div>
        </body>
    </text>
</root>
