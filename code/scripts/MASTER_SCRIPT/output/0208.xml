<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Maguelone</title>
                <recordID>0208</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1339</origDate>
                <dateNotes/>
                <origPlace>Maguelone</origPlace>
                <diocese>Maguelone</diocese>
                <province>Narbonne</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 208</p>
                <p>Year: 1339</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Maguelone</p>
                <p>Diocese: Maguelone</p>
                <p>Province: Narbonne</p>
                <p>CountryModern: France</p>
                <p>Latitude: 43.512269</p>
                <p>Longitude: 3.883367</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Germain, Catalogus episcoporum Magalonensium, 355-58</p>
                <p>EditionOther: None</p>
                <p>SourceNotes: https://books.google.com/books?id=WqVCAAAAYAAJ</p>
                <p>TranscriptionNotes: None</p>
                <p>BaseText: ['GoogleBooks', 'WebDownload']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>Anno Nativitatis Domini MCCCXXXIXo, die XX mensis octobris, indictione VII, pontificatus, etc.</p>
                    <p>Noverint universi, quod reverendus in Christo pater dominus Arnaldus, Dei providentia episcopus Magalonensis, constitutus personaliter in ecclesia parochiali Sancti Dionisii de Montepessulano, sue diocesis Magalonensis, et ibidem presidens, ac synodum suam generalem Sancti Luche celebrans et tenens, tradidit michi Raimundo Tornerii, notario publico infrascripto, quoddam papiri folium, scriptum, monitiones, ordinationes et statuta continens, requirens me et mandans michi, quatinus contenta in ipso folio legerem alta voce, et de verbo ad verbum intelligibiliter publicarem, prout in ipso folio continetur, in presentis priorum, rectorum, vicariorum ac capellanorum et aliorum plurium clericorum sue diocesis, ibidem assistentium in synodo predicta; quarum ordinationum, monitionum, et aliorum contentorum in dicto papiri folio, tenores de verbo ad verbum subsecuntur, sub hiis verbis.</p>
                    <p>Iste sunt ordinationes synodi Sancti Luche, facte per reverendum in Christo patrem dominum Arnaldum, miseratione divina episcopum Magalonensem, anno Domini MoCCCoXXXIXo.</p>
                    <p>Primo dictus dominus episcopus revocat omnes et singulas commissiones, seu licentias temporales, quibuscumque presbiteris hactenus per ipsum, vel suos predecessores, vel vicarios concessas, super regimine, seu exercitio cure animarum, in dicta sua diocesi quomodolibet exercendo.</p>
                    <p>Item revocat omnes et singulas licentias, commissiones, vel potestates, quibuscumque personis, regularibus vel secularibus, cujuscumque conditionis existant, hactenus per ipsum dominum episcopum, vel ejus vicarios, aut per quoscumque predecessores suos, vel eorum vel capituli Magalonensis vicarios, concessas, super absolutione, dispensatione, vel quacumque alia provisione casuum a jure, vel homine dicto domino episcopo reservatorum, et sententiarum generalium juris, vel hominis concessarum.</p>
                    <p>Item dictus dominus episcopus revocat omnes et singulas dispensationes et licentias, quibuscumque personis, regularibus, vel secularibus, per ipsum, vel ejus vicarios, aut per predecessores suos, vel eorum aut capituli Magalonensis vicarios generales, super non residendo in claustris suis, vel beneficiis, seu alias concessas, vel factas, nisi sint tales, que de jure debeant observari; quo casu dispensationes et licentias ipsas sibi exhiberi vult cum effectu, infra XX dies, a die presenti computandos.</p>
                    <p>Item dictus dominus episcopus canonice et solemniter monet omnes et singulos, tam regulares, quam seculares, clericos, presbiteros, rectores, vel curatos, tale beneficium obtinentes, quod residentiam continuam de jure, vel de consuetudine, aut statuto exigat in eodem, eisdemque, sub virtute sancte obedientie, precipit et injungit, ut in eisdem suis beneficiis continue, prout jura volunt, resideant personaliter, nisi per sanctam sedem apostolicam, aut per ipsum dominum episcopum, super non residendo, cum eisdem fuerit, ex causa legitima, dispensatum.</p>
                    <p>Item dictus dominus episcopus vult, ordinat et precipit omnibus et singulis personis ecclesiasticis, in diocesi sua Magalonensi constitutis, vel constituendis, ut constitutiones et statuta synodalia, per ipsius domini episcopi predecessores hactenus facta, vel publicata, et statuta et ordinationes, per dominum Petrum de Sampsone condam edita, que incipiunt: Quum in sacramentorum collationibus, etc., et que in ista sua diocesi Magalonensi observari hactenus consueverunt, teneant et observent, quousque per ipsum dominum episcopum, vel ejus successores, aliud fuerit ordinatum; adjiciens quod omnes et singuli curati et persone ecclesiastice in suis curatis ecclesiis, seu beneficiis, dicta statuta habere ex integro teneantur.</p>
                    <p>Item dictus dominus episcopus, attendens quod, secundum sanctorum Patrum decreta, nulla persona est infra ecclesiam sepelienda, nisi in certis casibus a jure permissis, idcirco statuit et ordinat, quod nullus presumat corpus cujuscumque defuncti infra ecclesiam tumulare, absque ipsius domini episcopi, vel vicariorum suorum generalium, licentia speciali.</p>
                    <p>Item, attendens dictus dominus episcopus, quod felicis recordationis dominus Johannes papa XXIIus provide et laudabiliter ordinavit, quod universalis Ecclesia ad Dominum pro pace speciales preces effunderet, et specialiter in missis singulis, immediate finito Pater noster, psalmum Letatus sum, cum certis orationibus, clerus devote diceret, et populus easdem preces, vel alias orationes, pro pace ipsa effunderet, singulis personis tunc orantibus XX dierum indulgentiam in missis singulis concedendo; idcirco, quia, nedum istis temporibus, imo etiam omni tempore, pace, tam spirituali, quam humana, plurimum indigemus, statuit et ordinat, quod dictus psalmus, cum orationibus per ipsum dominum papam ordinatis, in missis singulis, ex nunc in sua Magalonensi diocesi celebrandis, devotissime proferantur, predictis tunc orantibus, ultra dictos XX dies, X dies, ex potestate ordinaria, de indulgentia concedendo; injungens ecclesiarum parochialium curatis, ut in missis parochialibus de effectu dictarum orationum, et indulgentiis obtinendis, populum frequenter instruant et informent.</p>
                    <p>Item, dictus dominus episcopus, attendens quod multa privilegia, littere, instrumenta, processus et scripture, et alia munimenta, ad ipsum dominum episcopum et Ecclesiam suam Magalonensem pertinentia, indebite detinentur, idcirco semel, secundo, tertio et perenniter, omnes et singulas personas, cujuscumque status et conditionis existant, monet, sub virtute sancte obedientie, ut detinentes hujusmodi munimenta, infra X dies, a tempore monitionis presentis computandos, eidem domino episcopo, vel officiali suo Magalonensi, restituant cum effectu, et scientes ea alios habere infra dictum tempus eisdem revelent; alioquin in detinentes, et infra dictum tempus non restituentes, scientes et non revelantes, monitione premissa canonica, promulgat excommunicationis sententiam in hiis scriptis.</p>
                    <p>Item dictus dominus episcopus monet solemniter omnes et singulas personas, ecclesiasticas et seculares, ne in conviviis, choreis, aut ludis, publicis vel privatis, utantur quibuscumque habitibus regularibus, superpelliciis, almuciis, aut sacris quibusdam ornamentis, nec etiam aliquibus presumant, volentibus ludos hujusmodi, choreas, aut convivia celebrare, dicta ornamenta commodare, locare, donare, vel quovis alio modo tradere, aut assignare; alioquin in contrarium facientes, canonica monitione premissa, in hiis scriptis excommunicationis sententiam promulgat, nisi ludi hujusmodi de consensu priorum suorum fierent, ob Dei reverentiam, vel Sanctorum, ad aliqualem memoriam passionum Christi, vel Sanctorum, vel gaudium Resurrectionis Dominice, aut Sancti Spiritus missionis.</p>
                    <p>Item inhibet omnibus et singulis personis ecclesiasticis, processiones generales in Montepessulano sequentibus, ne capitium simul cum superpellicio portare presumant; alioquin contra tales procederetur, prout existeret rationis.</p>
                    <p>Item dictus dominus episcopus monet omnes et singulos presbiteros beneficiatos, et maxime curam animarum habentes, ut infra annum, a die presenti computandum, habeant breviarium, superpellicium, almuciam, et sacerdotale vestimentum proprios, cum quibus sepeliri valeant, sicut fuerit opportunum; alioquin contra ipsos procedetur, prout fuerit rationis.</p>
                    <p>Quibus premissis ordinationibus, statutis, et monitionibus, ac aliis solemniter lectis et publicatis ibidem per me dictum notarium infrascriptum, dominus episcopus memoratus monuit, ordinavit et statuit, ac aliter egit, et sententias promulgavit, prout superius continetur, requirens de publicatione hujusmodi fieri per me dictum notarium, publicum, seu publica instrumenta.</p>
                    <p>Et ibidem venerabilis et religiosus vir dominus Raimundus de Canilhaco, canonicus et prepositus Magalonensis, tradidit magistro Petro de Brolio, notario publico, quamdam papiri cedulam, scriptam, dicens et alias agens, prout in dicta cedula continetur, cujus tenor talis est; et protestatus fuit, pro se et toto capitulo Magalonensi, quod predicte confirmationi, facte per dictum dominum episcopum, statutorum olim factorum per predecessores dicti domini episcopi, et synodalium, ac etiam statutis de novo factis per ipsum dominum episcopum non consentit, nec consentire intendit, in quantum essent prejudicialia privilegiis ipsius et capituli Magalonensis, communiter, vel divisim, ac etiam juri suo et capitulo Magalonensi, in quantum potest expresse contradicit.</p>
                    <p>Qua cedula lecta ibidem per dictum magistrum Petrum de Brolio notarium, dictus dominus prepositus et alii sequaces sui ibidem assistentes in dicta synodo, dixerunt, protestati fuerunt et alias egerunt, prout in eadem cedula latius est expressum, et petierunt fieri per dictum notarium eisdem, de contentis in cedula hujusmodi, publicum instrumentum.</p>
                    <p>Et dictus dominus episcopus nichilominus ordinavit, statuit et declaravit, sententias tulit, et alias egit, prout superius, maxime cum non credat, ut dixit, eosdem dominos prepositum et sequaces suos in aliquo aggravasse, petens, ut supra, sibi fieri, per me dictum infrascriptum notarium, publicum instrumentum.</p>
                    <p>Acta fuerunt hec et publicata in dicta ecclesia Sancti Dionisii de Montepessulano, presentibus discretis viris dominis Pontio Gerardi, canonico Elnensi, Hugone Carbonelli, presbitero, ... et me Raimundo Tornerii, publico auctoritate apostolica notario, etc.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
