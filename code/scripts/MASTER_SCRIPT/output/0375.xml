<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Sion (#0375)</title>
                <recordID>0375</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1303</origDate>
                <dateNotes/>
                <origPlace>Sion</origPlace>
                <diocese>Sion</diocese>
                <province>Tarentaise</province>
                <country>Switzerland</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 375</p>
                <p>Year: 1303</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Sion</p>
                <p>Diocese: Sion</p>
                <p>Province: Tarentaise</p>
                <p>CountryModern: Switzerland</p>
                <p>Latitude: 46.227778</p>
                <p>Longitude: 7.358611</p>
                <p>PlaceNotes: aka Sitten</p>
                <p>Classification: Diocesan</p>
                <p>IssuingAuthority: Boniface de Challant</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Gremaud, Documents, 31, 72-76 [no 1194]</p>
                <p>EditionOther: None</p>
                <p>SourceNotes: https://books.google.com/books?id=0xU3m734GDcC</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>In nomine Dni nostri Jehsu Christi, Amen.</p>
                    <p>Nos Bonifacius permissione diuina Sedunensis episcopus, hoc die, scilicet XIIIIo kl. octobris, anno Dni MoCCCo tercio, in presencia priorum et curatorum tam ciuitatis Sedun. quam eiusdem dyocesis sanctam synodum celebrantes, infra scriptas constituciones et statuta ipsis presentibus et nobis assistentibus facimus, statuimus et ordinamus.</p>
                    <p>Inprimis monemus, inducimus et ortamur ut constituciones et statuta SS. Patrum, canones concilii et decretales Romanorum Pontificum, nec non et leges promulgate contra hereticam prauitatem et pro libertate ecclesiastica, et omnes constituciones et statuta per dnos archiepiscopos Tarentasienses in prouinciali concilio edita, et constituciones et statuta edite siue edita tam per nos quam per predecessores nostros, tam super cultu diuino quam super vita et honestate clericorum et omnibus aliis, inviolabiliter obseruentur.</p>
                    <p>Et quum humana natura sepe labitur ad delicta et noua experimenta morborum cogunt nos nouas medicinas necessario invenire, idcirco propter quasdam nouitates nuper et nouiter attemptatas tam contra neruum ecclesiastice discipline quam contra cultum diuinum, prouidimus facere et salubriter publicare et addere ante dictis, alia omnia et singula nichilominus confirmantes, ut saltem harum penarum metu transgressores penitus debeant a uetitis abstinere.</p>
                    <p>Primo statuimus, precipimus et ordinamus, quod omnes et singuli curati per se uel per eorum vicarios singulis diebus dominicis uel saltem semel in mense publice dicant in ecclesiis suis et denuncient populo, quod hii qui sunt maioris excommunicacionis, scilicet a canone uel ecclesiastico iudice ordinario, delegato uel subdelegato late vinculo innodati, non possunt iudicare de causis secularibus uel aliis quibuscumque, nec possunt esse testes aut aduocati in foro ecclesiastico siue eciam seculari, nec possunt eciam regulariter testamenta facere aut ex testamento aliquid, scilicet legatum uel aliud capere, nec eciam heredes institui, eorumque sentencia non valet ipso iure, sed est nulla, et iudices coram quibus excommunicati excommunicacione maiori, ut supra dictum est, aliquid agendo uel reconueniendo petunt, eos repellere ab agendo ex officio tenentur, si sciant illos excommunicatos taliter fore, eciam si per partem aduersam eis non opponatur, peccantque tam iudices quam alii, exceptis quibusdam personis, domesticis, filiis, seruis, mercenariis et uxoribus eorumdem, comÂ­municando scienter cum eis.</p>
                    <p>Item cum alias statutum fuerit, id idem iterum statuimus et eciam innouamus, quod quicumque scienter in excommunicacione maiori nequiter per annum uel plus steterit, saluis aliis aggrauacionibus, que ante fieri debent, eius excommunicacio taliter aggrauetur, scilicet quod saluo ere alieno et primo creditoribus satisfactis, eius bona conficentur et feuda ad requisicionem nostram per dominos feodorum sine fraude aliqua sasiantur et sasita detineantur, quo vsque dicti excommunicati absolucionis beneficium meruerint obtinere; ita quod per hec et alia prudenter et statuto episcopali docente, ad gremium sancte ecclesie reuertantur, et nichilominus puniantur banno LX solidorum Maur. et aliis penis de consuetudine introductis et per iura siue statuta predecessorum nostrorum et nostra etiam promulgatis, ut pena docente senciant quam graue sit excommunicacionis sentenciam tamdiu sustinere.</p>
                    <p>Item statuimus in virtute obediencie et precipimus, ut singuli curati per se uel eorum vicarios qui statuta synodalia habere tenentur, prout alias statutum extitit, ipsa statuta nunc et alias edita quater in anno saltem de verbo ad verbum legere debeant et studere, et statuta populo necessaria annis singulis pluries explicare, ne pretextu negligencie seu eciam ignorancie tam ipsi quam eorum subditi ipsorum statutorum effici valeant transgressores.</p>
                    <p>Item statuimus ac eciam prohibemus ne aliqui indices, balliui, castellani, vicedomni, maiores, nobiles, salteri, ministrales uel aliqui, quicumque sint, iurisdictionem habentes potissime diebus dominicis et festiuitatibus solempnibus audiant causas subditorum suorum aut tractatus seu arbitria uel composiciones exerceant in cimisterio uel circa confines cimisterii quamdiu missa parrochialis celebrabitur in parrochiali ecclesia, sed tunc cessent penitus ab eisdem, ne hora diuino cultui deputata aliis usibus deapplicetur, et parrochianos ab ecclesia recedentes oporteat, quum dicta fuerint aut precepta per suos capellanos, aliquatenus ignorare.</p>
                    <p>Alioquin contrarium facientes maledictionem nostram se nouerint incursuros, nec absoluantur ab ipso contemptu et inobediencia per suos sacerdotes uel quemcumque alium, donec ecclesie, cuius cultum taliter impedierint, satisfecerint competenter, et a nobis beneficium absolucionis meruerint obtinere; et hoc salubre statutum precipimus per curatos uel eorum vicarios frequenter in ecclesiis publicari.</p>
                    <p>Processus autem qui fient et sentencie que ferentur per quoscumque iudices seculares nunc uel alias infra ecclesiam uel cimisterium, iuxta statuta generalis concilii pronuntiamus, decernimus et decerni precipimus nullos et nullius fore ac irritos et irritas ipso iure.</p>
                    <p>Item cum alias in statutis synodalibus prohibitum extiterit, quod nullus sacerdos in ciuitate Sedun. commorans beneficiatus ibidem missam celebrare presumat, nisi fuerit ad matutinas in choro ecclesie superioris uel inferioris, quod statutum, prout a fide dignis inteleximus, sacerdotes predicti Seduni commorantes non obseruant, penam ipsi statuto addicimus, scilicet quod sacerdotes contrarium facientes omnes oblaciones ipsius misse, quam ipsa die celebrabunt, amittant, que per sepmariarium utriusque ecclesie statim pauperibus erogentur, quas oblaciones si retinuerint predicti sacerdotes, duplum nobis infra VIII dies restituere teneantur, alioquin penam suspensionis incurrant.</p>
                    <p>Item statuimus, quod quicumque promotus fuerit ad ordinem sacerdotis, a die ordinacionis sue missam suam celebrare teneatur infra XL dies continuos postmodum subsequentes, nisi fuerit legitimo impedimento detentus uel licenciam a nobis obtinuerit specialem, de quo impedimento nobis fidem facere teneatur, alioquin nouerit se ab officio suspensum, donec a nobis beneficium absolucionis meruerit obtinere.</p>
                    <p>Curati autem et alii beneficiati in suis beneficiis existentes, qui per annum a celebracione missarum cessauerint, cum contra eos sit merito presumendum, ab officio ex tunc nouerint se suspensos, nisi fuerint legittimo impedimento detenti, de quo ante dictum tempus nobis fidem facere teneantur.</p>
                    <p>Seruitores potissime sacerdotes ecclesie Sedun. inferioris uel superioris ad synodum de cetero intersint, audituri verbum Dei et alia precepta synodalia, alioquin penam X solidorum incurrant.</p>
                    <p>Item cum constitutum sit in constitucione nouella summi pontificis dni Bonifacii pape VIII quod omnes et singuli iuridictionem ecclesiasticam impedientes in casibus, in quibus ecclesiastici iudices de iure uel de consuetudine consueuerint iudicare, sunt excommunicati ipso facto et ipso iure, precipimus, ut per curatos uel vicarios singularum ecclesiarum hoc salubre statutum saltem semel in mense wulgariter in presencia  populi puplicetur, ne transgressores pretextu ignorancie a pena statuta se valeant excusare, quum ex quo vetiti fuerint, eos dignum est sustinere.</p>
                    <p>Item de creditoribus litteras, cartas et instrumenta cuiusÂ­cumque generis post solucionem factam retinentibus statuimus, ut facta solucione totali litteras et instrumenta ex tunc excommunicacionis vinculo se nouerint innodatos, et nichilominus ad arbitrium sui iudicis puniantur; quod quidem statutum precipimus singulis mensibus per curatos uel vicarios in ecclesiis publicari.</p>
                    <p>Item statuimus, quod curati uel eorum vicarii annis singulis teneantur nobis in scriptis reddere nomina subditorum uel parrochianorum suorum, qui dictam excommunicacionis sentenciam sustinuerint per annum contra contemptum ecclesie discipline annimo indurato, ut habita eorum noticia iuxta formam iuris et statutorum nostrorum et predecessorum nostroÂ­rum taliter puniantur, quod metu pene alii a similibus arceantur.</p>
                    <p>Item precipimus omnibus et singulis curatis, quod hec statuta vna cum aliis infra mensem habeant et scribi faciant, et secum singulis annis, quum sancta synodus celebrabitur, deferant ad synodum sub pena et sentencia in alio statuto contenta.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
