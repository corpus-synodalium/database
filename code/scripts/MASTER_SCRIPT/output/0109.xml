<?xml version="1.0" ?>
<root>
    <teiHeader>
        <fileDesc>
            <titleStmt>
                <title/>
                <recordID>Record ID: 0109</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage/>
            <languageNote/>
            <langUsage/>
            <creation>
                <origDate/>
                <dateNotes/>
                <origPlaces/>
                <diocese>Tours</diocese>
                <province>Tours</province>
                <country/>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain/>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>incipit</head>
                <p>In concilio provinciali apud Castrum Gonterii, anno Domini MoCCoXXXIo celebrato.</p>
            </div>
            <div>
                <head>001</head>
                <p>(1) De matrimoniis clandestinis.</p>
                <p>Nos intimo mentis desiderio corrigere cupientes ea que correctione legitima circa personas ecclesiasticas infra Turonensem provinciam novimus indigere convocatis nostris fratribus provincialibus et aliis ecclesiasticis personis jurisdictionem habentibus apud Castrum Gonterii, statuimus ut prelati, cum maturitate et consilio peritorum procedant, et quod matrimonia clam contracta nullatenus sustineant, timore vel amore, sed ad illa dirimenda, omni dilatione et excusatione exclusis procedant.</p>
            </div>
            <div>
                <head>002</head>
                <p>(2) De officio archipresbiteri.</p>
                <p>Inhibemus ne archipresbyteri vel rurales decani, auctoritate propria, de causis matrimonialibus de cetero cognoscant.</p>
            </div>
            <div>
                <head>003</head>
                <p>(3) De juramentis a beneficiatis prestandis.</p>
                <p>Statuimus etiame ut persone ecclesiastice in ecclesiis parochialibus instituende cum sequenti solemnitate instituantur.</p>
                <p>Primo, vacante ecclesia, infra tempus a jure statutum, instituendus a patrono clerico vel laico, archidiacono vel decano presentetur et postea diocesano vel alii jus episcopale habenti, qui antequam instituende persone tradat curam animarum, ab eadem persona recipiat juramentum, quod nihil promisit vel dedit, nec aliud pro eo quod sciat, pro illo beneficio obtinendo, et si sciret quod aliquid esset datum vel promissum quod illud dimitteret.</p>
                <p>Hiis expletis, diocesanus vel alius jus episcopale habens tradat eidem curam animarum, si alias idoneus habeatur.</p>
                <p>Qua tradita, iterum jurabit quod diocesano et aliis magistris suis obediens erit et ad mandatum suum se faciet ordinari et jura ecclesie defendet et alienata revocabit bona fide.</p>
                <p>Et, si ista forma fuerit omissa, institutio fiat irrita et ecclesia pro vacante habeatur.</p>
            </div>
            <div>
                <head>004</head>
                <p>(4) De residentiis in curatis beneficiis faciendis.</p>
                <p>Item statuimus quod diocesani compellant omnes clericos ecclesias habentes, quibus est cura animarum annexa, quod ipsi deserviant in eis personaliter in ordine competenti, nisi quibus episcopi ex causa rationabili et evidenti duxerint dispensandum.</p>
            </div>
            <div>
                <head>005</head>
                <p>(5) Qualiter ecclesia ad firmam trahi debet.</p>
                <p>Item, si aliqua necessitate contingat quod ecclesia alicui tradatur ad firmam, talis portio fructuum ecclesie reservetur capellano, quod ex ea valeat sustentari.</p>
            </div>
            <div>
                <head>006</head>
                <p>(6) De prebendis.</p>
                <p>Item statuimus quod, ubi non est certus numerus canonicorum, statuatur ne fiat ecclesiarum sectio, vel prebendarum, sed cum omni integritate conferantur.</p>
                <p>Nec aliquis de cetero in ecclesia cathedrali instituatur ad vacaturam prebendam, et jam instituti, ne spe sua defraudentur, primo vacaturas obtineant.</p>
                <p>Et si contra hoc, factum fuerit, illud decernimus non tenere.</p>
                <p>Insuper precipimus ut consuetudines cathedrales redigantur in scriptis, ne valeant ignorari.</p>
            </div>
            <div>
                <head>007</head>
                <p>(7) De pena participantium cum excommunicatis.</p>
                <p>Statuimus ut injungatur sacerdotibus ut, si viderint aliquem communicantem cum excommunicatis, in domo vel mensa vel commerciis, etiam fabulando, ipsum moneant ut desistat, et si desistere noluerit monitus, ab ingresso Ecclesie arceatur, nec possit, nisi per diocessanum vel jus mandatum, interdictie sententia relaxari.</p>
            </div>
            <div>
                <head>008</head>
                <p>(8) Ne fiat excommunicationes in generali.</p>
                <p>Item omnes judice tam ordinarii kwam delegati a generalibus excommunicatis in generali sententia excommunicationis percellant.</p>
            </div>
            <div>
                <head>009</head>
                <p>(9) Ne clericus se tributarium facta persone secular.</p>
                <p>Precipimus insuper ne quis sacerdos vel aliqua alia ecclesiastica persona secularibus personis tributarium se constituat.</p>
                <p>Et si fecerit, a diocesano ab officio et beneficio suspendatur, nec prius relaxetur sententia, nisi soluta marcha argenti fabbriche cathedralis eccelse deputando.</p>
            </div>
            <div>
                <head>010</head>
                <p>(10) Ne archidiaconi et inferiores prelati extra civitatem officiales habeant.</p>
                <p>Item, ne archidiaconi, archipresbyteri, et alii jurisdictionem ecclesiasticam habentes, extra civitatem officiales habeant, sed extra civitatem, in personis propriis officium suum fideliter expleant, et si aliquis processus coram talibus officialibus habitus fuerit, quod fieri prohibemus, illum decernimus non tenere.</p>
            </div>
            <div>
                <head>011</head>
                <p>(11) De procurationibus.</p>
                <p>Inhibemus etiam ne prelati et alii jurisdictionem habentes, in pecunia numerata procurationes accipiant contra statuta concilii generalis.</p>
            </div>
            <div>
                <head>012</head>
                <p>(12) Ne prelati a firmariis ponendis in ecclesiis pecuniam exigant.</p>
                <p>Item, cum a radice cupiditatis procedat quod prelati ecclesiarum a firmariis ponendis in ecclesiis pecuniam exigant aut extorqueant, prohibemus ne de cetero fiat, et si quis contra hoc venire presumpserit, et de hoc constare poterit, duplum extorte pecunie restituere matrici ecclesie compellatur.</p>
            </div>
            <div>
                <head>013</head>
                <p>(13) De pena patroni illiteratum presentatis.</p>
                <p>Item, accidit interdum quod patroni ecclesiarum, tam clerici quam laici, presentant illiteratos ad regimen animarum, quod fieri prohibemus, et si quis patronus contra hanc inhibitionem venire presumpserit, jure careat presentandi illa vice.</p>
            </div>
            <div>
                <head>014</head>
                <p>(14) Ne ecclesia conferatur ignoranti linguam loci.</p>
                <p>Item, prohibemus ne quis instituatur in aliqua ecclesia, cui sit cura animarum annexa, nisi loci illius loquatur et intelligat idioma, et si contra presumptum fuerit, et institutus privetur beneficio et instituentes potestate instituendi careant illa vice.</p>
            </div>
            <div>
                <head>015</head>
                <p>(15) Ne tutela vel cura minorum vendatur.</p>
                <p>Item, quia in aliquibus partibus provincie Turonensis abuntuntur vendendo tutelas vel curas minorum in enorme preiudicium pupillorum.</p>
                <p>Hoc prohibemus fieri, nisi per se vel per idoneas personas tutelas vel curas gerant, et minoribus de proventibus necessaria subministrent.</p>
            </div>
            <div>
                <head>016</head>
                <p>(16) Qualiter sacerdotes recipiantur ad officiandum.</p>
                <p>Item, precipimus quod nullus sacerdos recipiatur ad executionem ordinis sui sine licentia episcopi sui, vel nisi alias constet de canonica ordinatione ipsius.</p>
            </div>
            <div>
                <head>017</head>
                <p>(17) De prohibita cessione actionum.</p>
                <p>Item, quia per excogitatam malitiam laici cedunt actiones suas clericis, ut jurisdictio secularis ad juridictionem ecclesiasticam transferatur, hoc fieri prohibemus, nisi in casibus a jure concessis, et si contra factum fuerit, clericus ab agendo repellatur, et sub pena eadem prohibemus ne actiones vendantur.</p>
            </div>
            <div>
                <head>018</head>
                <p>(18) De clericis delinquentibus puniendis.</p>
                <p>Item, ne facilitas venie delinquendi prebeat incentivum, precipimus quod clerici in enormi delicto deprehensi reddantur diocesano.</p>
                <p>Et si convicti fuerint vel confessi coram eodem de crimine, et tale fuerit delictum propter quod debeant degradari, ab episcopo degradentur.</p>
                <p>Et si postea incorrigibiles apparuerint, ab Ecclesia mullatenus defendantur.</p>
            </div>
            <div>
                <head>019</head>
                <p>(19) De gouliardis.</p>
                <p>Item, in concilio provinciali, statuimus quod clerici ribaldi maxime qui gouliardi vulgo nuncupantur, per episcopos et alios Ecclesie prelatos precipientur tonderi vel etiam radi, ita quod non remaneat in eis clericalis tonsura, ita tamen quod ista sine scandalo et periculo fiant.</p>
            </div>
            <div>
                <head>020</head>
                <p>(20) De crucesignatis.</p>
                <p>Statuimus etiam quod crucesignati homicidio vel alio enormi delicto deprehensi, vel alias, coram ecclesiastico convicti legitime, signo crucis et aliis privilegiis tunc in crucesignatis competentibus per judicem ecclesiasticum exuantur.</p>
                <p>Si autem alias inventi fuerint delinquentes, secundum qualitatem delictis a judice ecclesiastico puniantur.</p>
            </div>
            <div>
                <head>021</head>
                <p>(21) De purgatione tyrannis Ecclesie imponenda. [1]</p>
                <p>Item quia nonnulli tyranni, per viles et abjectas personas que non sunt solvendo, ecclesiasticas personas capiunt et redimunt, et bona ipsorum et hominum suorum depredari faciunt et comburi, sic tacite faciendo ne videantur fecisse, statuimus ut ipsis tyrannis, si de hoc suspecti fuerint, vel diffamati, eisdem a diocesano episcopo purgatio, indicetur, quam si subire noluerint, vel si se purgari non possint pro convictis habeantur, et juramento ipsorum super damnis cum taxatione judicis credatur.</p>
            </div>
            <div>
                <head>022</head>
                <p>(22) Persone delinquentium, priusquam ipsorum terre, interdicto supponantur.</p>
                <p>Item, interdictum nullatenus ponatur in terra alicujus, nisi prius fuerit in persona domini vel ballivi sui, cum dominus absens fuerit, non revocatur, nisi prius satisfactum fuerit sacerdotibus ecclesiarum de damnis suis pro dicto interdicto sibi illatis.</p>
            </div>
            <div>
                <head>023</head>
                <p>(23) De statu regularium.</p>
                <p>Circa religiosos, auctoritate provincialis concilii duximus statuendum quod silentium observent et abbates provideant quod monachi sibi subditis sciant signa facere, et omnes religiosi, cujuslibet sint ordinis, vestibus et calciamentis suo ordini competentibus, quantum potest fieri uniformibus utantur, et si abbas vel abbatissa hoc incorrectum dimiserint, superioris arbitrio puniantur.</p>
            </div>
            <div>
                <head>024</head>
                <p>(24) De monachis XV annorum. [2]</p>
                <p>Item, monachi qui non attigunt XV annos in prioratibus nisi conventualibus nullatenus ponantur.</p>
            </div>
            <div>
                <head>025</head>
                <p>(25) Ne monachi proprium habeant. [3]</p>
                <p>Item, inhibemus ne monachi, nisi sint in administratione constituti habeant sub alio colore possessionem vel aliquam proprietatem, etiam de licentia abbatum, cum licentia abbatis in hoc eis non valeat suffragari.</p>
                <p>Quod si abbates contra nostram prohibitionem fecerint, per superiorem gravissime puniantur.</p>
            </div>
            <div>
                <head>026</head>
                <p>(26) De esu carnium. [4]</p>
                <p>Item, precipimus quod monachi et alii religiosi regularem observantiam quantum ad esum carnium observent.</p>
            </div>
            <div>
                <head>027</head>
                <p>(27) Ne monachus sine famulo. [5]</p>
                <p>Item, precipimus ne abbas sine monacho, nec monachus sine famulo audeat equitare.</p>
            </div>
            <div>
                <head>028</head>
                <p>(28) De solitariis. [6]</p>
                <p>Item, ne monachi sint solitarii in prioratibus, sed de duobus solitariis fiat unus prioratus, vel ad monasteria redigantur in quibus expleant illud officium, quod pro patronis in locis solitariis facere tenebantur, et per diocesanum patroni, ut in hoc consentiant, propter mala que inde proveniunt, efficaciter inducantur.</p>
            </div>
            <div>
                <head>029</head>
                <p>(29) De usuris.</p>
                <p>Item, cum sit detestabile vitium usurarum, precipimus quod sacerdotes parochiales singulis diebus dominicis sub pena excommunicationis inhibeant in ecclesiis suis ne quis, per se vel per interpositam personam, usuras exercere presumat.</p>
                <p>Et si aliquis super hoc suspectus fuerit aut inventus, compellatur usuras publice abjurare et, post abjurationem, si super hoc fuerit diffamatus, purgatio eidem super hoc indicatur.</p>
                <p>Quod si in purgatione defecerit, fidelium communione privetur, donec sic extorta restituerit et Ecclesie satisfecerit, et, si ita decesserit, ecclesiastica careat sepultura.</p>
            </div>
            <div>
                <head>030</head>
                <p>(30) De judeis.</p>
                <p>Item, districtius inhibemus ne judei efficiantur ballivi, nec eis contra fideles aliqua districtio comittatur, et si contra hoc factum fuerit, delinquentes ad desistendum per censuram ecclesiasticam compellantur.</p>
            </div>
            <div>
                <head>031</head>
                <p>(31) De coercendis judeorum impietatibus et blasphemis. [7]</p>
                <p>Coerceantur etiam judei ne quid faciant vel dicant in contemptum fidei christiane, et blasphemiam Salvatoris.</p>
                <p>Et si contra hoc factum fuerit, et coram judice ecclesiastico convicti fuerint vel confessi, quousque Ecclesie satisfecerint competenter, a fidelium communione priventur.</p>
            </div>
            <div>
                <head>032</head>
                <p>(32) Ne in testes admittantur judei contra christianos. [8]</p>
                <p>Quia novimus quod, de testimoniis judeorum contra christianos receptis, proveniunt multa mala, prohibemus districtius ne testimonia judeorum contra christianos admittantur de cetero, etc judex secularis, per diocesanum ad statutum hujusmodi observandum per censuram ecclesiasticam compellatur.</p>
            </div>
            <div>
                <head>033</head>
                <p>(33) De sponsalibus et matrimonialibus.</p>
                <p>Quia vero per matrimonia clam contracta, multa pericula et incommoda semper evenire contingit, sub pena excommunicationis firmiter inhibemus ne qui de cetero per verba contrahant de presenti nisi prius banna in ecclesia more premittantur.</p>
                <p>Contracturi tamen vel parentes matrimonium proloquentes, per arras sponsalitias vel alias, sollicite taliter poterunt obligari quod compelli poterunt, si Ecclesia consenserit, ad matrimonium in facie ecclesie consummandum.</p>
                <p>Quod si contra prescriptum modum aliquid factum fuerit, tam heredes quam illi quorum consilio id fuerit attentatum, prestent emendam quam superior duxerit inducendam.</p>
            </div>
            <div>
                <head>034</head>
                <p>(34) De juramentis officialium.</p>
                <p>Auctoritate concilii provincialis, duximus statuendum quod officiales et alii demandatam jurisdictionem habentes in institutione sua jurent quod turpia munera non recipient6 1, et quod causas bona fide audient et decident.</p>
            </div>
            <div>
                <head>035</head>
                <p>(35) De juramento advocatorum.</p>
                <p>Item, advocati, qui de consuetudine salarium receperint, nisi jurati de cetero, nullatenus admittantur.</p>
                <p>Forma juramenti talis existat, quod non fovebunt injustas causas scienter, neque proponent dilatorias, vel peremptorias malitiose post calumnie, vel de veritate dicenda sacramentum, neque instruent partem suam ad respondendum vel proponendum malitiose, nec post publicatas attestationes, vel in quacumque parte litis, neque ante juramentum testes subornabunt vel facient subornari, neque permettent, quod pars sua falsos testes producat, et si hoc sciverint, curie revelabunt, et quod in memoriis faciendis convenient bona fide, nec recedent a curia malitiose donec sit memoriale confectum et coram judice concessum, et quod partes, quam citius poterunt, expedient bona fide, nec onerabunt judicem interlocutoriis, credentes ipsos succumbere in eidem, et quod honorem servabunt curie, nec aliquam falsitatem in curia perpetrabunt.</p>
            </div>
            <div>
                <head>036</head>
                <p>(36) De observatione concilii apud Vallem Guidonis. [9]</p>
                <p>Precipimus quod per concilium apud Vallem Guidonis providas fuit deliberatione statutum inviolabiliter observetur.</p>
            </div>
            <div>
                <head>explicit</head>
                <p>Actum apud Castrum Gonterii anno Domini millesimo ducentesimo trecesimo primo.</p>
            </div>
        </body>
    </text>
</root>
