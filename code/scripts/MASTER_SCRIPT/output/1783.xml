<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Trier</title>
                <recordID>1783</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1338-08-31</origDate>
                <dateNotes/>
                <origPlace>Trier</origPlace>
                <diocese>Trier</diocese>
                <province>Trier</province>
                <country>Germany</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Other</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1783</p>
                <p>Year: 1338</p>
                <p>Month: 8</p>
                <p>Day: 31</p>
                <p>Circa: None</p>
                <p>DatingNotes: None</p>
                <p>Place: Trier</p>
                <p>Diocese: Trier</p>
                <p>Province: Trier</p>
                <p>CountryModern: Germany</p>
                <p>Latitude: 49.7596</p>
                <p>Longitude: 6.6439</p>
                <p>PlaceNotes: None</p>
                <p>Classification: Other</p>
                <p>IssuingAuthority: Baldwin of Luxembourg</p>
                <p>IssuingAuthorityAlt: None</p>
                <p>RegnalStart: 1307</p>
                <p>RegnalEnd: 1354</p>
                <p>Delegated: None</p>
                <p>ClassificationNotes: Decretum commissariorum archiepiscopi &amp; and archepiscopal decree</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Blattau, Statuta synodalia, I, 168-172</p>
                <p>EditionOther: None</p>
                <p>SourceNotes: https://books.google.com/books?id=dow-AAAAcAAJ</p>
                <p>TranscriptionNotes: None</p>
                <p>BaseText: ['GoogleBooks', 'WebDownload']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: statutes revising provincial canons of 1310 concerning excommunication</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>Nos Boemundus Archidiaconus Trevirensis et Officialis curiae Trevirensis necnon magister Nicolaus Scholasticus ecclesiae sancti Paulini extra muros Trevirenses, Commissarii in hac parte a reverendo in Christo patre et domino nostro, Domino Balduino, sanctae Trevirensis Ecclesiae Archiepiscopo, sacri Imperii per Galliam Archicancellario, deputati, virtute commissionis nobis factae, cuius tenor talis est: Balduinus Dei gratia sanctae Trevirensis Ecclesiae Archiepiscopus, sacri Imperii per Galliam Archicancellarius.</p>
                    <p>Universis et singulis Abbatibus, Prioribus, Praepositis, Decanis ac caeteris Praelatis, nec non pastoribus seu rectoribus ecclesiarum, plebanis, seu viceplebanis, canonicis, vicariis, presbyteris, curatis et noncuratis, caeterisque personis ecclesiasticis suarum civitatis et dioecesis Trevirensis, ad quos praesentes literae pervenerint, salutem in Domino sempiternam.</p>
                    <p>Cum in convocationis Praelatorum et aliarum ecclesiasticarum personarum nostrarum civitatis et dioecesis praedictarum negotio, in instanti crastino decollationis beati Ioannis Baptistae, cum quibusdam diebus sequentibus continue ex parte nostra et per nos deputato et assignato, in Treviri interesse personaliter commode non possumus, arduis nostris et Ecclesiae nostrae Trevirensis negotiis praepediti, honorabili viro Boemundo Archidiacono nostro Trevirensi et Officiali curiae nostrae Trevirensis nec non magistro Nicolao Scholastico ecclesiae sancti Paulini extra muros Trevirenses in huiusmodi convocationis negotio et ipsum concernentibus committimus vices nostras, dantes ipsis aut duobus ex eis plenam et liberam potestatem, statuta nostri provincialis Concilii Trevirensis et alia, nec non poenas et sententias per eadem statuta inflictas vice nostra tollendi, moderandi, interpretandi, declarandi et relaxandi, terminum seu terminos dictis personis ecclesiasticis ad conveniendum annuatim indicendi et assignandi, et super his, quae salubria videbuntur, ordinandi, tractandi et statuendi, ac omnia alia et singula faciendi, quae in huiusmodi negotio et circa praemissa fuerint quomodolibet opportuna, etiam si mandatum exigant speciale.</p>
                    <p>Vobis omnibus et singulis in virtute sanctae obedientiae districte praecipiendo mandamus, quatenus praefatis nostris commissariis in hac parte, vel duobus ex eis circa omnia et singula praemissa ac ipsa contingentia intendatis et obediatis in omnibus et per omnia tanquam Nobis, si personaliter adessemus.</p>
                    <p>Datum Treviris, anno Domini millesimo, tricentsimo trigesimo octavo in crastino beati Bartholomaei Apostoli.</p>
                    <p>Obviare cupientes animarum periculis sicut et obviare cupit et intendit Dominus noster supradictus, illud statutum provincialis Concilii Trevirensis, quod incipit: Item cum ante Sacramentale signum, quod per manus impositionem imprimitur et infertur, nullus secundum beatum Isidorum dici debeat de sorte Domini etc.</p>
                    <p>Item capitulum, quod incipit: Item praecipimus sub poena excommunicationis latae sententiae omnibus nostris subditis civitatis, dioecesis et provinciae Trevirensis, propter multorum abusum clandestinum etc.</p>
                    <p>Item illud capitulum, quod incipit: Item cum spiritualia nulli dato vel promisso, per quod privata utilitas, seu lascivia induci valeat, sed pure et simpliciter conferri debeant, prout in antiquis sanctorum patrum sanctionibus continetur etc.</p>
                    <p>Item illud capitulum, quod incipit: Item sub excommunicationis poena latae sententiae omnibus perpetuis vicariis civitatis, dioecesis et provinciae Trevirensis inhibemus, ne aliquis alium vicarium etc.</p>
                    <p>Item illud capitulum, quod incipit: Item sub poena praedicta firmiter praecipimus, ne quaecunque persona ecclesiastica nostrae civitatis et dioecesis ac provinciae grossos fructus ecclesiastici beneficii percipiat, nisi in eodem beneficio residentiam faceret etc.</p>
                    <p>Item illud capitulum, quod incipit: Sub poena excommunicationis latae sententiae omnibus Canonicis, Presbyteris et Clericis in sacris ordinibus constitutis, et beneficia ecclesiastica obtinentibus, firmiter inhibemus, ne deinceps huiusmodi vestes rigatas etc.</p>
                    <p>Item illud capitulum, quod incipit: Item abusum damnabilem, qui in nostra civitate, dioecesi et provincia Trevirensi inolevit, totaliter amoventes, omnibus personis nobis subditis sub poena excommunicationis latae sententiae firmiter inhibemus, ne quis ante primam tonsuram etc.</p>
                    <p>Item illud capitulum, quod incipit: Item cum nihil magis debeatur hominibus, quam ut supremae voluntatis liber sit stilus etc.</p>
                    <p>Item illud capitulum quod incipit: Districtius igitur praecipimus, ne quis sub poena excommunicationis latae sententiae coniurationes, colligationes, confratrias etc.</p>
                    <p>Item illud capitulum, quod incipit: Inhibemus sub poena excommunicationis, ut nullus clericus vel laicus calices, vestes vel libros sacros, et alia ecclesiastica ornamenta etc.</p>
                    <p>Item illud capitulum, quod incipit: Illud quoque sub excommunicationis poena prohibemus etc. quoad invite tractos ac respondentes, ac in iudices saeculares invite consentientes, de quibus dictum statutum innuere videtur duntaxat.</p>
                    <p>Item illud capitulum, quod incipit: Quia igitur nonnulli bona iura nostra et ecclesiarum praedictarum spiritualia, ecclesiastica et temporalia modis variis occupare etc.</p>
                    <p>Item illud capitulum, quod incipit: Eidem quoque excommunicationis sententiae decernimus subiacere eos, qui bona immobilia, feuda, iura, iurisdictiones et libertates quarumlibet ecclesiarum etc.</p>
                    <p>Item illud capitulum, quod incipit: Item sub poena excommunicationis latae sententiae omnibus auctoritate imperiali notariis et tabellionibus publicis praecipimus, ut quandocunque in causis spiritualibus et ecclesiasticis eos conficere instrumenta contingat etc.</p>
                    <p>Item illud capitulum, quod incipit: Et quia dilatio temporis oblivionem inducit, sub poena excommunicationis latae sententiae omnibus Archipresbyteris et decanatuum Decanis et parochialibus Presbyteris praecipimus etc.</p>
                    <p>Quantum ad poenas excommunicationis et interdicti latarum sententiarum ibidem contentas certis ex causis dictum Dominum nostrum Archiepiscopum Trevirensem et nos moventibus, tenore praesentium penitus revocamus, ipsis tamen statutis quantum ad caetera sub poena excommunicationis ferendae sententiae vel suspensionis in suo robore duraturis.</p>
                    <p>Datum sub sigillo curiae Trevirensis, quo nos commissarii supradicti utimur in hac parte, quod nos Officialis supradictus ad preces dictorum nostrorum collegarum et tam pro ipsis quam pro nobis his literis duximus apponendum in testimonium praemissorum.</p>
                    <p>Anno Domini millesimo, tricentesimo trigesimo octavo, die ultima mensis Augusti.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
