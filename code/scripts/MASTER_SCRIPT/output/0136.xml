<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Auch</title>
                <recordID>0136</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1305-02</origDate>
                <dateNotes/>
                <origPlace>Auch</origPlace>
                <diocese>Auch</diocese>
                <province>Auch</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 136</p>
                <p>Year: 1305</p>
                <p>Month: 2</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Auch</p>
                <p>Diocese: Auch</p>
                <p>Province: Auch</p>
                <p>CountryModern: France</p>
                <p>Latitude: 43.6465</p>
                <p>Longitude: 0.5855</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Duffour, Livre Rouge, 57-66</p>
                <p>EditionOther: None</p>
                <p>SourceNotes: http://books.google.com/books?id=mstTAAAAYAAJ</p>
                <p>TranscriptionNotes: None</p>
                <p>BaseText: ['GoogleBooks', 'WebDownload']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>(1) Modus absolvendi excommunicatos.</p>
                    <p>Precipimus quod si sacerdos aliquem in mortis articulo a sententia excommunicationis, suspensionis vel interdicti, quibus tenebatur canonice, absolverit, et de dicta infirmitate convaluerit absolutus, quam citius commode poterit, ad illum qui eum prius excommunicaverat remittatur cum litteris absolventis, ut secundum Deum ab eodem recipiat consilium salutare; quod si facere recusaverit, denuncietur prout excommunicatus publice sicut prius, et quod absolvens teneatur infra xv dies sub pena x solid. tholosan loci ordinario applicanda denunciare superiori nomina absoluti, fideiussorum, et pignora que occasione receperit supra dicta.</p>
                </div>
                <div>
                    <head>Capitulum 2</head>
                    <p>(2) Punitio excommunicatorum.</p>
                    <p>Quicumque in excommunicatione extiterit per annum animo indurato, preter mulctam consuetam talibus impositam pro tam evidenti contemptu clavium ecclesie, c solid. monete currentis ordinariis locorum solvere compellantur.</p>
                    <p>Et nichilominus superiores eorum, domini temporales, ut eos cogant redire ad sinum matris ecclesie per iuris remedia et, si opus fuerit, per locorum ordinarios censura ecclesiastica compellantur.</p>
                </div>
                <div>
                    <head>Capitulum 3</head>
                    <p>(3) Excommunicati non permittantur in ecclesia.</p>
                    <p>Observari precipimus ne clerici seculares, vel religiosi quicumque quantumcumque exempti, in locis interdictis ab homine vel a iure conceditur, celebrent vel faciant celebrari divina, vel excommunicatos vel interdictos publice admittant ad divina, vel ad ecclesiasticam sepulturam.</p>
                    <p>Qui vero contra predicta presumpserint, preter alias penas a iure statutas ingressum ecclesie noverint interdictum donec de premissis satisfecerint competenter.</p>
                    <p>Si autem interdicto durante, se divinis immiscuerint, sicut prius, irregulares efficiuntur, nec interdicto durante, si decesserint, debent in cimiterio vel ecclesia, nisi penituerint, sepeliri.</p>
                    <p>Ut autem huiusmodi periculum evitetur, excommunicatorum nomina inscribi precipimus et cum statuto huiusmodi in singulis parrochialibus ecclesiis diebus dominicis publicari.</p>
                </div>
                <div>
                    <head>Capitulum 4</head>
                    <p>(4) Devitare excommunicatos.</p>
                    <p>Quia vis ecclesiastice discipline contempnitur eo quod excommunicati artius non vitantur, et quod agitur a prelatis facilius trahitur a subditis in exemplum, dicti concilii approbatione statuimus quod prelati excommunicatos publice ad manus osculum non admittant, et etiam quod ab ipsis prelatis vitentur, comedendo et bibendo, tam in dando eisdem excommunicatis quam in recipiendo ab ipsis, nisi predicti excommunicati ad dandum eisdem prelatis, ratione procurationis vel census, ad hoc teneantur et a dictis prelatis et aliis vitentur secundum mandata iudicum et secundum canonicas sanxiones, ut excommunicati, rubore perfusi, ad gremium sancte matris ecclesie libentius revertantur.</p>
                </div>
                <div>
                    <head>Capitulum 5</head>
                    <p>(5) Prosecutio in excommunicatos.</p>
                    <p>Cum utraque iurisdictio ab uno et eodem processerit principio, spiritualis videlicet et temporalis, evidenti necessitate urgente, statuimus quod domini temporales, iudices et eorum baiuli et eorum loca tenentes, ad requisitionem episcoporum vel officialium eorum excommunicatos ad petendum absolutionis beneficium et ad sinum sancte matris Ecclesie revertendum per bonorum suorum captionem, venditionem distractionem et per alia iuris remedia districte compellant, et nisi infra octo dies a dicte requisitionis tempore computandos, requisitionem huiusmodi cum effectu compleverint vel se legitime excusaverint excommunicationis sententiam incurrant ipso facto.</p>
                    <p>Item quod excommunicati, postquam denunciati in ecclesiis publice fuerint, non immisceant se divinis officiis nec ecclesias intrent quamdiu divina officia celebrantuntur, et illi qui dictos excommunicatos in ecclesiis viderint, dum divina celebrabuntur officia, hos denunciare teneantur rectori ipsius ecclesie vel eius locum tenenti; et si dicti excommunicati requisiti de dictis ecclesiis exire contempserint, ordinarii arbitrio puniantur; et si in mortis articulo absoluti fuerint, nichilominus tamen careant ecclesiastica sepultura, donec ordinarii arbitrio de contemptu huiusmodi pro eis satisfactum fuerit competenter.</p>
                    <p>Rectores vero ipsarum ecclesiarum de talibus transgressoribus et eorum nominibus infra mensem suum ordinarium, per suas litteras certificare teneantur: quod si facere contempserint ad arbitrium sui ordinarii puniantur.</p>
                    <p>Item quod domini temporales et consules qui statuta et prohibitiones faciunt ne blada, vina, redditus ceteraque bona clericorum aut personarum ecclesiasticarum a suis locis, iurisdictionibus et territoriis ad loca alia transferantur sint excommunicationis sententia ipso facto innodati: et nichilominus loca ubi talia facta statuta fuerint et prohibitiones huiusmodi attemptate sint eo ipso ecclesiastico supposita interdicto tamdiu donec predicta revocaverint et de sic attemptatis dampnum pacis et ecclesie satisfactum fuerit competenter.</p>
                </div>
                <div>
                    <head>Capitulum 6</head>
                    <p>(6) Excommunicati non absolvantur in articulo mortis nisi prius satisfecerint creditori.</p>
                    <p>Item excommunicati non absolvantur in articulo mortis nisi, satisfacto primitus creditori ad cuius instantiam erant excommunicati vel alia data ydonea cautione, ponant bona sua in manu ecclesie et petant misericordiam; alias si rector fecerit contrarium teneatur satisfacere creditori et de iniuria emendam facere ad arbitrium sui ordinarii.</p>
                </div>
                <div>
                    <head>Capitulum 7</head>
                    <p>(7) Decretalis pape Clementis V [1].</p>
                    <p>Cum secundum statuta canonica ultimo deputandis supplicio negari non debeat penitentie sacramentum, abusum dampnabilem in quibusdam partibus contra hoc introductum aboliri omnino volentes, iusticiarios omnes et dominos temporales, ut ab huius desistant abusu, hortamur [2] in Domino et obsecramus per misericordiam Ihesu Christi: locorum nichilominus ordinariis iniungendo ut eos ad hoc, cum primum commode poterunt, diligenter monere et si necesse fuerit ecclesiastica censura compellere non amittant.</p>
                </div>
                <div>
                    <head>Capitulum 8</head>
                    <p>(8) De coniugio.</p>
                    <p>In coniugio quoque semel benedicitur quis, sed non secundo: extra de secundis nuptiis.</p>
                    <p>Vir aut mulier ad bigamiam transiens non debet a presbytero benedici quia, cum alia vice benedicti sint, eorum benedictio iterari non debet.</p>
                    <p>Presbyter iterans talem benedictionem debet suspendi ab officio et beneficio, extra de secundis nuptiis, capellani similiter.</p>
                    <p>Et penitentia similiter sollempnis nec debet iterari, licet privata penitentia iteretur quociens homo peccat: Ambrosius sicut unum est babtismum, ita una est penitentia: rubrica eadem, de Penitentiis.</p>
                </div>
                <div>
                    <head>Capitulum 9</head>
                    <p>(9) De causis matrimonialibus et criminalibus.</p>
                    <p>Item fuit facta constitutio de novo in dicto concilio quod de cetero cause criminales nec matrimoniales non committantur nisi discretis personis et iurisperitis, uni clerico et uni notario.</p>
                </div>
                <div>
                    <head>Capitulum 10</head>
                    <p>(10) De clandestina desponsatione.</p>
                    <p>Quia de clandestinis exponsalibus seu matrimoniis quedam consueverunt infamie scandala hactenus provenire, statuimus ut nulli de cetero, cuiuscumque conditionis existant, sponsalia vel matrimonia contrahere audeant, maxime in gradu prohibito, nec aliqua alia sacramenta ecclesiastica recipere sine suorum presbyterorum licentia et consensu.</p>
                    <p>Nec presbyter aliquis alibi ea quam in propria parrochia eisdem nisi in necessitate audeat ministrare.</p>
                    <p>Contrarium facientes rectores ecclesiarum vel eorum loca tenentes et persone religiose, cuiuscumque conditionis existant, ab ingressu ecclesie per unum mensem ipso facto noverint se suspensos.</p>
                    <p>Parrochiani vero, preterquam penas a iure statutas, arbitrio ordinarii puniantur; nec parrochialis sacerdos clandestinis intersit; ymo cum sciverit, ea incontinenti prohibeat sub pena superius annotata.</p>
                    <p>Item quod aliqui non contrahant matrimonia seu sponsalia in gradu prohibito scienter, nec procurent ea contrahi.</p>
                    <p>Alioquin tam contrahentes quam procurantes eo ipso sint excommunicationis vinculo innodati.</p>
                </div>
                <div>
                    <head>Capitulum 11</head>
                    <p>(11) De iudeis et leprosis.</p>
                    <p>De iudeis quorum perfidia plerumque simplices Christianos decipit fraudulenter et maliciose secum pertrahit in errorem, statuimus ut non in civitatibus, castris aut aliis locis insignibus habitare presumant, et ibidem ad partem a fidelibus segregati.</p>
                    <p>Nec novas audeant erigere sinagogas, nec in suis domibus pro servicio vel alias habere permittantur mancipia Christiana.</p>
                    <p>Nec in die parasceve ostia vel fenestras apertas habeant, set clausa teneant tota die.</p>
                    <p>Item leprosi sequestrati maneant a sanis fidelibus Christianis.</p>
                    <p>Nec tabernas intrent, nec ecclesias, nec mercatum, nec macellum.</p>
                    <p>Neque portent pannos virgatos, neque coloratos pillos, neque comas, neque cum sanis sepeliantur.</p>
                    <p>Et tam Iudei quam ipsi signa patentia defferant ut ab aliis discernantur, et premissa de Iudeis domini locorum temporales faciant observare et si necesse fuerit ab ordinariis arceantur.</p>
                    <p>Item ne leprosi teneantur respondere nisi coram ordinarium diocesanum vel officialem.</p>
                </div>
                <div>
                    <head>Capitulum 12</head>
                    <p>(12) De sortilegiis.</p>
                    <p>Quia in volatu et garritu avium, in spatulis vel ossibus animalium, in verbis seu responsis fatuis quorumdam qui vulgariter divini et divine vocantur quamplures nostre provincie futura exquirere asseruntur in eorum preiudicium animarum, cum solius Dei sit proprium scire futura, et timendum sit ne per assiduitatem in ydololatriam elabantur, statuimus omnes tales utriusque sexus necnon omnes et singulos sortilegos, divinatores, demones invocantes, auguriis abutentes, divinos et divinas, et in premissis dantes consilium, auxilium vel favorem, singulis diebus dominicis, in ecclesiis parrochialibus, excommunicatos publice nunciare et per ordinarios canonice locorum mulctari; nec in confessionibus, nisi in mortis articulo, a predictis absolvantur, nisi per predictos ordinarios vel eorum licentia speciali.</p>
                    <p>Rectores autem ecclesiarum, si in premissis negligentes fuerint vel remissi, eorumdem ordinariorum arbitrio puniantur.</p>
                </div>
                <div>
                    <head>Capitulum 13</head>
                    <p>(13) De penitentiis.</p>
                    <p>Observare precipimus quod omnis parrochianus utriusque sexus fidelis, semel in anno teneatur omnia peccata sua rectori proprio vel locum tenenti fideliter confiteri et iuiunctam sibi penitentiam propriis viribus studeat adimplere, suscipiens reverenter, ad minus in Pascha, Heucharistie sacramentum, nisi de proprii consilio sacerdotis, ex causa, a perceptione ipsius duxerit abstinendum.</p>
                    <p>Alieno autem sacerdoti confiteri non audeat nisi in mortis articulo, vel nisi in sua parrochia deliquerit, vel a proprio sacerdote petita licentia et obtenta.</p>
                    <p>Si autem predicta non observaverit, in vita ab ingressu ecclesie arceatur, et in morte christiana careat sepultura.</p>
                    <p>Et statutum huiusmodi, singulis annis, in synodis precipimus publicari ne quicumque per ignorantiam se valeat excusare.</p>
                    <p>Ordinarii autem in suis diocesibus aliquibus ydoneis committant vices suas qui super casibus episcopalibus absolvere valeant penitentes.</p>
                </div>
                <div>
                    <head>Capitulum 14</head>
                    <p>(14) De reconciliatione ecclesiarum.</p>
                    <p>Ad dictum concilium delatum extitit quod in quibusdam partibus provincie auxitane, quedam temeritas seu presumptio inolevit quod in ecclesiis sanguine vel semine violatis quidam religiosi et simplices sacerdotes ipsas ecclesias reconciliare presumunt et in ecclesiis sic reconciliatis celebrare divina; et cum reconciliatio ecclesiarum sit solis episcopis et eorum superioribus reservata, fuit in dicto concilio institutum quod quomodocumque ecclesias violari contigerit in auxitana provincia, quod per episcopos tantum reconcilientur.</p>
                    <p>Et si aliquis episcopo inferior ipsas reconciliare presumpserit  excommunicationis incurrat sententiam ipso facto et qui scienter celebraverit in ecclesia sic reconciliata eadem sententia sit ligatus.</p>
                </div>
                <div>
                    <head>Capitulum 15</head>
                    <p>(15) De substitutis penitentiariis.</p>
                    <p>Cum natura humana propter sui fragilitatem prona sit ad gravia, terribilia committenda, quorum etiam remissio est solis episcopis reservata et ipsi episcopi super premissis cotidie addiri non possint, nec etiam sic delinquentes possunt frequenter audire, statuimus quod quibibet episcopus provincie auxitane in casibus sibi reservatis tot confessores discretos sibi instituat quot secundum statum sue civitatis et diocesis necessarios noverit, quibus super ipsis committat plenariam potestatem.</p>
                </div>
                <div>
                    <head>Capitulum 16</head>
                    <p>(16) Publicatio predictarum constitutionum.</p>
                    <p>Publicate fuerunt he constitutiones in provinciali concilio Aux. celebrato die martis ante festum cathedre sancti Petri anno Dni Mo CCCo IIIIo.</p>
                    <p>Et ibidem in eodem concilio recitando idem dominus archiepiscopus confirmavit, ratifficavit et approbavit omnes constitutiones per eumdem et eiusdem predecessores editas in quibuscumque conciliis provincie auxitane.</p>
                    <p>Presentibus et circumstantibus ibi Convenarum, Lectorensi, Baionensi et Conseranensi episcopis et procuratoribus aliorum suffraganeorum provincie auxitane, necnon procuratoribus ecclesiarum cathedralium et collegiatarum et quampluribus abbatibus, prioribus et subditis aliis dicte provincie auxitanensis.</p>
                </div>
                <div>
                    <head>Footnotes</head>
                    <p>[1] Originally C[lementis].</p>
                    <p>[2] Originally [h]ortamur.</p>
                </div>
            </div>
        </body>
    </text>
</root>
