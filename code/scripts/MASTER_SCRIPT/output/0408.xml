<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Valencia</title>
                <recordID>0408</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1296-09-18</origDate>
                <dateNotes/>
                <origPlace>Valencia</origPlace>
                <diocese>Valencia</diocese>
                <province>Tarragona</province>
                <country>Spain</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 408</p>
                <p>Year: 1296</p>
                <p>Month: 9</p>
                <p>Day: 18</p>
                <p>Circa: None</p>
                <p>DatingNotes: None</p>
                <p>Place: Valencia</p>
                <p>Diocese: Valencia</p>
                <p>Province: Tarragona</p>
                <p>CountryModern: Spain</p>
                <p>Latitude: 39.470239</p>
                <p>Longitude: -0.376805</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Ram√≥n Despont</p>
                <p>IssuingAuthorityAlt: None</p>
                <p>RegnalStart: 1289</p>
                <p>RegnalEnd: 1312</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Synodicon Hispanum, XII, 730-56</p>
                <p>EditionOther: Perez de Heredia, Sinodos, 617-678</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['Library Scan', 'Hard Copy Scan']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: -Puchades, Als ulls, 93, notes that none of the general councils of the Tarraconense celebrated between 1274 and 1330 contain constitutions against usury, which makes the inclusion of 3 canons against usury in the Valencia 1296 synod all the more striking (especially since nothing on usury was in 1278 and 1280 Valencia synods).</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Proemium [1].</p>
                    <p>Incipiunt constitutiones synodales domini Raymundi de Ponte, episcopi Valentini.</p>
                    <p>Anno Domini millesimo ducentesimo nonagesimo sexto, decimo quarto kalendas octobris, nos Raymundus, diuina miseratione Valentinus episcopus, in ecclesia Valentina synodum celebrantes, de consilio et assensu capituli Valentini, sacra synodo approbante, tractatum sacramentorum edidimus, cum constitutionibus que sequuntur, uolentes et mandantes quod quilibet rector uel uicarius perpetuus tam tractatum predictum, quam etiam constitutiones premissas habeat in ecclesia sua infra mensem, ut, iuuante Domino Iesu Christo, cum ipsis se possint regere, et animabus gregis sibi commissi iuste ualeant prouidere.</p>
                    <p>Quicumque uero infra dictum mensem ipsa non habuerint, penam uiginti solidorum incurrant, operi ecclesie Valentine applicandam.</p>
                </div>
                <div>
                    <head>Capitulum 1</head>
                    <p>(1) Tractatus de sacramentis.</p>
                    <p>Quia ubi fundamentum non est, utiliter super edifican non potest, idcirco cum de sacramentis ecclesiasticis in constitutionibus synodalibus ecclesie Valentine nichil fuerit constitutum, que sunt nostre fidei fundamentum, nos Raymundus, miseratione diuina Valentinus episcopus, de sacramentis ecclesiasticis aliqua, licet pauca, inserere uolumus in eisdem.</p>
                </div>
                <div>
                    <head>Capitulum 2</head>
                    <p>(2) De baptismo.</p>
                    <p>Et quia baptismus est ianua omnium sacramentorum, et etiam fundamentum, ideo de ipso tractare uolumus in presenti.</p>
                    <p>Vnde Augustinus: [2]</p>
                    <p>Firmissime tene non solum homines ratione utentes, uerum etiam paruulos, qui siue in uteris matrum uiuere incipiunt et ibi moriuntur, siue iam de matribus nati sine sacramento baptismi, quod datur in nomine Patris et Filii et Spiritus Sancti, ex hoc seculo transierint, sempiterno igne puniendos, quia, etsi peccatum [3] proprie actionis nullum habent, originalis tamen peccati damnationem carnali conceptione ex natiuitate traxerunt [4].</p>
                    <p>Forma autem uera baptismi hec est et statuimus quod siue sit pater uel mater seu alius quicumque hanc formam debeat obseruare [5], uidelicet ut infantem ter inmergendo in aqua dicat: Petre, ego te baptizo in nomine Patris et Filii et Spiritus Sancti. Amen [6].</p>
                    <p>Item, statuimus quod baptismus solum in aqua, non in alio liquore, fiat.</p>
                    <p>Et si ita parum de aqua fuerit uel baptizandus taliter infirmetur quod inmergi non possit, sufficit quod aqua super baptizandum in tali necessitate effundatur.</p>
                    <p>Quod autem dicitur quod mulier baptizare potest, uerum est, necessitate cogente, unde illud in concilio Carthaginensi quinto: Mulier, quamuis docta et sancta, uiros in conuentu docere uel aliquos baptizare non presumat, nisi necessitate cogente [7].</p>
                    <p>Item, Augustinus ad Fortunatum: [8] In necessitate, cum episcopi aut presbyteri aut quilibet ministrorum non inueniuntur, et urget periculum eius qui petit, ne sine isto sacramento hanc uitam finiat, etiam laicos solere dare sacramentum quod acceperunt solemus audire [9].</p>
                    <p>Item, statuimus quod si infans in necessitate taliter a laico baptizatus superuixerit, presbytero, quam citius fieri poterit, presentetur.</p>
                    <p>Et si formam predictam inuenerit non fuisse seruatam, faciat cathecismum et baptizet eum secundum formam Ecclesie.</p>
                    <p>Si autem dubitetur an legitime fuerit baptizatus, quia forte baptizans non recordatur ad plenum de uerbis in baptismo prolatis, uel de circumstantiis discordant, uel forte infans expositus est iuxta ecclesiam uel alibi, nec habetur signum utrum sit baptizatus uel non, in hiis casibus faciat sacerdos cathecismum [10] nam ex decreto Celestini pape: [11] Siue paruuli siue iuuenes ad regenerationis ueniunt sacramentum, non prius fontem uite adeant quam exorcismis et exsufflationibus clericorum spiritus inmundus ab eis abigatur [12] [13], et baptizet eum sub hiis uerbis: [14] Si baptizatus es, non te rebaptizo; et si baptizatus non es, ego te baptizo in nomine Patris et Filii et Spiritus Sancti. Amen [15].</p>
                    <p>In tali etiam dubio statur unius testimonio, si plures haberi non possint.</p>
                    <p>Et si sic baptizatus uixerit, sacerdos in eo suppleat quod extra formam fuerat pretermissum.</p>
                    <p>Prohibemus etiam districte ne persona religiosa uel aliqua excommunicationis uel interdicti sententia ligata, uel qui non est baptizatus, ad patrinum admittatur.</p>
                    <p>Item, permittimus quod in cathecismo unus patrinus et alius in baptismo aliusque in confirmatione in fronte, que tantum fit per episcopum, admittatur.</p>
                    <p>Et si plures in cathecismo et baptismo scienter se ingesserint exceptis duabus commatribus, quas permittimus ibidem admitti [16], preter licentiam nostram uel officialis nostri, ipso facto excommunicationis sententia sint ligati.</p>
                    <p>Item, si dum mulier in partu laborauerit, infans extra uentrem matris caput tantum emiserit et in tanto periculo infans positus nasci nequiuerit, infundat aliqua de obstetricibus aquam super caput infantis, dicens: [17] Ego te baptizo in nomine Patris et Filii et Spiritus Sancti. Amen [18], et erit baptizatus.</p>
                    <p>Secus de aliis membris duximus statuendum.</p>
                </div>
                <div>
                    <head>Capitulum 3</head>
                    <p>(3) Vt fontes mundi teneantur.</p>
                    <p>Districte etiam precipimus ut fontes cooperti, mundi et nitidi teneantur, statuentes ut singulis annis in Hebdomada Sancta presbyteri parochialium ecclesiarum per se ipsos uel subdiaconos uel diaconos uel clericos adultos chrisma nouum et oleum a nobis uel a sacrista Valentino suscipiant, sicut est fieri consuetum.</p>
                    <p>Set antequam nouum chrisma et oleum suscipiant, uetus chrisma et oleum effundant in fontes ecclesie baptismales, ampullas etiam suas diligenter abluant in eisdem.</p>
                    <p>Et cum omni reuerentia et honore dictum chrisma et oleum suscipiant et ipsa custodiant prout decet.</p>
                </div>
                <div>
                    <head>Capitulum 4</head>
                    <p>(4) Quid fiendum sit de capitis baptizatorum.</p>
                    <p>Capitas autem quas a baptizatis clericus percipiet, easdem, prohibitis prophanis usibus, ad eclesiarum usus debeat conseruare, nec eas aliis baptizandis ualeat uendere, set pauperibus possit gratanter easdem tradere ad seruiendum eisdem in baptismo, sine omni pretii datione.</p>
                    <p>Qui uero contrarium fecerit, ipso facto penam quinque solidorum incurrat.</p>
                    <p>Et quicumque hoc sciuerit et episcopo uel eius officiali, quam cito fuerit opportunum, non denuntiauerit, consimilem penam soluere teneatur.</p>
                    <p>Vtramque uero penam operi sedis Valentine statuimus applicandam.</p>
                    <p>Rectores etiam ecclesiarum capitas que ad eorum ecclesias offerentur, ab ipsis ecclesiis abstrahi non permittant per laicos pertractandas.</p>
                </div>
                <div>
                    <head>Capitulum 5</head>
                    <p>(5) Qualis debet esse confessio.</p>
                    <p>Item, quia penitentia est secunda tabula post naufragium, ideo de ipsa duximus aliquid inserendum, et primo qualis debeat esse confessio.</p>
                    <p>Dicitur autem confessio, secundum auctoritatem sanctorum patrum, tractam de nouo et ueteri Testamento, simplex [19], ut accuset se confitens, et non alium.</p>
                    <p>Nec nominatim etiam tenetur exprimere personam cum qua peccauit, nec sacerdos querere, nisi peccati circumstantia talis sit quod aliter non possit confiteri peccatum, ut si cognouit matrem, filiam uel sororem uel huiusmodi, quia non posset se ipsum aliter liberare, unde illud Non declinet cor meum in uerba malitie, ad excusandas excusationes in peccatis [20].</p>
                    <p>Humilis [21], unde publicanus non audebat oculos ad celum leuare, set semper percutiebat pectus suum prostratus in terra, dicens Propitius esto michi peccatori [22].</p>
                    <p>Pura [23], scilicet pura intentione, sine hypocrisi, unde dicitur in Isaia [24] A timore tuo, Domine, concepimus et peperimus spiritum salutis [25].</p>
                    <p>Fidelis [26], id est sub spe uenie, non ut Iudas, qui ait Peccaui, trandens sanguinem iustum [27], et postea abiit et laqueo se suspendit [28].</p>
                    <p>Vera [29], nichil admiscens falsitatis, nichil mendacii, nichil fictum.</p>
                    <p>Frequens [30], unde Gregorius Quanto frequentius confiteris sub spe uenie, tanto facilius consequeris ueniam culpe [31].</p>
                    <p>Voluntaria [32],  non coacta, ut confessio Achaz, set spontanea, ut confessio latronis in cruce.</p>
                    <p>Nuda [33], unde Hieronymus Non est qui agat penitentiam super peccata sua, et dicat quid fecit [34].</p>
                    <p>Discreta [35], Augustinus Sacerdotem queras qui sciat te ligare et soluere [36].</p>
                    <p>Integra [37],  Augustinus Caueas ne uerecundia diuidas confessionem [38].</p>
                    <p>Secreta [39], Johannes Chrisostomus Non dico tibi ut prodas te in publicum [40].</p>
                    <p>Lacrimabilis [41], unde illud Rugiebam in gemitu cordis mei [42].</p>
                    <p>Accelerata [43], unde Ecclesiasticus Non tardes conuerti ad Dominum [44], Augustinus Nullus exspectet quousque peccare non potest [45].</p>
                    <p>Fortis [46], ut Magdalena, que uicit pudorem; Hieronymus Timor Domini omnem uicit timorem [47].</p>
                    <p>Accusans [48], unde in parabolis Iustus in principio accusator est sui [49].</p>
                    <p>Obediens [50], Augustinus Fac omnia pro accipienda uita anime, que faceris pro uitanda corporis morte [51].</p>
                    <p>Vnde uersus: Sit simplex, humilis confessio, pura, fidelis, uera, frequens, nuda, discreta, libens, uerecunda, integra, secreta, lacrimabilis, accelerata, fortis et accusans et se punire parata.</p>
                    <p>Te pudor emendet, confessio maior abundet.</p>
                </div>
                <div>
                    <head>Capitulum 6</head>
                    <p>(6) De penitentia.</p>
                    <p>Penitentia, ut ait namque Ambrosius, est Preterita mala plangere, et plangenda iterum non committere [52].</p>
                    <p>Omnis autem uere penitens debet habere dolorem de peccatis commissis, et uoluntatem et propositum iterum non peccandi.</p>
                    <p>Sunt autem tria in uera penitentia principaliter necessaria, scilicet cordis contritio, oris confessio si confitens potest loqui [53] et operis satisfactio, alioquin non est uera penitentia, set simulata potius atque ficta.</p>
                    <p>Confessio uera est coram sacerdote uera declaratio seu reuelatio peccatorum.</p>
                    <p>Et quia post lapsum peccati necessaria est uera penitentia ad salutem, statutum est in concilio generali quod: [54] Omnis utriusque sexus fidelis, postquam ad annos discretionis perueniat, omnia sua solus peccata saltem semel in anno fideliter confiteatur proprio sacerdoti, et iniunctam sibi penitentiam pro uiribus studeat adimplere, suscipiensque reuerenter ad minus in Pascha Eucharistie sacramentum, nisi forte de proprii sacerdotis consilio ob aliquam rationabilem causam ad tempus ab eius perceptione duxerit abstinendum; alioquin et uiuens ab ingressu ecclesie arceatur et moriens christiana careat sepultura.</p>
                    <p>Vnde hoc salutare statutum frequenter in ecclesiis publicetur, ne quisquam ex ignorantie cecitate uelamen excusationis assumat.</p>
                    <p>Si quis autem alieno sacerdoti uoluerit iusta de causa sua confiteri peccata, licentiam prius postulet et obtineat a proprio sacerdote, cum aliter ipse illum non possit soluere uel ligare.</p>
                    <p>Sacerdos autem sit discretus et cautus, ut more periti medici supereffundat uinum et oleum uulneribus sauciati, diligenter inquirens peccatoris circumstantias et peccati, quibus prudenter intelligat quale ei prebere debeat consilium et cuiusmodi remedium adhibere, diuersis experimentis utendo ad sanandum egrotum.</p>
                    <p>Caueat autem omnino ne uerbo aut signo aut quouis alio modo prodat aliquatenus peccatorem, set si prudentiori consilio indiguerit, illud absque ulla expressione persone caute requirat, quoniam qui peccatum in penitentiali iudicio sibi detectum presumpserit reuelare, non solum a sacerdotali officio deponendum decernimus, uerum etiam ad agendam penitentiam perpetuam in arctum monasterium detrudendum [55].</p>
                </div>
                <div>
                    <head>Capitulum 7</head>
                    <p>(7) Quod qui uoluerit confiteri alieno sacerdoti, hoc faciat de licentia sui curati.</p>
                    <p>Si quis autem clericus uel laicus alieno sacerdoti iusta de causa sua uoluerit confiteri peccata, licentiam postulet, ut supra dictum est, et obtineat a suo proprio sacerdote, precipiens ditricte ne aliquis presbyter super hoc requisitus presumat alicui malitiose licentiam huiusmodi denegare.</p>
                    <p>Notandum tamen est quod in quinque casibus sine licentia proprii sacerdotis potest aliquis alieno sacerdoti confiteri.</p>
                    <p>Primus est cum episcopus alicui delegauit.</p>
                    <p>Secundus, cum quis peccat in aliena parochia et de illo peccato sacerdoti illius parochie confitetur.</p>
                    <p>Tertius est si causa domicilii se duxerit ad aliam parochiam transferendum.</p>
                    <p>Quartus, cum est uagabundus.</p>
                    <p>Quintus, cum imminet periculum mortis et non potest habere proprium sacerdotem, in quo casu posset etiam laico confiteri.</p>
                    <p>Vnde, quia ualde periculosum est moram facere in peccato, precipimus quod parochiales presbyteri frequenter plebes suas moneant ut ad confessionem ueniant quam cito potuerint confiteri commissum peccatum, et hoc propter incertitudinem hore mortis.</p>
                    <p>Item, quia in extrema egritudine uix potest aliquis de peccatis cogitare nec etiam penitere, quia, ut ait Hieronymus, Cum egritudine opprimeris, uix aliud postes cogitare, quam sentis, et illuc rapitur intentio mentis ubi est uis doloris [56].</p>
                    <p>Item, non debet confiteri per nuntium neque per scripturam, set uiua uoce, ore proprio et presentialiter, ut qui per se peccauit, per se ipsum confiteatur.</p>
                    <p>Item, non debet confiteri uerbis uel nominibus peccatorum uel criminum palliatis, set quodlibet peccatum suo proprio nomine, quantumcumque turpe, exprimat et etiam circumstantias, quantumcumque turpes sint, ut sic tota sanies peccati expellatur.</p>
                </div>
                <div>
                    <head>Capitulum 8</head>
                    <p>(8) De distinctione peccatorum.</p>
                    <p>Debet etiam confiteri singula peccata que quis commisit distincte et separarim, non confuse nec etiam per transcursum.</p>
                    <p>Si qui uero confitentium ceci, surdi uel muti fuerint, inducat eos presbyter prout melius poterit ad contritionem uerbis, nutibus atque signis.</p>
                </div>
                <div>
                    <head>Capitulum 9</head>
                    <p>(9) De illis qui audiunt penitentiam, in quo loco debent sedere.</p>
                    <p>Item, statuimus quod illi qui confessiones audiunt, in loco competenti, alias patenti, audiant confessiones seu confitentes, non in occulto, et precipue si fuerint mulieres.</p>
                    <p>Habeat ergo presbyter sollicitudinem diligentem, ne dum audit confessionem in facie confitentium respiciat, precipue mulierem, set si capam indutam teneat, capucium indutum habeat, capite etiam inclinato.</p>
                    <p>Et si peccatum horribile intellexerit, non respuat, non faciem auertat neque caput, neque retorqueat se huc uel illuc, aut signum aliquod faciat neque nutum, set neque aliquod uerbum proferat propter quod abominari peccatorem uel peccatum uideatur, ne peccator rubore seu uerecundia confusus, peccata reliqua uel similia sibi timeat reuelare.</p>
                </div>
                <div>
                    <head>Capitulum 10</head>
                    <p>(10) Quod sacerdos non audiat confessionem nisi sui parochiani.</p>
                    <p>Item, statuimus quod quandocumque peccator ad sacerdotem uenerit causa sua peccata confitendi, primo querat sacerdos unde sit, hoc est utrum sit parochianus eius, et si dixerit quod non, querat ab eo utrum uenerit de licentia proprii sacerdotis, et si respoderit quod non, remittat</p>
                    <p>ipsum ad proprium sacerdotem, quia non potest ipsum soluere uel ligare, nisi necessitate cogente.</p>
                    <p>Si autem sit parochianus eiusdem uel uenerit de licentia proprii sacerdotis et si respondeat ita [57], querat primo ab ipso utrum sit excommunicatus uel interdictus, et si dixerit quod sic, non audiat ipsum donec fuerit absolutus.</p>
                    <p>Si autem dixerit se non esse excommunicatum uel interdictum, potest ipsum interrogare primo de</p>
                    <p>sacramentis Ecclesie et symbolo et oratione dominica et de fide.</p>
                    <p>Deinde moneat eum familiariter et benigne ut omnia peccata sua confiteatur humiliter, familiariter et benigne, ne ob uerecundiam uel timorem celet peccata, quia non est homini locuturus, set Deo cuius personam ipse presbyter representat [58], qui non uult mortem peccatoris, set ut conuertatur et uiuat [59], dicendo ei etiam quod ipse sacerdos peccator est, et quia ipse confitens non potest tot et tanta commisisse peccata quin et alii quamplura et maiora commiserint.</p>
                    <p>Et quod illi qui bene penitent magis diliguntur a Deo, sicut patet in beato Petro et Paulo et latrone et Maria Magdalena.</p>
                    <p>Et quod tota curia celestis guadet de penitentiam agente.</p>
                    <p>Item, quod homines sumus et sine peccato esse non possumus.</p>
                    <p>Si uero confessus fueris et contritus et proponis amplius non peccare, Dominus sine dubio remittet tibi culpam, et ego te auctoritate Dei absoluam a pena.</p>
                    <p>Si nolueris confiteri in hac uita, confiteberis in alia inuitus in conspectu angelorum, amicorum et inimicorum, et damnaberis in perpetuum.</p>
                </div>
                <div>
                    <head>Capitulum 11</head>
                    <p>(11) Quod sacerdos interroget diligenter confitentem.</p>
                    <p>Item, audita illius confessione, diligenter et frequenter interrogato si alia uolebat confiteri peccata, sollicitet eum ut cogitet ne peccatum aliquod studiose pretermittat, quia si dimidiaret confessionem diuidendo peccata inter diuersos sacerdotes, uel celando aut omittendo scienter aliquod mortale peccatum, sibi talis penitentia uel confessio non prodesset.</p>
                    <p>Et si dixerit se non habere alia confiteri, incipiat sacerdos interrogare de circumstantiis ordinate et discrete confitentem, ita quod in circumstantiis querendis ad peccata specialia uel speciales circumstantias non descendat, quia multi forte post multas interrogationes peccarent in hiis que nescirent alias cogitare.</p>
                    <p>Nam interrogando sacerdos culpam detegit, quam sepe nescit etiam qui perpetrauit.</p>
                    <p>Iterrogetur etiam peccator qua tentatione inductus fuerit ad peccandum, et si ipse preuenit tentationem an fuerit preuentus ab ipsa.</p>
                    <p>Et si ipse tentationem habuerit, potest queri si tentationi resistit et qualiter, et sic directe forte penitens aperiet peccatum suum quod celabat.</p>
                </div>
                <div>
                    <head>Capitulum 12</head>
                    <p>(12) Quod sacerdos interroget confitentem de condicione et statu.</p>
                    <p>Item, debet interrogare peccatorem cuius condicionis exsistat et cuius status sit.</p>
                    <p>Et si dicat quod sit miles simplex, debet ipsum interrogare de rapina, quam tales facere consueuerunt, nam tales milites non consueuerunt esse contenti stipendiis suis, secundum sententiam sancti Johannis Baptiste dicentis Neminem concutiatis neque calumniam faciatis, stote contenti stipendiis uestris [60].</p>
                    <p>Peccant etiam quia quandoque impugnant propriam patriam, et non seruant fidem proprio domino.</p>
                    <p>Peccant etiam quia sunt ualde incontinentes.</p>
                    <p>Super hiis ergo debent interrogari, et ipsi talia confiteri et reddere aliena et per ueracem penitentiam super hiis satisfacere Creatori, si nolunt cum diabolo perpetuo cruciari.</p>
                </div>
                <div>
                    <head>Capitulum 13</head>
                    <p>(13) Quod sacerdos interroget mercatores diligenter et barones cum sequenti.</p>
                    <p>Si uero fuerint barones debent interrogari super crimine concussionis, rapine, homicidii in bellis iniustis et alias commisso.</p>
                    <p>Et ipsi debent similiter talia et alia confiteri suo proprio sacerdoti.</p>
                </div>
                <div>
                    <head>Capitulum 14</head>
                    <p>(14) De mercatoribus interrogandis.</p>
                    <p>Si uero fuerint mercatores qui debent confiteri suo proprio sacerdoti dum sunt in patria unde ipsi sunt, uel alteri de eius licentia [61], petant specialiter mercatores, quia sub specie liberalitatis palliant usurariam prauitatem, scilicet uendendo merces suas uel pannos sub exspectatione longe maiori pretio quam ualeant, nec alias uenderent si solueretur eis pecunia in presenti.</p>
                    <p>Item, dant pecuniam propriam sub quantitate augmenti, quod est contra sacrorum canonum instituta.</p>
                    <p>Item, inueniunt diuersas uias ad prauitatem usurariam palliandam, quod est contra illud Si plus accepisti a debitore quam dedisti, quidquid illud sit et quodcumque ei nomen imponas, usura est [62].</p>
                    <p>Item, emunt uilius et uendunt carius, turpe lucrum est, si specie non mutata uendunt, dicit enim canon quod inter ementis uendentisque commercium difficile est non interuenire peccatum.</p>
                    <p>Alii autem similiter mercatores decipiunt in suis mercationibus et uenditionibus, propter quod peccant mortaliter, quia etiam uendunt hospitibus et transeuntibus carius quam uicinis.</p>
                    <p>Habent etiam falsa pondera et mensuras falsas, et in eo debent penitere quadraginta dies in pane et aqua.</p>
                    <p>De talibus et consimilibus debent presbyteri eos interrogare et eis penitentiam iniungere et ipsi humiliter recipere, si nolunt cum diabolo cruciari perpetuo.</p>
                    <p>Rustici populares, aratores, pastinatores et fossores agrorum in eo principaliter peccant quod non soluerunt decimas et primitias, et ideo debent super hiis interrogari.</p>
                    <p>Habent autem tales securiorem uitam quia minus peccant propter continuum laborem, quia non ita ad cogitationes pessimas conuertuntur, ut faciunt alii diuites delicati, iuxta illud sapientis, unde uersus Diuitiis uti res est aduersa saluti [63]</p>
                    <p>Peccant autem in homicidiis et in periuriis, in fornicationibus, in odio et in damnis que sibi dantur in agris et consimilibus, et de talibus et consimilibus debet sacerdos in genere interrogare et ipsi penitentiam agere coram Deo.</p>
                </div>
                <div>
                    <head>Capitulum 15</head>
                    <p>(15) Quod pueri debent confiteri.</p>
                    <p>Pueri etiam doli capaces tenentur confiteri, et isti tales possunt puniri a sacerdote, set non tantum quantum si essent adulti.</p>
                    <p>Tales etiam possunt peccare in sacrilegio, possunt tamen absolui a proprio episcopo.</p>
                    <p>Committunt etiam crimen furti et periurii, possunt etiam incurrere crimen contra patronum.</p>
                    <p>Tales etiam possunt incurrere crimen calumniantium, quoniam dicitur quod audacia impuberum calumniantium refrenanda est.</p>
                    <p>Potest puer etiam peccare in genitalibus, quia quandoque tale uitium anticipat etatem, refert enim beatus Gregorius in Dialogo [64] quod quidam grauidauit nutricem in nono anno.</p>
                </div>
                <div>
                    <head>Capitulum 16</head>
                    <p>(16) Quod prelatus confiteatur suo superiori, uel eligat confessorem auctoritate sua.</p>
                    <p>Prelatus suo debet confiteri superiori, episcopi tamen et alii superiores ac etiam minores prelati exempti, preter sui superioris licentiam, prouidum et discretum possunt sibi eligere confessorem.</p>
                    <p>Prelati autem inferiores et alii sacerdotes suo prelato uel sibi inuicem, de licentia prelati,</p>
                    <p>confiteantur, uel episcopo, si uolunt.</p>
                    <p>Et licet tanta sit malitia clericorum, presertim presbyterorum, quod uix posset sub numero comprehendi, pauca tamen, ne desperationem facere uideamur, sub breuiloquio, scilicet genera singulorum et non singula generum, ad eorum correctionem et cautelam ad memoriam perstringemus.</p>
                </div>
                <div>
                    <head>Capitulum 16i</head>
                    <p>(16i) Primo, peccare consueuerunt quia permittunt se indignos ad ecclesiasticam militiam promoueri.</p>
                </div>
                <div>
                    <head>Capitulum 16ii</head>
                    <p>(16ii) Secundo, quia promouentur aliquando per simoniacam prauitatem.</p>
                </div>
                <div>
                    <head>Capitulum 16iii</head>
                    <p>(16iii) Tertio, quia aliqui ex eis incontinenter uiuunt.</p>
                </div>
                <div>
                    <head>Capitulum 16iv</head>
                    <p>(16iv) Quarto, quia immiscent se spectaculis et pompis mulierum.</p>
                    <p>Et recipiunt munera pro penitentiis et sacramentis spiritualibus ministrandis.</p>
                    <p>Et incumbunt usuris, e emunt largius ut carius uendant.</p>
                    <p>Et plus diligunt comas laicorum quam coronas clericorum.</p>
                    <p>Et immiscent se mercationibus.</p>
                    <p>Et frequentant domicilia mulierum uiduarum et aliarum.</p>
                    <p>Habent secum etiam mulieres et personas a canone interdictas.</p>
                    <p>Frequentant tabernas, quod non licet nisi in itinere constitutis, et tunc propter necessitatem, non ad delectationem.</p>
                    <p>Ludunt etiam ad aleas et taxillos.</p>
                    <p>Habent habitum indecentem, et nolunt diuina officia frequentare.</p>
                    <p>Diligunt uenationes siluaticas et saltuosas.</p>
                    <p>Et dant libentius uenatori, meretrici uel ioculatori quam pauperi de patrimonio Iesu Christi seu Crucifixi, in periculo animarum suarum et in scandalum plurimorum, contra ecclesiasticas sanctiones.</p>
                </div>
                <div>
                    <head>Capitulum 16v</head>
                    <p>(16v) Quintum uitium est quia aliquando prelati inuandent suis subditis et subditi prelato, et decertant ad inuicem ut puniantur, cum debuissent se ad inuicem diligere, ut inter prelatos et subditos fieret comprehensio caritatis.</p>
                    <p>Item, subtrahunt alienos parochianos, tam uiuos quam mortuos.</p>
                    <p>Et in hoc grauiter offendunt.</p>
                </div>
                <div>
                    <head>Capitulum 16vi</head>
                    <p>(16vi) Sextum uitium est quia multa uitia palliant sub specie uirtutis, nam cum sint auari, quod est uitium, uolunt uideri temperati, quod est uirtus.</p>
                    <p>Et cum sint crudeles, quod est uitium, uolunt uideri tamquam prouidi iustitie zelatores.</p>
                    <p>Et cum sint remissi, quod est uitium, uolunt uideri compatientes subditis, quod est sanctitas in prelatis.</p>
                </div>
                <div>
                    <head>Capitulum 16vii</head>
                    <p>(16vii) Septimum uitium est quod ipsi subditi ad inuicem se habent odio et ad inuicem se consumunt, et</p>
                    <p>ideo homicide sunt et deteriores latronibus.</p>
                </div>
                <div>
                    <head>Capitulum 16viii</head>
                    <p>(16viii) Octauum uitium est ut possint reuelare odia, quia sunt fallaces et ualde inconstantes, proferentes</p>
                    <p>uerba inutilia et inhonesta, cum illud quod habent in mente sua debeant proferre in mente mera, nam inter iuramentum et simplicem loquelam non facit Deus differentiam; dicitur etiam quod non solum filii diaboli sunt qui peccant in uerbis fallacibus, set etiam in operibus simulatis.</p>
                    <p>Item, quotiens loquimur aut non opportuno tempore aut cum non conuenit audientibus, totiens peccamus.</p>
                </div>
                <div>
                    <head>Capitulum 16ix</head>
                    <p>(16ix) Nonum uitium est quia peccant in sacrificiis, cum offerunt hostiam fractam uel uinum sine aqua uel aquam sine uino, celebrantes bis in die.</p>
                    <p>Vel non custodiunt chrisma uel Eucharistiam sicut debent, uel non mundant uasa et altaria uel uestimenta secundum canonum instituta.</p>
                </div>
                <div>
                    <head>Capitulum 16x</head>
                    <p>(16x) Decimum uitium est quia subuertunt populum, et in omni loco, ut testatur Hieronymus, ponentes scandalum, uertuntur in laqueum tortuosum.</p>
                    <p>Hec ergo et similia, ut de aliis taceamus, debent clerici confiteri, et a talibus de cetero cauere et per dignam penitentiam suo satisfacere Creatori, si nolunt perpetuo cruciari.</p>
                </div>
                <div>
                    <head>Capitulum 17</head>
                    <p>(17) De penitentas mulierum, et de modo iniungende penitentie.</p>
                    <p>De penitentiis mulierum sic tene in genere.</p>
                    <p>Prouideas si est puella, presertim uirgo sub potestate parentum, et affligas eam in penitentia</p>
                    <p>secundum canones, in ieiuniis precipue, ut domet suam carnem, ne lasciuiat in luxuriam, nam luxuria mulierum fetida est et acrior quam uirorum, et ideo acrius debet deuiari in abstinentia ciborum, promittendo eis spem salutis eterne.</p>
                    <p>Nam sexus mulieris potius debet moneri quam terreri, ut nostra sit absoluta sententia uel conscientia, et earum per se reddat rationem intentio.</p>
                    <p>Item, prouideas si est mulier coniugata, ut in eo casu [65] caute imponas ei penitentiam sine scandalo uiri sui, ita quod, si uir fuerit absens, ieiunet et affligat se quantum cum Domino poterit, secundum arbitrium tibi a Deo datum, presertim si torum uiri maculauerit per adulterium, ad quod nulla condicione debuisset induci, et ita agat penitentiam quod de cetero non mereatur uocari adultera set casta, nam nomen adulterii nomen est uitii, non nature, nam cum renuntiatur improbitati statim nascitur uirtus, egressus enim uitii uirtutis operat ingressum.</p>
                    <p>Debet ergo ei imponere penitentiam, secundum canones moderando, habendo respectum ad lacrimas eius et ad contritionem, nam de pondere delictorum sacerdotis est iudicare, ut attendat ad [66] confessionem penitentis et ad fletum et ad lacrimas confitentis.</p>
                    <p>Quia, testante beato Hieronymo, [67] apud Deum non tantum ualet mensura temporis, quam doloris, nec abstinentia tantum [68] ciborum, quam mortificatio uitiorum [69], et ideo ex causa penitentia abbreuiatur et etiam protelatur, ita tamen quod normam canonicam non excedat.</p>
                    <p>Si uero sit uidua, inquiras diligenter de circumstantiis et, cognita ueritate omnis peccati, secundum canones imponas ei penitentiam, moderando tamen ex causa legitima, nam pro qualitate penitentie tempus imponitur.</p>
                    <p>Verumtamen propter etatem et alia potest moderari.</p>
                    <p>Punias ergo uiduas in oratione et ieiunio fortius quam alias mulieres, nam orationibus suis et meritis debet Ecclesiam adiuuare, maxime si de eleemosynis et bonis pauperum sustentetur, tamen considerando si est talis que non possit ieiunare, tunc tu releua eam a ieiunio et aggraua eam in oratione, cum sit suum semper orare usque ad exitum uite sue.</p>
                </div>
                <div>
                    <head>Capitulum 18</head>
                    <p>(18) Quot modis peccata purgantur.</p>
                    <p>Notandum est, secundum Hieronymum, quod peccata tribus modis purgantur: aut donantur aut delentur aut teguntur.</p>
                    <p>Donantur etenim per gratiam baptismi, ita quod nec sentit purgatorium, si tunc moritur.</p>
                    <p>Delentur etiam per memoriam sanguinis crucis Christi.</p>
                    <p>Teguntur igitur per caritatem, interueniente cum uera contritione et confessione.</p>
                    <p>Unde dicitur: Beatus qui se potest reparare post baptismum.</p>
                    <p>Si tamen non potest confiteri, per ueram contritionem, dum tamen uoluntatem habeat confitendi cum poterit, saluus erit.</p>
                    <p>Sunt tamen alia accidentia de bene esse ad purgandas penalitates culpe, ut est ieiunium nam ieiunium purgat uulnera delinquentis, et curata sanctificat [71] et eleemosyna, unde dicitur Pecuniam habes, redime peccata tua [72].</p>
                    <p>Dicitur etiam quod eleemosyna omnia bona perficit, iuxta illud Date eleemosynam et omnia recte munda sunt uobis [73].</p>
                    <p>Item, oratio pura perfecta est penitentia, sicut describitur a sancto Johanne Chrisostomo dicente: In corde contritio, in ore confessio, in opere tota humilitas; hec est fructuosa penitentia, que cogit peccatorem omnia libenter sufferre [74].</p>
                    <p>Item, cum penitentia non tam secundum quantitatem excessus, quam penitentis contritionem per discreti sacerdotis sit arbitrium moderanda, pensata qualitate persone super fornicatione, adulterio, homicidio et aliis criminibus, consideratis circumstantiis omnibus competens penitentia delinquentibus imponatur, prout saluti eorum uidebitur expedire.</p>
                </div>
                <div>
                    <head>Capitulum 19</head>
                    <p>(19) De sacramento Eucharistie.</p>
                    <p>De sacramento Eucharistie precipimus obseruari quod sacerdotes Eucharistiam in loco singulari, mundo et signato semper honorifice collocatam, deuote ac fideliter debeant conseruare.</p>
                    <p>Sacerdos etiam quilibet frequenter doceat plebem suam ut cum in celebratione missarum eleuatur hostia salutaris se reuerenter inclinet, idem faciens cum eam portat presbyter ad infirmum, quam in decenti habitu, supposito mundo uelamine, ferat et referat manifeste et honorifice ante pectus, cum omni reuerentia et timore, semper lumine precedente, cum sit candor lucis eteme, ut ex hoc apud omnes fides et deuotio augeatur.</p>
                    <p>Transgressores huius sancti mandati nos, dante Domino, puniemus.</p>
                </div>
                <div>
                    <head>Capitulum 20</head>
                    <p>(20) De indulgentia Corpus Christi consocianti.</p>
                    <p>Cuilibet autem uere penitenti cum reuerentia et timore consocianti presbyterum portantem Corpus Domini ad infirmum, tam eundo quam redeundo, de iniunctis sibi legitime penitentiis misericorditer remittimus decem dies.</p>
                </div>
                <div>
                    <head>Capitulum 21</head>
                    <p>(21) Ne penitentes culpa sacerdotis sine Viatico decedant.</p>
                    <p>Corporis Domini sacramentum renatis fonte baptismatis consuetis festiuitatibus et in mortis articulo, post ueram confessionem, requisitus sacerdos tribuat, ne culpa sacerdotis penitens sine Viatico decedat.</p>
                    <p>Quod sacramentum presbyteri tribuant, nisi in necessitate per alios uiros ecclesiasticos habeat concedi.</p>
                    <p>Volumus et ordinamus ut quilibet fidelis Christianus, postquam fideliter confessus fuerit, [75] ad minus in Pascha et natiuitate Domini reuerenter singulis annis recipiat Eucharistie sacramentum, nisi forte de proprii sacerdotis consilio ob aliquam causam rationabilem ad tempus ab eius susceptione duxerit abstinendum; alioquin et [76] uiuens ab ingressu ecclesie arceatur et moriens ecclesiastica careat sepultura [77].</p>
                    <p>Precipimus etiam ut sacerdos uinum purum habeat paratum in ecclesia, quod statim tribuat populo postquam receperit Corpus Christi, prohibentes etiam communicantibus ne a presentia suorum sacerdotum recedant, donec de uino aliquantulum biberint et diligenter lauerint os suum.</p>
                </div>
                <div>
                    <head>Capitulum 22</head>
                    <p>(22) Quod sacerdos, dum debet ministrare Corpus Christi in Paschate, suos moneat parochianos ne in peccato sumant.</p>
                    <p>Et de Sanguine Christi per inaduertentiam effuso.</p>
                    <p>Sacerdotes autem curam habentes animarum ante communicationem parochianos suos moneant publice in ecclesia diebus illis, quibus est generalis communio facienda, ne aliquis in peccato mortali constitutus occulte seu manifeste presumat accipere Corpus Christi.</p>
                    <p>Et si sacerdos uideat uel sciat aliquem in peccato mortali constitutum paratum communicare, trahat ipsum ad partem et eum secrete moneat ne communicet ullo modo, nisi prius de peccato illo confessus fuerit et contritus, dicens sibi quod si taliter communicaret, in damnationem anime sue communicaret.</p>
                    <p>Et si sic monitus noluerit abstinere, non debet publice communio denegari; si autem a solo sacerdote, nemine presente, communionem peteret, non est audiendus, immo repellendus.</p>
                    <p>Verumtamen si peccatum est manifestum et non est de ipso uere confessus aut satisfactionem condignam non fecerit, debet sibi manifeste et publice denegari.</p>
                    <p>Manifestum intelligimus in hoc casu cum potest sufficienter probari et legitime per testes idoneos contra ipsum, precipue si de illo peccato fuerit per sententiam condemnatus uel sponte confessus, uel fuerit adeo manifestum uel notorium per facti euidentiam, quod nulla possit tergiuersatione celari.</p>
                    <p>Et hoc idem in osculo crucis in die Veneris Sancti, cum ab omnibus generaliter adoratur, ducimus statuendum.</p>
                    <p>Hostias autem de puro et mundo frumento precipimus fieri in azymis.</p>
                    <p>Caueat sacerdos ne de Sanguine Christi extra calicem cadat.</p>
                    <p>Quod si per negligentiam eius acciderit, et in tabula, alias tobalia, stillauerit, lingua lambatur et tabula radatur.</p>
                    <p>Si uero non fuerit tabula et in alio loco stillauerit, ut non conculcetur, radatur et quod rasum fuerit comburatur, et cinis, si fieri potest, iuxta altare abscondatur, et quadraginta diebus ille, cui acciderit, peniteat.</p>
                    <p>Si uero super altare stillauerit Sanguis et tangat tantum pannum primum, ita quod non transeat ad</p>
                    <p>secundum, sorbeat minister stillam in continenti, si fieri potest, et tribus diebus peniteat.</p>
                    <p>Et si stilla usque ad secundum pannum peruenerit tantum, quatuor diebus peniteat.</p>
                    <p>Si autem usque ad tertium pannum peruenerit, nouen diebus peniteat.</p>
                    <p>Si ad quartum pannum peruenerit, uiginti diebus peniteat.</p>
                    <p>Et linteamina que tetigerit stilla Sanguinis tribus uicibus, id est tribus aquis, abluantur a ministro uel diacono, calice supposito, et aqua ablutionis iuxta altare recondatur.</p>
                    <p>Si quis per ebrietatem uel nimiam comestionem Eucharistiam euomerit, si laicus est, quadraginta diebus peniteat, si clericus est uel religiosus fuerit uel presbyter uel diaconus, triginta diebus peniteat.</p>
                    <p>Et si per infirmitatem euomerit, duodecim diebus peniteat.</p>
                    <p>Si uero chrisma uel Eucharistiam sacerdos reposuerit incaute, id est locis clauibus non fideliter custoditis, tribus mensibus ab officio suspendatur.</p>
                    <p>Et si per eius incuriam seu negligentiam mus uel aliquod animal illud comederit, ultra predictos tres menses, quadraginta diebus peniteat.</p>
                    <p>Vbicumque autem dicitur quadraginta diebus uel triginta seu pluribus aut paucioribus diebus peniteat, sic debet intelligi ut per omnes illas dies aliquam penitentiam faciat, secundum arbitrium imponentis.</p>
                    <p>Si uero hostia inuenta fuerit sub palla altaris et dubitetur utrum fuerit consecrata, dicimus quod sacerdos in fine misse, post receptionem Sanguinis, potest eam recipere.</p>
                    <p>Et idem dicimus de aliqua parte hostie, si inuenta fuerit in altari et dubitetur utrum fuerit consecrata.</p>
                </div>
                <div>
                    <head>Capitulum 23</head>
                    <p>(23) De sacra extrema unctione.</p>
                    <p>De unctione uero extrema, que fit infirmis a presbyteris oleo infirmorum, hic non oportet tractare, quia de modo ungendi infirmos et orationibus tunc dicendis instrui potest quilibet presbyter per libros ecclesiarum.</p>
                    <p>Verumtamen iterari potest quotiens aliquis grauiter infirmatur et ab infirmo unctio postulatur, set non est danda tempore interdicti.</p>
                </div>
                <div>
                    <head>Capitulum 24</head>
                    <p>(24) Quod nullus celebret missam matutinali officio non expleto.</p>
                    <p>Quia missarum sollemnitas excellens officium est in Ecclesia Domini per confectionem Corporis et Sanguinis Domini nostri Iesu Christi, que in ipsa consecrantur, debent eam omnes presbyteri cum deuotione celebrare atque honorificentia.</p>
                    <p>Idcirco, prohibemus, sub pena suspensionis, quod nullus presbyter Matutinali non expleto officio missam ualeat celebrare.</p>
                    <p>Nec etiam ipsam celebret nisi in ecclesiis per nos uel predecessores nostros ad hoc officium ordinatis, non in oratoriis priuatis nec etiam in domibus priuatorum et maxime ad aliud officium deputatis, sine nostra aut officialis nostri licentia speciali.</p>
                    <p>Nullus etiam sine lumine missam audeat celebrare.</p>
                </div>
                <div>
                    <head>Capitulum 25</head>
                    <p>(25) Quod nullus celebret missam nisi ieiunus fuerit.</p>
                    <p>Nullus etiam post cibum potumque quemlibet, quantumcumque minimum, sumptum, missas celebrare presumat.</p>
                    <p>Nullus, absque preuentu patentis molestie, minister uel sacerdos, postquam cepit, imperfecta officia presumat relinquere.</p>
                    <p>Si quis autem hoc temerarie presumpserit, excommunicationis sententiam sustinebit.</p>
                    <p>Quod nullus conficiat Sanguinem Christi nisi in calice argenteo.</p>
                    <p>Item, nullus conficiat Sanguinem Domini nostri Iesu Christi nisi in calice aureo uel argenteo.</p>
                    <p>Set si ita pauper fuerit quod argenteum calicem habere non poterit, saltem stagneum habeat.</p>
                    <p>De uitro, ligno et quocumque alio metallo calicem non habeat, nec in ipso Sanguinem Domini consecret, si diuinam et nostram uoluerit effugere ultionem.</p>
                    <p>Item, precipimus quod in calice magis de uino quam de aqua ponatur, et utrumque necessarium est ad conficiendum uerum Sanguinis Domini sacramentum.</p>
                    <p>Nec quisquam missam celebrare audeat seu presumat in panno griseo serico aut tincto, set in puro lineo, ab episcopo benedicto, quia Corpus Domini nostri Iesu Christi in sindone munda et</p>
                    <p>linea sepultum fuit.</p>
                </div>
                <div>
                    <head>Capitulum 27</head>
                    <p>(27) De non celebrando missam in peccato mortali.</p>
                    <p>Prohibemus enim, sub pena officii, ne aliquis in peccato mortali constitutus missam audeat celebrare, nisi prius fuerit confessus expresse de illo peccato, si sacerdotem habeat cui ualeat confiteri.</p>
                    <p>Si uero non possit alium sacerdotem habere cui confiteatur, non celebret, nisi necessitas emineat, que sine graui scandalo nequeat preteriri, ut si dies festiuus aduenerit et populus conuenerit ad diuina, uel corpus alicuius parochiani sui defuncti presens sit in ecclesia, uel nubentes ad ecclesiam conuenerint matrimonium tractaturi, propter quod, ut scandalum euitetur, ipsum</p>
                    <p>oportet celebrare.</p>
                    <p>In istis uero casibus, si ueram contritionem habeat sacerdos de illo peccato mortali in quo est constitutus et proponat quam cito poterit confiteri alii sacerdoti, dicimus [79] quod ualeat celebrare.</p>
                    <p>Si uero contritionem non habeat nec propositum confitendi, celebrare in hiis casibus non presumat, quantumcumque necessitas uel scandalum immineat.</p>
                    <p>Si autem postquam inceperit missam reducat ad memoriam se commisisse aliquod mortale peccatum, de quo non fuerit confessus et de quo antequam missam inciperet non recolebat nec habebat sacerdotem cui in continenti ualeat confiteri, perficiat mysterium iam inceptum, si</p>
                    <p>tamen ueram contritionem habeat de illo peccato et proponat quam citius poterit confiteri.</p>
                    <p>Si uero ueram contritionem non habuerit nec propositum confitendi, et nondum uerba confectionis seu consecrationis expresserit, scilicet Hoc est corpus meum [80], dimittat officium inceptum, quia ipsum tunc complere non debet.</p>
                    <p>Si autem post confectionem reducat primo ad memoriam illud peccatum mortale, indistincte compleat officium quod incepit, conteratur atque doleat quia tarde penitet et confiteatur quam cito poterit habere confessorem.</p>
                </div>
                <div>
                    <head>Capitulum 28</head>
                    <p>(28) Quod nullus presbyter duas missas celebret in die.</p>
                    <p>Districte etiam prohibemus ne aliquis presbyter duas missas celebret una die.</p>
                    <p>In die tamen Natalis Domini idem presbyter seu sacerdos tres missas poterit celebrare, aliis uero diebus, nisi necessitate eminente et de nostra aut officialis nostri licentia in casibus a iure permissis, duas missas non audeat celebrare.</p>
                    <p>Non tamen etiam tunc celebret, si in prima missa post receptionem Corporis et Sanguinis Christi uini perfusionem acceperit, quia iam non presumetur ieiunus.</p>
                    <p>De uita et honestate.</p>
                    <p>Quia de uita et honestate clericorum ac alienatione rerum ecclesiasticarum ac etiam de testamentis et ultimis uoluntatibus satis competenter in constitutionibus synodalibus est tractatum, ideo de ipso non tractamus ad presens.</p>
                </div>
                <div>
                    <head>Capitulum 29</head>
                    <p>(29) De sepulturis.</p>
                    <p>A sanctis et antiquis patribus esse noscitur constitutum ut unusquisque sepeliatur cum suis parentibus, qui certam non elegerit alibi sepulturam.</p>
                    <p>Nulli tamen negandum est quin possit ubicumque uoluerit et discrete elegerit sepeliri, ita tamen quod si in aliena ecclesia sepeliri elegerit, et de hiis que sibi legauerit et de aliis que occasione sepulture ipsius peruenerint tali aliene ecclesie [81], parochialis ecclesia habeat canonicam portionem, uidelicet quartam partem, secundum consuetudinem ecclesie Valentine, exceptis illis casibus in quibus quata [82] pars canonica non est danda.</p>
                    <p>Si uero aliquis in sanitate seu infirmitate de qua non moritur intrauit religionis domum aliquam, se et sua reddendo, non debet ecclesia parochialis de bonis illius ecclesie habere canonicam portionem.</p>
                    <p>Si autem in infirmitate de qua moritur religionem intrat, de bonis ibi oblatis ecclesia parochialis, de qua sumptus est, debet habere canonicam portionem.</p>
                    <p>Idem dicendum si infirmus de una parochia faciat se mutari in infirmitate ad aliam parochiam et moritur de illa egritadine: sua ecclesia debet habere canonicam portionem.</p>
                    <p>Ne autem lites ex litibus oriantur, sciendum est quod si parochianus alicuius ecclesie transfert domicilium suum in aliam parochiam, et ibi moratur, erit statim parochianus illius ecclesie ad quam suum transfert domicilium, et illi ecclesie subiectus est quoad ius parochiale.</p>
                    <p>Verum quia nullus debet iurisdictionem alterius usurpare, prohibemus etiam districte ne aliquis</p>
                    <p>parochianum alterius parochie recipiat ad ecclesiastica sacramenta, nisi ad baptismum et penitentiam necessitatis articulo imminente uel de licentia proprii sacerdotis.</p>
                    <p>Prohibemus etiam specialiter ne aliquis parochianum alterius in suo cemeterio sepelire presumat, nisi ibi elegerit sepulturam.</p>
                    <p>Quod si fecerit, corpus sepultum et omnia que occasione ipsius perceperit, ecclesie parochiali reddantur, nisi peregrinus fuerit uel uiator de remotis partibus, qui ubicumque decesserit nisi alibi sepulturam elegerit [83] potest licite sepeliri, nisi obstet contraria consuetudo.</p>
                    <p>Si uero parochianus alterius ecclesie, siue in sanitate uel infirmitate, ad aliam uicinam parochiam</p>
                    <p>iuerit seu transiuerit animo domicilium non mutandi, et ibi aliquo casu, sine electione sepulture, mortuus fuerit, sepeliendus ad suam parochialem ecclesiam deportetur, uel sepeliatur in illa parochia in qua est mortuus, si parentes eius uel consanguinei sint ibi et sua parochialis ecclesia hoc duxerit concedendum.</p>
                    <p>Nec illa parochialis ecclesia ubi mortuus fuerit potest querere canonicam portionem ab ecclesia parochiali illius defuncti de hiis que occasione sepulture uel legati peruenerint ad eamdem.</p>
                    <p>Mulier autem, constante matrimonio et etiam mortuo uiro suo, eligere potest ubicumque uoluerit sepulturam.</p>
                    <p>Si uero sine electione sepulture decesserit, sepeliatur in cemeterio ecclesie parochialis et in</p>
                    <p>sepulcro uiri sui, si premortuus fuerit et in eadem parochia sit sepultas.</p>
                    <p>Sunt autem quidam quibus debet negari ecclesiastica sepultura, uidelicet omnes heretici, excommunicari maiori excommunicatione et interdicti.</p>
                    <p>Item, illi qui in tomeamentis moriuntur.</p>
                    <p>Item, usurarii et predones manifesti.</p>
                    <p>Item, omnes quos manifestum esse constitit in mortali peccato decesisse.</p>
                    <p>Item, omnes qui se ipsos suspenderunt uel se precipitauerunt aut gladio interfecerunt.</p>
                    <p>Hec autem intelligenda sunt et seruanda, nisi in morte manifesta signa apparuerint, uidelicet quod petierint presbyterum uel penitentiam, uel alia signa penitentie, si amisserit iam loquelam, quia si talis erat excommunicatus uel interdictus et, morte preuentus, non potuit absolutionis beneficium obtinere, debet absolui post mortem; set ab illo peccato a suo iudice absoluatur, per quem dum uiueret fuerat absoluendus.</p>
                    <p>Et ad probanda signa penitentie sufficit, ut dicunt fere omnes doctores, unus testis, si plures non possunt ad hoc probandum inueniri.</p>
                    <p>Verumtamen signa penitentie licet precesserint, si non fuerit in infirmitate uel mortis articulo ab aliquo absolutus, non debet ante absolutionem in cemeterio ecclesiastico sepeliri.</p>
                </div>
                <div>
                    <head>Capitulum 30</head>
                    <p>(30) De decimis et primitiis.</p>
                    <p>Quia decime tributa sunt egentium animarum et eas Dominus in signum uniuersalis dominii sibi reddi precepit, et nonnulli laici, qui Deum et eius ministros offendere non uerentur, decimas ecclesiis et earum clericis peruersis machinationibus subtrahere moliuntur, quidam enim ex eis semen et sumptus, qui fiunt in agricultura et fructibus colligendis et etiam seruandis, dicunt primitus deducendos et de residuo impendendadam decimam asseuerant.</p>
                    <p>Alii uero de portione fructuum quam a colonis accipiunt partem decimam separantes, eam capellanis suis aut aliis clericis aut etiam pauperibus conferunt uel in usus alios pro sua uoluntate conuertunt.</p>
                    <p>Nonnulli, uitam clericorum tamquam abominabilem detestantes, decimas eis ob hoc substrahere non uerentur.</p>
                    <p>Iniquum enim uidetur si decime, quas Deus in signum uniuersalis dominii sibi reddi precepit suas esse decimas et primitias asseuerans [84], occasione aliqua uel excogitata fraude dominii ualeant retineri.</p>
                    <p>Cum Deo debita sit solutio decimarum in tantum ut, ad eas clericis exhibendas quibus eas pro suo cultu ipse concessit [85], laici, si moniti restituere noluerint, ecclesiastica sint districtione cogendi.</p>
                    <p>Verumtamen cum tales taliter decimas et primitias retinentes, si moniti eas restituere seu soluere contradixerint, cum de cunctis prouentibus decime sint reddende, et sit colonus de parte fructuum que sibi remanet ratione culture, sit et dominus de portione sua quam percipit ratione terre, decimam sine diminutione aliqua reddere teneantur, nec pretextu nequitie clericorum nequeunt eas aliis pro suo arbitrio erogare, cum nulli sit licitum aliena cuiquam concedere preter domini uoluntatem, neque etiam laici decimas, cum animarum periculo detinentes, in alios laicos possunt aliquo modo transferre.</p>
                    <p>Et si quis eas receperit et ecclesie non reddiderit, Christiana sepultura priuetur.</p>
                    <p>Decime uero et primitie sunt antequam census uel tributa a fructibus colligendis seu alia quecumque nullis deductis expensis separentur ministris Ecclesie sunt soluende.</p>
                    <p>Idcirco, presenti constitutione duximus statuendum quod quicumque, cuiuscumque condicionis seu status fuerit et requisitus per eum qui dictas decimas et primitias recipere debet, seu procuratorem ipsius uel etiam de mandato eiusdem, si eas infra decem dies postquam taliter requisitus fuerit modo predicto soluere seu restituere contradixerit uel alias occulte subtraxerit, ipso facto excommunicationis sententiam incurrat, nec ad sepulturam ecclesiasticam admittatur, si sic decesserit, sine nostra uel officialis nostri licentia speciali.</p>
                </div>
                <div>
                    <head>Capitulum 31</head>
                    <p>(31) Quod Ecclesia petit decimam acerni non decimati uel a uenditore uel possessore.</p>
                    <p>Item, si ille qui tenetur decimam dare uendiderat acernum bladi non decimatum, uel aliam rem non decimatam de qua decima debet solui, potest Ecclesia petere decimam a uenditore, si uoluerit, uel etiam ab emptore, quia res transit cum onere suo ad quemlibet possessorem.</p>
                </div>
                <div>
                    <head>Capitulum 32</head>
                    <p>(32) Quod si super sponsalibus aut matrimonio questio oriatur, ad episcopum debet recurri.</p>
                    <p>Item, statuimus quod si super sponsalibus uel matrimoniis ac excommunicationis sententia infra diocesim Valentinam in aliqua parochia aliquis dubius casus emerserit, ad nos uel officialem nostrum quam citius fieri poterit remittatur, ut per nos uel eum, ut debuerit, declaretur.</p>
                </div>
                <div>
                    <head>Capitulum 33</head>
                    <p>(33) De coniuratoribus seu conspiratoribus contra episcopum uel ecclesiam Valentinam.</p>
                    <p>Quia coniurationum et conspirationum crimina detestabilia sunt et ea iura canonica et ciuilia detestentur, multo magis in sancta Dei Ecclesia, ne fiant, conuenit abdicari.</p>
                    <p>Presenti igitur constitutione duximus statuendum quod quicumque clericus uel laicus, cuiuscumque condicionis aut status exsistat, qui [86] de cetero coniurationes seu conspirationes et alia similia attemptare presumpserit contra episcopum seu ecclesiam Valentinam seu eorum bona, aut etiam dederit opem uel operam, consilium, auxilium uel fauorem, quod bona, iura, honor domini episcopi supra dicti et Valentine ecclesie ac eius capituli minuantur, uel bona seu iura que Valentina ecclesia nunc possidet seu alius pro ea in alium transferantur, et quod ipsa ecclesia Valentina sua possessione priuetur, et qui non solum perfecerit seu etiam attemptauerit, ipso facto sententia excommunicationis sit ligatus.</p>
                    <p>Si uero clerici fuerint qui talia perpetrare presumpserint, preter excommunicationis sententiam, infames esse uolumus et omnibus beneficiis que ab ipsa Valentina ecclesia obtinent seu pro ea, ipso facto uolumus esse priuatos.</p>
                    <p>Statuentes preterea quod tales clerici post commissum tale crimen, in ecclesia Valentina numquam admittantur ad beneficia obtinenda.</p>
                </div>
                <div>
                    <head>Capitulum 34</head>
                    <p>(34) De publicis usurariis.</p>
                    <p>Item, statuimus et ordinamus quod quicumque de cetero in ciuitate et diocesi Valentina inuentus fuerit publicus usurarius et manifestus, ipso facto excommunicationis sententia sit ligatus, nec ad ecclesiasticam sepulturam admittatur, donec de usuris ipsis, prout patiuntur facultates eiusdem, plenarie satisfactum fuerit illis quibus facienda est restitutio aut aliis secundum quod continetur in decretali De usuris Quamquam usurarii, etc. [87], quam inseri uolumus in constitutione presenti:</p>
                </div>
                <div>
                    <head>Capitulum 35</head>
                    <p>(35) De manifestis usurariis et penis eorum.</p>
                    <p>[88] Quamquam usurarii manifesti de usuris quas recipiunt satisfieri expressa quantitate uel indistincte in ultima uoluntate mandauerint, nichilominus tamen eis sepultura ecclesiastica denegetur, donec uel de usuris ipsis, prout patiuntur facultates eorum, fuerit plenarie satisfactum,</p>
                    <p>uel earum satisfactionem plenariam prestiterint illis, quibus facienda est restitutio, si presto sunt ibi, aut aliis, qui eis possint acquirere, uel, eis [89] absentibus, loci ordinario aut eius uices gerenti, siue rectori parochie in qua testator habitat, coram aliquibus fide dignis de ipsa parochia, quibus quidem ordinario, uicario uel rectori cautionem huiusmodi eorum nomine liceat presentis constitutionis auctoritate recipere, ita quod illis proinde actio acquiratur [89], uel seruo publico de ipsius ordinarii mandato idonee de restitutione facienda sit cautum.</p>
                    <p>Ceterum si receptarum usurarum sit quantitas manifesta, illam semper in cautione predicta exprimi uolumus, alioquin aliam ipsius ordinarii arbitrio moderandam, ipse tamen scienter non minorem, quam uerisimiliter creditur, moderetur, et, si secus fecerit, ad satisfactionem residui teneatur.</p>
                    <p>Omnes autem religiosos et alios, qui manifestos usurarios contra presentis contitutionis formam ad ecclesiasticam admittere ausi fuerint sepulturam, pene in Lateranensi concilio contra usurarios promulgate statuimus subiacere.</p>
                    <p>Nullus manifestorum usurariorum testamentis intersit aut eos ad confessionem admittat, siue ipsos absoluat, nisi de usuris satisfecerint uel de satisfaciendo pro suarum uiribus facultatum prestent uel promittant idoneam cautionem.</p>
                    <p>Testamenta quoque usurariorum manifestorum aliter facta non ualeant, set sint irrita ipso iure [91].</p>
                </div>
                <div>
                    <head>Capitulum 36</head>
                    <p>(36) De clericis usurariis.</p>
                    <p>Item, statuimus quod clericus, qui inuentus fuerit fenus usurarium exercere, sortem et usuram amittat, sic quod ipsa sors fabrice ecclesie Valentine applicetur, usura suo remaneat debitori, alias pro nostro arbitrio puniendus, et nichilominus excommunicationis sententia sit ligatus.</p>
                </div>
                <div>
                    <head>Capitulum 37</head>
                    <p>(37) Quod filii sacerdotum eis in missis non deseruiant.</p>
                    <p>Quia sepe ex eo quod filii sacerdotum, qui ex tam damnato sunt coitu procreati, propriis patribus in diuinis assistunt officiis, quos ad ordines et beneficia ecclesiastica sacri canones admitti etiam interdicunt [92] honestas Ecclesie deformatur, idcirco nos Raymundus, episcopus supra dictus, presenti constitutione duximus statuendum quod nullus clericus, in quouis ordine seu dignitate exsistat, filium proprium ex damnato coitu procreatum, infra ecclesiam scienter ad altaris officium recipiat, nec ad assistendum seu sibi seruiendum in ecclesia dum ibidem diuina officia celebrantur.</p>
                    <p>Qui uero contrarium fecerit ipso facto sententiam excommunicationis incurrat.</p>
                </div>
                <div>
                    <head>Capitulum 38</head>
                    <p>(38) Quod nullus, nisi episcopus, alicui curam animarum committere possit.</p>
                    <p>Cum ad episcopi officium et nulli alii de iure in sua diocesi pertineat curam committere animarum, idcirco nos Raymundus, episcopus supra dictus, present√≠ prohibemus edicto ne aliquis archidiaconus, decanus seu quiuis alius prelatus, rector uel uicarius possit alicui sacerdoti infra ciuitatem et diocesim Valentinam sine nostra licentia uel officialis nostri curam committere animarum.</p>
                    <p>Quod si quis contrarium fecerit seu duxerit faciendum, quod factum fuerit non ualeat, nec ille cui per tales, contra prohibitionem presentem, animarum cura taliter commissa fuerit ualeat absoluere uel ligare, nisi necessitate cogente, qua cessante, cesset commissi facultas.</p>
                </div>
                <div>
                    <head>Capitulum 39</head>
                    <p>(39) De congruenti tonsura deferenda.</p>
                    <p>Prelatorum excusatio non admittitur apud Dominum si solum instruant subditos, nisi eos puniant, cum fuerint transgressores.</p>
                    <p>Idcirco nos Raymundus, episcopus supra dictus, attendentes quod constitutio quam dominus Andreas, bone memorie episcopus Valentinus, olim edidit, uidelicet quod clerici ciuitatis et diocesis Valentine comam et tonsuram congruentem haberent, per abusum aliquorum quasi penitus inoleuit, uolentes ipsam uiribus non carere, statuimus quod quicumque de cetero clericus inuentus fuerit contra formam ipsius constitutionis coronam uel tonsuram habere, ipso facto penam uiginti solidorum incurrat, fabrice ecclesie sedis Valentine applicandam, quos qui non soluerit infra dies decem requisitus, sententiam excommunicationis incurrat.</p>
                </div>
                <div>
                    <head>Capitulum 40</head>
                    <p>(40) Quod de bonis ecclesiasticis non emantur bona immobilia pro filiis presbyterorum fraudulenter.</p>
                    <p>Item, cum iam statutum sit quod clerici ciuitatis et diocesis Valentine de bonis ecclesie, cui presunt, aliqua bona immobilia non emant ad opus filiorum suorum, eidem constitutioni adicimus quod idem de quibuscumque personis aliis in fraudem et preiudicium ecclesie, sub eadem pena in dicto statuto contenta, duximus statuendum.</p>
                </div>
                <div>
                    <head>Footnotes</head>
                    <p>[1] &quot;Proemium&quot; in brackets.</p>
                    <p>[2] Quotation begins here.</p>
                    <p>[3] &quot;peccatum&quot; in brackets.</p>
                    <p>[4] Quotation ends here.</p>
                    <p>[5] &quot;et statuimus quod siue sit pater uel mater seu alius quicumque hanc formam debeat obseruare&quot; in parenthesis.</p>
                    <p>[6] &quot;Petre, ego te baptizo in nomine Patris et Filii et Spiritus Sancti. Amen&quot; in quotation marks.</p>
                    <p>[7] &quot;Mulier, quamuis docta et sancta, uiros in conuentu docere uel aliquos baptizare non presumat, nisi necessitate cogente&quot; in in quotation marks.</p>
                    <p>[8] Quotation begins here.</p>
                    <p>[9] Quotation ends here.</p>
                    <p>[10] Parenthesis begins here.</p>
                    <p>[11] Quotation begins here.</p>
                    <p>[12] Quotation ends here.</p>
                    <p>[13] Parenthesis ends here.</p>
                    <p>[14] Quotation begins here.</p>
                    <p>[15] Quotation ends here.</p>
                    <p>[16] &quot;exceptis duabus commatribus, quas permittimus ibidem admitti&quot; in parenthesis.</p>
                    <p>[17] Quotation begins here.</p>
                    <p>[18] Quotation ends here.</p>
                    <p>[19] &quot;simplex&quot; in italics.</p>
                    <p>[20] &quot;Non declinet cor meum in uerba malitie, ad excusandas excusationes in peccatis&quot; in quotation marks.</p>
                    <p>[21] &quot;Humilis&quot; in italics.</p>
                    <p>[22] &quot;Propitius esto michi peccatori&quot; in quotation marks.</p>
                    <p>[23] &quot;Pura&quot; in italics.</p>
                    <p>[24] Quotation begins here.</p>
                    <p>[25] Quotation ends here.</p>
                    <p>[26] &quot;Fidelis&quot; in italics.</p>
                    <p>[27] &quot;Peccaui, trandens sanguinem iustum&quot; in quotation marks.</p>
                    <p>[28] &quot;laqueo se suspendit&quot; in quotation marks.</p>
                    <p>[29] &quot;Vera&quot; in italics.</p>
                    <p>[30] &quot;Frequens&quot; in italics.</p>
                    <p>[31] &quot;Quanto frequentius confiteris sub spe uenie, tanto facilius consequeris ueniam culpe&quot; in quotation marks.</p>
                    <p>[32] &quot;Voluntaria&quot; in italics.</p>
                    <p>[33] &quot;Nuda&quot; in italics.</p>
                    <p>[34] &quot;Non est qui agat penitentiam super peccata sua, et dicat quid fecit&quot; in quotation marks.</p>
                    <p>[35] &quot;Discreta&quot; in italics.</p>
                    <p>[36] &quot;Sacerdotem queras qui sciat te ligare et soluere&quot; in quotation marks.</p>
                    <p>[37] &quot;Integra&quot; in italics.</p>
                    <p>[38] &quot;Caueas ne uerecundia diuidas confessionem&quot; in quotation marks.</p>
                    <p>[39] &quot;Secreta&quot; in italics.</p>
                    <p>[40] &quot;Non dico tibi ut prodas te in publicum&quot; in quotation marks.</p>
                    <p>[41] &quot;Lacrimabilis&quot; in italics.</p>
                    <p>[42] &quot;Rugiebam in gemitu cordis mei&quot; in quotation marks.</p>
                    <p>[43] &quot;Accelerata&quot; in italics.</p>
                    <p>[44] &quot;Non tardes conuerti ad Dominum&quot; in quotation marks.</p>
                    <p>[45] &quot;Nullus exspectet quousque peccare non potest&quot; in quotation marks.</p>
                    <p>[46] &quot;Fortis&quot; in italics.</p>
                    <p>[47] &quot;Timor Domini omnem uicit timorem&quot; in quotation marks.</p>
                    <p>[48] &quot;Accusans&quot; in italics.</p>
                    <p>[49] &quot;Iustus in principio accusator est sui&quot; in quotation marks.</p>
                    <p>[50] &quot;Obediens&quot; in italics.</p>
                    <p>[51] &quot;Fac omnia pro accipienda uita anime, que faceris pro uitanda corporis morte&quot; in quotation marks.</p>
                    <p>[52] &quot;Preterita mala plangere, et plangenda iterum non committere&quot; in quotation marks.</p>
                    <p>[53] &quot;si confitens potest loqui&quot; in parenthesis.</p>
                    <p>[54] Quotation begins here.</p>
                    <p>[55] Quotation ends here.</p>
                    <p>[56] &quot;Cum egritudine opprimeris, uix aliud postes cogitare, quam sentis, et illuc rapitur intentio mentis ubi est uis doloris&quot; in quotation marks.</p>
                    <p>[57] &quot;et si respondeat ita&quot; in parenthesis.</p>
                    <p>[58] &quot;cuius personam ipse presbyter representat&quot; in parenthesis.</p>
                    <p>[59] &quot;qui non uult mortem peccatoris, set ut conuertatur et uiuat&quot; in quotation marks.</p>
                    <p>[60] &quot;Neminem concutiatis neque calumniam faciatis, stote contenti stipendiis uestris&quot; in quotation marks.</p>
                    <p>[61] &quot;qui debent confiteri suo proprio sacerdoti dum sunt in patria unde ipsi sunt, uel alteri de eius licentia&quot; in parenthesis.</p>
                    <p>[62] &quot;Si plus accepisti a debitore quam dedisti, quidquid illud sit et quodcumque ei nomen imponas, usura est&quot; in quotation marks.</p>
                    <p>[63] &quot;Diuitiis uti res est aduersa saluti&quot; in quotation marks.</p>
                    <p>[64] &quot;Dialogo&quot; in italics.</p>
                    <p>[65] &quot;casu&quot; in brackets.</p>
                    <p>[66] &quot;ad&quot; in brackets.</p>
                    <p>[67] Quotation begins here.</p>
                    <p>[68] &quot;tantum&quot; in brackets.</p>
                    <p>[69] Quotation ends here.</p>
                    <p>[70] &quot;Beatus qui se potest reparare post baptismum&quot; in quotation marks.</p>
                    <p>[71] &quot;nam ieiunium purgat uulnera delinquentis, et curata sanctificat&quot; in parenthesis.</p>
                    <p>[72] &quot;Pecuniam habes, redime peccata tua&quot; in quotation marks.</p>
                    <p>[73] &quot;Date eleemosynam et omnia recte munda sunt uobis&quot; in quotation marks.</p>
                    <p>[74] &quot;In corde contritio, in ore confessio, in opere tota humilitas; hec est fructuosa penitentia, que cogit peccatorem omnia libenter sufferre&quot; in quotation marks.</p>
                    <p>[75] Quotation begins here.</p>
                    <p>[76] &quot;et&quot; in brackets.</p>
                    <p>[77] Quotation ends here.</p>
                    <p>[78] &quot;diebus&quot; in brackets.</p>
                    <p>[79] &quot;dicimus&quot; in brackets.</p>
                    <p>[80] &quot;Hoc est corpus meum&quot; in quotation marks.</p>
                    <p>[81] &quot;tali aliene ecclesie&quot; in brackets.</p>
                    <p>[82] &quot;quarta&quot; in brackets.</p>
                    <p>[83] &quot;nisi alibi sepulturam elegerit&quot; in parenthesis.</p>
                    <p>[84] &quot;suas esse decimas et primitias asseuerans&quot; in parenthesis.</p>
                    <p>[85] &quot;quibus eas pro suo cultu ipse concessit&quot; in parenthesis.</p>
                    <p>[86] &quot;qui&quot; in brackets.</p>
                    <p>[87] &quot;Quamquam usurarii, etc.&quot; in quotation marks.</p>
                    <p>[88] Quotation begins here.</p>
                    <p>[89] &quot;eis&quot; in brackets.</p>
                    <p>[90] &quot;quibus quidem ordinario, uicario uel rectori cautionem huiusmodi eorum nomine liceat presentis constitutionis auctoritate recipere, ita quod illis proinde actio acquiratur&quot; in parenthesis.</p>
                    <p>[91] Quotation ends here.</p>
                    <p>[92] &quot;quos ad ordines et beneficia ecclesiastica sacri canones admitti etiam interdicunt&quot; in parenthesis.</p>
                </div>
            </div>
        </body>
    </text>
</root>
