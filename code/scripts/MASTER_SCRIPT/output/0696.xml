<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Utrecht</title>
                <recordID>0696</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1347-04-26</origDate>
                <dateNotes/>
                <origPlace>Utrecht</origPlace>
                <diocese>Utrecht</diocese>
                <province>Cologne</province>
                <country>Netherlands</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 696</p>
                <p>Year: 1347</p>
                <p>Month: 4</p>
                <p>Day: 26</p>
                <p>Circa: None</p>
                <p>DatingNotes: None</p>
                <p>Place: Utrecht</p>
                <p>Diocese: Utrecht</p>
                <p>Province: Cologne</p>
                <p>CountryModern: Netherlands</p>
                <p>Latitude: 52.083</p>
                <p>Longitude: 5.1</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Jan van Arkel</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Joosting, Bronnen, V, 114-22</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Data Capture</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Aliud statutum eiusdem Johannis de Arkel episcopi Traiectensis.</p>
                    <p>1347.</p>
                    <p>Johannes Dei gracia episcopus Traiectensis.</p>
                </div>
                <div>
                    <head>Capitulum A1</head>
                    <p>(A1) Monemus omnes et singulos sacerdotes et clericos synodo nostre interesse debentes nec per se nec per procuratores ydoneos comparentes, ut infra quindecim dies de huiusmodi contumacia satisfaciant aut medio tempore causam pretendant et prebent, quare non tenentur.</p>
                    <p>Alioquin ipsos ex nunc prout ex tunc excommunicacionis sentencia innodamus.</p>
                </div>
                <div>
                    <head>Capitulum A2</head>
                    <p>(A2) Item.</p>
                    <p>Citamus eosdem, ut ad annum futurum scilicet sub anno MoCCCXLVIIIo feria tercia post Cantate ad synodum nostram redeant.</p>
                </div>
                <div>
                    <head>Capitulum A3</head>
                    <p>(A3) Item.</p>
                    <p>Precipimus omnia decreta apostolica canonica ecclesiasticas constituciones consilii generalis statuta provincialia et synodalia atque penas ecclesiastice censure annexas, que omnia hic pro lectis insinuatis et nominatim publicatis haberi volumus, sub obediencie pena inviolabiliter [1] observari.</p>
                </div>
                <div>
                    <head>Capitulum A4</head>
                    <p>(A4) Item.</p>
                    <p>Anno futuro celebrabitur Pascha XIIo kalendas Maij propter bisextum.</p>
                </div>
                <div>
                    <head>Capitulum A5</head>
                    <p>(A5) Item.</p>
                    <p>Absoluciones clericorum et laicorum et suspensorum interdictorum aut excommunicatorum, qui sic ligati divinis interfuerunt, nobis seu nostro penitenciario generali tantummodo reservamus.</p>
                </div>
                <div>
                    <head>Capitulum A6</head>
                    <p>(A6) Item.</p>
                    <p>Precipimus, ne homicide voluntarii in causis illicitis, antequam per nos fuerint reconsiliati ecclesie unicati, ad communionem altaris admittantur.</p>
                </div>
                <div>
                    <head>Capitulum A7</head>
                    <p>(A7) Item.</p>
                    <p>Omnes commissiones provisorum ac super absolucione casuum nobis reservatorum necnon questuariorum, quibus sigillum capituli nostri non appendet, ex nunc revocamus.</p>
                </div>
                <div>
                    <head>Capitulum A8</head>
                    <p>(A8) Item.</p>
                    <p>Precipimus singulis presbiteris, ut negocium fabrice nostre fideliter exequantur.</p>
                </div>
                <div>
                    <head>Capitulum A9</head>
                    <p>(A9) Item.</p>
                    <p>Precipimus omnibus debitoribus dicte fabrice sub pena excommunicacionis, ut infra mensem post hanc nostram monicionem eidem satisfaciant.</p>
                </div>
                <div>
                    <head>Capitulum A10</head>
                    <p>(A10) Item.</p>
                    <p>Precipimus singulis sacerdotibus sub pena excommunicacionis, ut uno die dominico semel in mense insinuent populo, quod injuste quesita, si nesciantur quibus de jure reddenda sunt, dari debent fabrice antedicte et nulli alteri; [2] quia dominus Clemens felicis recordacionis papa quartus [3] in consilio Viennensi revocavit omnia privilegia concessa quibuscunque locis ordinibus et personis super huiusmodi injuste quesitis et commisit solis episcopis in suis dyocesibus disponere de eisdem; et nos et nostri antecessores huiusmodi injuste quesita donavimus fabrice ecclesie nostre Traiectensis antedicte.</p>
                    <p>Et precipimus sub pena excommunicacionis late sentencie, ne quis aliter recipiendo vel dando disponat de eisdem.</p>
                </div>
                <div>
                    <head>Capitulum A11</head>
                    <p>(A11) Item.</p>
                    <p>Omnes negocio fabrice dolose contrariantes, nisi infra sex dies resipuerint et inde satisfecerint, ab ingressu ecclesie suspendimus et absoluciones eorundem solis provisoribus dicte fabrice reservamus. [4]</p>
                </div>
                <div>
                    <head>Capitulum B</head>
                    <p>(B) Hec sunt dubia, super quibus nonnulli dubitant:</p>
                </div>
                <div>
                    <head>Capitulum B1</head>
                    <p>(B1) In primis.</p>
                    <p>Cum festum Annunciacionis beate Marie transfertur, utrum populus ad jejunandum et ad celebrandum ab opere servili in vigilia et in die translacionis sive in illis diebus, a quibus dictum festum translatum est, teneatur? [5]</p>
                    <p>Respondemus, quod utique in diebus translacionis jejunandum et celebrandum est, nisi forte specialiter quis vovisset. [6]</p>
                    <p>Simile est de vigilia Mathie, cum transfertur; et de die Natiuitatis Christi, cum in sexta feria venerit, faciendum est sicut canones statuerunt.</p>
                </div>
                <div>
                    <head>Capitulum B2</head>
                    <p>(B2) Item, secundo.</p>
                    <p>Si sacerdotes pretextu privilegii, eis propter promociones dicte fabrice indulti, possint vota commutare vel dispensare? [7]</p>
                    <p>Respondemus, quod virtute dicti privilegii non possunt vota commutare vel dispensare, sed tantummodo de votis simplicibus fractis possunt absolvere.</p>
                </div>
                <div>
                    <head>Capitulum B3</head>
                    <p>(B3) Item, tercio.</p>
                    <p>Ex quo nobis reservavimus in statutis adulteria manifesta, utrum solutus cum conjugata aut conjugatus cum soluta adulterium committere dicatur? [8]</p>
                    <p>Respondemus, quod propter communionem peccati vel conjugum paritatem conjugatus cum non conjugata adulterium committere dicitur; de conjugata et non conjugato dubium non existit.</p>
                </div>
                <div>
                    <head>Capitulum B4</head>
                    <p>(B4) Item, quarto.</p>
                    <p>Cum contrahentes clamdestinam [9] sint excommunicati, utrum parentes eorum interessentes, qui dictum contractum clamdestinum possent impedire et non impediunt, et alii opem et operam ad hoc prestantes sint excommunicati; et si sunt excommunicati, a quo sint absolvendi? [10]</p>
                    <p>Respondemus, quod predicti parentes excommunicati sunt nec absolvi possunt a suo curato.</p>
                    <p>Alii vero interessentes tamquam nupciis celebrandis minori ligantur sentencia, a qua a suo curato vel per suum curatum possunt absolvi.</p>
                </div>
                <div>
                    <head>Capitulum B5</head>
                    <p>(B5) Item, quinto.</p>
                    <p>Utrum tempore, quo solempnisari matrimonia prohibentur, rectoribus ecclesiarum liceat banna pro contrahere volentibus proponere, et bannis propositis liceat infra idem tempus matrimonia contrahere et postea licito tempore dictum matrimonium in facie ecclesie solempnisari sine nota inobediencie vel clamdestine vel excommunicacionis sentencie antedicte? [11]</p>
                    <p>Respondemus: licet proponere banna et contrahere matrimonia temporibus supradictis, quamvis solempnisacio et benedictio ecclesie dumtaxat sint certis temporibus interdicte.</p>
                </div>
                <div>
                    <head>Capitulum B6</head>
                    <p>(B6) Item, sexto.</p>
                    <p>Utrum sacerdotes possint absolvere suos subditos confitentes de omnino occultis reservatis nobis in statutis non obstante reservacione predicta, que inter occulta et manifesta non distinguit? [12]</p>
                    <p>Respondemus: non possunt absolvere.</p>
                </div>
                <div>
                    <head>Capitulum B7</head>
                    <p>(B7) Item, VIIo.</p>
                    <p>Quot annorum erit, quem licet inungere? [13]</p>
                    <p>Respondemus, quod doli capax vel pubertati proximus potest inungi, ex quo peccare potest.</p>
                </div>
                <div>
                    <head>Capitulum B8</head>
                    <p>(B8) Item, VIIIo.</p>
                    <p>Quot vicibus vel quantis intersticiis liceat sic inungi? [14]</p>
                    <p>Respondemus: relinquitur discrecioni sacerdotum, consideracione habita personarum et desiderio earundem, intersticio vel tempore moderato, ne frequencia fiat.</p>
                </div>
                <div>
                    <head>Capitulum B9</head>
                    <p>(B9) Item, IXo.</p>
                    <p>An post confeccionem novi sacramenti crismatis olei sancti et infirmorum alicui presbitero uti liceat antiquo sacramento? [15]</p>
                    <p>Respondemus: in nullo necessitatis casu veteri crismate et oleo uti licet absque nostra licencia speciali; sed debet sub excommunicacionis pena vetus crisma et oleum ipsa die Cene Domini igne consumi.</p>
                    <p>Ultimus casus de sacramento veteri revocatus est, ita quod licite usque ad dominicam Jubilate post Pascha uti valeamus.</p>
                </div>
                <div>
                    <head>Capitulum C</head>
                    <p>(C) De solucione diversorum dubiorum.</p>
                    <p>Johannes Dei gracia etc.</p>
                </div>
                <div>
                    <head>Capitulum C1</head>
                    <p>(C1) Omnes et singulos clericos, huic synodali, etcetera.</p>
                    <p>Quere A.</p>
                </div>
                <div>
                    <head>Capitulum C2</head>
                    <p>(C2) Item omnes et singulos abbates et prepositos, etcetera.</p>
                    <p>Quere B.</p>
                </div>
                <div>
                    <head>Capitulum C3</head>
                    <p>(C3) Item decreta apostolica canonum, etcetera.</p>
                    <p>Quere C.</p>
                </div>
                <div>
                    <head>Capitulum C4</head>
                    <p>(C4) Item absoluciones tam clericorum quam laycorum, etcetera.</p>
                    <p>Quere D.</p>
                </div>
                <div>
                    <head>Capitulum C5</head>
                    <p>(C5) Item omnibus et singulis inhibemus, ne homicidas voluntarios, etcetera.</p>
                    <p>Quere E.</p>
                </div>
                <div>
                    <head>Capitulum C6</head>
                    <p>(C6) Item omnes et singulas commissiones provisorum necnon super absolucione, etcetera.</p>
                    <p>Quere F.</p>
                </div>
                <div>
                    <head>Capitulum C7</head>
                    <p>(C7) Item omnes debitores domini nostri episcopi.</p>
                    <p>Quere G.</p>
                </div>
                <div>
                    <head>Capitulum C8</head>
                    <p>(C8) Item eadem auctoritate negocium fabrice.</p>
                    <p>Quere J.</p>
                </div>
                <div>
                    <head>Capitulum C9</head>
                    <p>(C9) Item eadem auctoritate monemus, etcetera.</p>
                    <p>Quere K.</p>
                </div>
                <div>
                    <head>Capitulum C10</head>
                    <p>(C10) Item eadem auctoritate omnibus et singulis ecclesiarum rectoribus precipimus et mandamus, quatinus singulis mensibus uno die dominico, etcetera.</p>
                    <p>Quere L. [16]</p>
                </div>
                <div>
                    <head>Capitulum C11</head>
                    <p>(C11) Preterea, cum nonnulli ecclesiarum rectores subditi nostri supra infrascriptis articulis se racionabiliter dubitare proponant et se de hiis per nos certificari humiliter supplicarunt:</p>
                </div>
                <div>
                    <head>Capitulum C11i</head>
                    <p>(C11i) Primo.</p>
                    <p>An, cum festum Annunciacionis dominice transfertur populis ad celebrandum et jejunandum, utrum homines, qui ad hoc ex voto tenentur, translato tempore teneantur, etcetra?</p>
                </div>
                <div>
                    <head>Capitulum C11ii</head>
                    <p>(C11ii) Secundo.</p>
                    <p>An presbiteri parrochiales ex privilegio nostro vel antecessorum nostrorum ad usus fabrice ecclesie nostre Traiectensis possint vota aliqua commutare?</p>
                </div>
                <div>
                    <head>Capitulum C11iii</head>
                    <p>(C11iii) Tercio.</p>
                    <p>Cum per statuta synodalia absoluciones adulteria committendum sint episcopo reservate, an solutus vel soluta cum conjugato vel cum conjugata adulterium committere censeatur?</p>
                </div>
                <div>
                    <head>Capitulum C11iv</head>
                    <p>(C11iv) Quarto.</p>
                    <p>An aliquibus clamdestine contrahentibus, cum propter hoc per statuta synodalia excommunicacionis sentencia sint innodati, an parentes contrahentium hoc mandantes vel cum prohibere possint non prohibentes vel alii huiusmodi contractui interessentes simili ligentur sentencia, et an curati eorum tales parentes et interessentes possint absolvere?</p>
                </div>
                <div>
                    <head>Capitulum C11v</head>
                    <p>(C11v) Quinto.</p>
                    <p>An temporibus, quibus matrimonium celebrari prohibetur, rectoribus ecclesiarum liceat banna pro contrahere volentibus proponere et bannis propositis liceat infra idem tempus matrimonium contrahere et postea licito tempore dictum matrimonium in facie ecclesie solempnizare, sine nota inobediencie vel clamdestine vel excommunicacionis sentencie antedicte?</p>
                </div>
                <div>
                    <head>Capitulum C11vi</head>
                    <p>(C11vi) Sexto.</p>
                    <p>An curatis in casibus nobis reservatis omnino occultis liceat absolvere suos subditos confitentes, non obstante reservacione predicta, que inter occulta et manifesta distinguit?</p>
                </div>
                <div>
                    <head>Capitulum C11vii</head>
                    <p>(C11vii) Septimo.</p>
                    <p>Cuius etatis esse debeat, qui extrema unctione infirmorum oleo inungetur?</p>
                </div>
                <div>
                    <head>Capitulum C11viii</head>
                    <p>(C11viii) Octavo.</p>
                    <p>Quot vicibus vel quantis intersticiis quem liceat sic ungi?</p>
                </div>
                <div>
                    <head>Capitulum C11ix</head>
                    <p>(C11ix) Nono.</p>
                    <p>An post confectionem novi crismatis olei sancti et infirmorum alicui presbitero antiquo uti liceat.</p>
                </div>
                <div>
                    <head>Capitulum C12</head>
                    <p>(C12) Soluciones dubiorum:</p>
                    <p>Ad que singillatim statuendo et decernendo respondemus:</p>
                </div>
                <div>
                    <head>Capitulum C12i</head>
                    <p>(C12i) Ad primum, videlicet quod festum Annunciacionis predictum in jejunio et divinorum observacione ac operum servilium vacacione ipso tempore translatum servari et celebrari debebit, nec quis ad iteracionem est obligatus, nisi specialiter hoc vovisset.</p>
                    <p>Et idem de festo beati Mathie dicimus, quod quandoque propter causas aliquas transferri consuevit.</p>
                    <p>De festo Natiuitatis dominice, cum in sexta feria venerit, observari precipimus, quod canones statuerunt.</p>
                </div>
                <div>
                    <head>Capitulum C12ii</head>
                    <p>(C12ii) Ad secundum respondemus, quod, quamvis olim dicta fabrica huiusmodi privilegium dicitur habuisse, hoc ipsi tamen certis ex causis non indulsimus, sed ut in votis simplicibus violatis possint absolvere non tamen dispensare vel commutare, quod nobis et nostro generali penitenciario specialiter reservamus.</p>
                </div>
                <div>
                    <head>Capitulum C12iii</head>
                    <p>(C12iii) Ad tercium respondemus, quod, quamquam de acceptione stricta istius vocabuli adulterium dicatur committere, qui thorum alterius violat, nec mulier habere thorum dicatur, interpretamur propter peccati communionem et malicie paritatem non conjugatam cum conjugato adulterium committere.</p>
                    <p>De conjugata vero et soluto dubium non existit.</p>
                </div>
                <div>
                    <head>Capitulum C12iv</head>
                    <p>(C12iv) Ad quartum respondemus, quod parentes huiusmodi mandantes et prohibere valentes et alii opem vel operam prestantes clamdestino contractui tanquam in crimine participantes juris ligantur sentencia nec per curatos absolvi possunt ab illa.</p>
                    <p>Alii vero interessentes tanquam pro nupciis celebrandis minori ligantur sentencia, a qua possunt per suos proprios sacerdotes absolvi.</p>
                </div>
                <div>
                    <head>Capitulum C12v</head>
                    <p>(C12v) Ad quintum respondemus illud de jure licere, cum sola matrimonii solemnizacio et benedictio ecclesie duntaxat sint certis temporibus interdicte.</p>
                </div>
                <div>
                    <head>Capitulum C12vi</head>
                    <p>(C12vi) Ad sextum dicimus, quod tam in occultis quam in manifestis, in dictis statutis synodalibus expressis, episcopis Traiectensibus est reservata et curatis abdicata absolvendi potestas.</p>
                </div>
                <div>
                    <head>Capitulum C12vii</head>
                    <p>(C12vii) Ad septimum respondemus, quod, cum, ex quo quis doli capax esse reperitur vel pubertati proximus, peccare poterit, potest et inungi.</p>
                </div>
                <div>
                    <head>Capitulum C12viii</head>
                    <p>(C12viii) Ad octavum respondemus, quod, quia hoc in jure cautum non reperimus, hoc ipsorum curatorum arbitrio duximus relinquendum, ut, consideracione habita personarum decumbentium et desiderii earundem temporum quoque et circumstandarum, sacramentum sepius vel rarius, ne vilescat propter frequentiam, hoc impendant.</p>
                </div>
                <div>
                    <head>Capitulum C12ix</head>
                    <p>(C12ix) Ad nonum dicimus, quod uti non liceat post confectionem novi veteri crismate et oleo sacro.</p>
                    <p>Immo in virtute sancte obedientie et sub pena excommunicacionis, quam in modum statuti in hiis scriptis ferimus in rebelles, prohibemus, ne quis subditorum nostrorum post diem Cene Domini quovis modo vel quocunque casu necessitatis sine nostra licentia speciali utantur veteri crismate vel oleo sacro; et sub eadem pena precipimus eisdem, ut eadem die Cene Domini annis singulis huiusmodi vetus crisma et oleum igne consumant.</p>
                </div>
                <div>
                    <head>Capitulum C13</head>
                    <p>(C13) Ceterum, cum propter ingentem nobis et ecclesie nostre necessitatem noviter exortam ad presens dicte nostre synodo interesse personaliter nequeamus [17], de circumspecta discrecione dilectorum nobis dominorum Henrici sancti Johannis officialis nostri Traiectensis et Hugonis sancte Marie decanorum, Hugonis Wstinc et Suederi vter Loe, Maioris canonicorum ecclesiarum Traiectensium confisi, [18] ipsis et eorum cuilibet in solidum tenore presentium committimus et mandamus, quatinus vice nostra dicte nostre synodo intersint hac vice hecque statuta mandata et declaraciones nostras insinuent et promulgent, synodalia quoque, prout ad nos pertinent, exequantur et observent, faciantque quod decreverint per ecclesiasticam censuram firmiter observari.</p>
                    <p>In quorum omnium testimonium has litteras sigillo nostro fecimus consignari.</p>
                </div>
                <div>
                    <head>Explicit</head>
                    <p>Datum anno Domini M.oCCC.oXLVII.o, mensis Aprilis die XXVIo.</p>
                </div>
                <div>
                    <head>Footnotes</head>
                    <p>[1] -il- originally in italics.</p>
                    <p>[2] Deleted: --</p>
                    <p>[3] Deleted: (sic).</p>
                    <p>[4] Deleted: --</p>
                    <p>[5] Deleted: --</p>
                    <p>[6] Deleted: --</p>
                    <p>[7] Deleted: --</p>
                    <p>[8] Deleted: --</p>
                    <p>[9] Deleted: (sic).</p>
                    <p>[10] Deleted: --</p>
                    <p>[11] Deleted: --</p>
                    <p>[12] Deleted: --</p>
                    <p>[13] Deleted: --</p>
                    <p>[14] Deleted: --</p>
                    <p>[15] Deleted: --</p>
                    <p>[16] Deleted: --</p>
                    <p>[17] Deleted: --</p>
                    <p>[18] Deleted: --</p>
                </div>
            </div>
        </body>
    </text>
</root>
