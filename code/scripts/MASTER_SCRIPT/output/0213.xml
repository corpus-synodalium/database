<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Limoges</title>
                <recordID>0213</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1310-11-10</origDate>
                <dateNotes/>
                <origPlace>Limoges</origPlace>
                <diocese>Limoges</diocese>
                <province>Bourges</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 213</p>
                <p>Year: 1310</p>
                <p>Month: 11</p>
                <p>Day: 10</p>
                <p>Circa: None</p>
                <p>DatingNotes: None</p>
                <p>Place: Limoges</p>
                <p>Diocese: Limoges</p>
                <p>Province: Bourges</p>
                <p>CountryModern: France</p>
                <p>Latitude: 45.85</p>
                <p>Longitude: 1.25</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Raynaud de la Porte</p>
                <p>IssuingAuthorityAlt: None</p>
                <p>RegnalStart: 1294</p>
                <p>RegnalEnd: 1316</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Lecler, “Anciens statuts du diocèse de Limoges,&quot; 132-139</p>
                <p>EditionOther: None</p>
                <p>SourceNotes: https://books.google.com/books?vid=HARVARD:32044100885706</p>
                <p>TranscriptionNotes: None</p>
                <p>BaseText: ['GoogleBooks', 'WebDownload']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>Reginaldus.</p>
                    <p>Dei gratia Lemovicensis episcopus, universis advocatis, scriptoribus, procuratoribus gencium presentibus et futuris curie nostre Lemovicensis et aliis ad quos presentes littere pervenerint, salutem et sinceram in Domino caritatem.</p>
                    <p>Ad decorem justitie, universorum vitanda dispendia, doctrinam juratorum, reformationem et ordinationem eorum qui submictere jurisdictioni ecclesie Lemovicensis curie ducuntur, inter quascumque personnas judiciales et extrajudiciales, tam in negociis quam in causis, tanto libencius et fervencius debemus assurgere, quanto ea subdictis fructuosa et utiliora conspicimus, et eventus eorum contrarios juris dissonos, partibus periculosos et perfecto dampnabiles experiuntur.</p>
                    <p>Verum cum species factorum [2] que in causis et negociis accidunt sint multiplices et innumerabiles que singulariter discuti nequeunt ad ea duntaxat. [3]</p>
                    <p>Nos ad presens divertimus que nostris occurere temporibus sunt in melius emendenda et prudentium consilio super hiis statuentes.</p>
                    <p>In primis quod olim propter oportunitatem instancium jurati multi fiebant per officialem et cancellarium, quorum ex eis plures sunt incompti, indocti, viles et ignorantes et infideles in hiis que in literis poni sunt solita.</p>
                    <p>Et in receptione debent fieri, non utentes, propter quod omnes et singulos nuper nostre diocesis ... habuimus convocare ut multitudo tolleretur, minus sufficientes privarentur officio, et sufficientes remanerent cum laudabili testimonio et sub observantia certarum ordinationum quas eis fecimus tradi et in eorum litteris sunt inserte.</p>
                    <p>Item duximus statuendum neminem de cetero juratum Lemovicensis curie de cetero recipi nisi per officialem et cancellarium nostros, omnis qui insimul recipiendus ex anexatione, affectione postposita, super conditione moribus et doctrina, quem sic receptum, inter alios juratos in catervis volumus annotari juramento ab eo prius prestito de fidelitate officium exercendo et de hiis que per nos ordinata sunt et statuta suis viribus in suis recipiendis contractibus et litteris observando, aliter receptio non valeat, ymo prorsus nullius sit momenti.</p>
                    <p>Item statuimus ut quilibet juratus et commissarius de cetero papirum teneat, in que notas contractuum et gestorum coram se, redigat et regestret, ut in aliquo casu commissario predicto impedito, vel mortuo, per eumdem littere perfecte non fuerint, vel perfecte [4] perierint vel aliter contenta in eis in dubium revocentur, petentibus illis ad quos pertinebit, possit auctoritate ordinaria provideri.</p>
                    <p>In receptione vero litterarum et in suo officio sic dictos commissarios haberi volumus.</p>
                    <p>Et super gestis coram eis litteras inter personnas notas recipiant at prout melius erit eis possibile in forma.</p>
                    <p>De personnarum noticia earumdem nomina et cognomina, parochias et loca unde oriendi existunt exprimant et designent, ne falso et simulato nomine, ut in quibusdam casibus extitit adinventum, falsitas hujusmodi concedendis ei recipiendis litteris commutatur, addicientes ut jurati multi multis contractibus aut rebus summe aut valoris sexagenta solidorum et ultra recipiendo, duos testes secum advocent et subscripbant.</p>
                    <p>Nec indictandi ei scribendi modo utatur verbis: Nos officialis, etc.</p>
                    <p>Noveritis quod coram nobis, etc.</p>
                    <p>Constitutis etiam talium juratorum nostrorum proprie manus subscriptio, si opus esset, litterarum comparatione et sui sigilli impressio cum certis intersignis assignant in catervis cum eorum nominibus et supradictis aliis remanebunt, ut adhibitis cautelis competenter quibuscumque fraudibus de cetero facilius falsitalibus occuratur.</p>
                    <p>Residentes in villa et curia Lemovicensi idem per omnia observare habebunt, hoc salvo quod sub modo dictandi in nostra presentia deputabuntur certi in curia continue residentes qui de fidelitate probati et industria experti sint speciales clerici sub illa forma: In presentia nostra, etc., recipient illoque sub illa forma recipientium nomina palam scripta erunt in nostra curia et appensa.</p>
                    <p>Statuimus etiam ut nullus juratus de cetero reputetur qui in scriptis redactus non fuerit et positus in registris.</p>
                    <p>Item ut illorum qui horam solitam et debitam prevenire ac adversariorum suorum absentium captare ac vel maliciose et precipitose conantes agere faciunt per servientem nostrum adversarios proclamari et in papiro statim scribi faciendo maliciis et fraudibus obvietur:</p>
                    <p>Duximus statuendum ut in nostra curia Lemovicensi sic nullus de cetero proclametur, nisi de nostra audiencia inchoata et officiali nostro aut suum locum tenente pro tribunali sedentibus serviens vero proclamans cartellos recipiet et custodiet donec audiencia per integrum recepta fuerit, et cause per officialem nostrum aut ejus locum tenentem audite, post recessum vero officialis ad pulsationem campane in curia nostra appense.</p>
                    <p>Demum receptor cartellorum proclamabit sic fine, hoc que nichil recipiet pro secundo clamore.</p>
                    <p>Talis impetravit contra adversarios et si nullus appareat contradictor.</p>
                    <p>Tum in papiro scribatur et habeat scriptor unum denarium tantum pro scriptura.</p>
                    <p>Si vero contradictor appareat scribetur talis impedivit impetrare volentem et solvet tum contradictor obolum pro scriptura.</p>
                    <p>Et nisi contradictor appareat partes ad officialem expediende mittentur, aliter revocatorie impetrate nullius penitus sit momenti.</p>
                    <p>Impetrans tamen, si post curiam vel extra inventus fuerit, citari poterit ut expedire causam veniat.</p>
                    <p>Quod si venire contempserit, revocabitur quicquid per cum fuerit impetratum.</p>
                    <p>Verum quia per fraudem quarum ambas partes revocatorias impetrare contingit, idcirco illam vallere decrevimus que ab officiali vel ejus locum tenente in figura judicii fuerit impetrata, ad servientis vero clamorem obtenta nullius sit valoris.</p>
                    <p>Item quia nonnulli minime actendentes judicem contentum etiam [5] debere altera pena absenti contumaciter [6] imponenda, nisi demum ubi contumaciis protervitas id exposcit adversarium aut interdictum excommunicatum vel agravatum paulo post taxacionem expensarum aliquarum somarum [7] citari faciunt audituros et tunc [8] expensis taxari faciunt contra ipsos.</p>
                    <p>Hoc statuendum de cetero inhibimus, nisi demum elapsis tribus mensibus a tempore prime sentencie computandis, quibus quidem elapsis tribus mensibus in taxacione de prima sententia fidem plenariam fieri volumus taxari cujus datum in littera taxacionis idem taxator inseri faciat atque poni, aliter vero in casu premisso taxacio facta non valeat, et impetrans teneatur parti alteri in expensis.</p>
                    <p>Item statuimus pro agravationibus concedendis a nemine aliquid exigatur super quorum concessione et inspectione inferius est specialius ordinatum.</p>
                    <p>Prohibitionibus vero concessis in casibus a jure permissis per concedentem sex denarios levari volumus tantum.</p>
                    <p>Inhibentes ne pro ipsis inhibitionibus nisi quod per nos ordinatum est statutum alterius exigatur.</p>
                    <p>Item quod frequenter dedicimus quod cum propter iniquitatem et injusticiam aliquorum adulterina sigilla in litteris Lemovicensis curie apponentur eas executoribus quibus diriguntur minime presentando et alias propter multitudinem litterarum et personarum in eis contentarum multos injustos denunciari si inodatos et ligatos multoties accidisse.</p>
                    <p>Statuimus ut nulle sentencie citationes vel aggravationes fidem faciant, nec ad probandum valeant, nisi sigillate fuerint sigillo cappellani vel vicarii illius contra quibus diriguntur et impetrantur, vel alias per relationem executoris alterius super executione contenta, in ipsis litteris deputati et eadem causa statuimus ut littera excommunicationis a modo fidem non faciat, nisi pars hujus litteram excommunicationis exhibere de interdicto a quo emanavit excommunicationis sententia, sigillo cappellani vel vicarii sigillato, vel specialis executoris ad hoc docuit et de eo fecit plenariam fidem.</p>
                    <p>Item quia non nulli qui post absolutionem concessam sentenciarum litteras retinent, etc., illi contra absolutos impetrant et agravant multociens fraudulenter.</p>
                    <p>Statuimus ut post absolutionem alicujus concessam [9], vel relaxatione durante, littere agravatorie vel quecumque impetrant minime valeant nisi qui absolutionem se obtinuisse asseruit eamdem exhibiturus citatus contumax existens et in pristinis sentenciis redactus fuerit, vel aliter citatus de novo super querelis non apparuerit et ab hoc sentenciatus fuerit ejus contumacia exigens [10].</p>
                    <p>Item maliciis citacionium tandem denuntiantur ne pars sibi precipitata providere in agendis nec ad arripiendum iter comode sperare valeat obviare volentes.</p>
                    <p>Statuimus quod in lociis circa civitatem sitis citra quatuor leucas per duos dies ante diem quoquis citatur.</p>
                    <p>In locis distantibus a dicta civitate ultra quatuor leucas usque ad duodecim, per quatuor dies.</p>
                    <p>In locis distantibus ultra duodecim leucas usque ad decem et octo, per sex dies.</p>
                    <p>In locis distantibus ultra decem et octo leucas, per octo dies, illi qui citabitur, citacio nuncietur quorum dierum numero diem nunciationis citationis volumus computari.</p>
                    <p>Adicientes in agravationibus sententiarum in civitate Lemovicensi et castro et locis infra duos leucas sitis, sententie contra personas ibidem commorcutes post lapsum duorum dierum et non ante valeant aggravari.</p>
                    <p>Contra personas vero in locis ultra duas leucas sitis commorantes post lapsum septem dierum.</p>
                    <p>Contra commorantes in locis ultra septem leucas, demum elapsis diebus duodecim sentencia agravetur.</p>
                    <p>Impetratas autem agravationes alias et precipitatas tempore et ante tempus superius pretaxatum, volumus non valere.</p>
                    <p>Cum multi multociens agravationes multiplicent, ut partes fatigent laboribus et involvant in expensis, item quia multi in agravando formam debitam non observant, verba superflua in ipsis agravationibus frequenter ymo comuniter multiplicant et involvunt, quilibet per malitiam, quilibet per ignorantiam et impudentiam, ut partes gravent sumptibus multiplicata scriptura; ideo certos et limitatos modos agravandi sentencias duximus ordinandos quos in curia palam faciemus appendi.</p>
                    <p>Statuentes ut scriptores de cetero modos et formas hujusmodi teneant in faciendis agravationibus et observent scripturas; si contrarium fecerint quod non tenebit agravatio et ipsi aliter debite punientur.</p>
                    <p>Cum tamen personarum contemptus evidens aut negociorum qualitas vel temporis diuturnitas id exposcerit, nos de specialibus agravationibus curabimus providere.</p>
                    <p>Item captantium et procurantium vexaciones partium sumptus et labores maliciis occurere cupientes citationes super securitate prestanda super denunciantis quod venire ru...suros in juris subsidium, ut aliqui de aliena diocesi ad nostrum diocesim quis trahatur impetrari nolumus, nec concedimus ad sigillum, nisi prius officialis nostri vel locumtenentis ejusdem super hoc habita licencia speciali.</p>
                    <p>Cum in hiis quorum sit opus informacione summaria ad evitandum dolum qui multociens in hiis committi contingit, antequam ad dandum licentiam de hujusmodi impetrandis citacionibus concedamus.</p>
                    <p>Item ad excludendum maliciam illorum qui quoniam ut alios fraudent suis debitis, se fraudulenter absentant, seu moneri super debitis suspicantes, duximus statuendum ut monitiones ipsis personis principalibus si inveniantur aliter publice in ecclesia cujus existent, vel in domicilio ubi morari solent, vel consueverunt, de cetero nuncientur; de cujus denunciationis tempore denunciandi capellanus et executores nos certificient per cartellos ipsis monitionibus annexatos, pro quibus non recipiant nisi tantum unum denarium pro labore.</p>
                    <p>Inibentes districte ne monitiones hujusmodi aggraventur nisi demum elapso tempore in ipsa monitione contento.</p>
                    <p>Sic enim monitiones et sentencias in ea contentas amodo valere volumus, licet principales personnas nisi inveniri potuerint minime apprehendant.</p>
                    <p>Statuimus etiam de cetero datam litterarum annuatim in festo Annuntiacionis Dominice mutari, prout mutacionem alias fieri in festo Pasche extiterit ordinatum, cum propter binum cursum in anno uno, predicti festi Pasche, in computatione date multi quoniam [11] extiterunt circumventi.</p>
                    <p>Rursus causarum negocia emendenda credentes et amputans [12] dilacionem materiam intendentes in ... seu litis initio dari statuimus diem ad respondendum vel proponendum nisi sit talis peticio cum sit statum de stilo curie Lemovicensis respondendum.</p>
                    <p>Item et quo ad ponendum et respondendum nisi sit talis persona cui commicti debeat, nec non ad dicendum in personas et in dicta testium in causis una et eadem dies partibus de cetero prefigatur de posicionibus et partibus ad concludendum vel ad audiendum jus in causa certa dies extiterit assignata contraponat si contraponere voluerit et alias super eodem facto non posuerit seu contraposuerit in processu ulterius cum ad contraponendum dilacio minime concedatur.</p>
                    <p>Item si exceptio excommunicationis in processu posita et recognita vel alias probata per partem adversam absolutio proponatur, proponens absoluciones hujusmodi statim de ipsa doceat nec ad probandum alias admictatur nisi juramento proprio appareat se absolutionem pre manibus non habere; quo casu terminum unum ad docendum de ea sic proponenti dari tantum volumus, nec ulterius eumdem admicti, ne de processibus cause fiant et lites ex litibus oriantur, rursus ne probationis materia restringatur, injurie que et maleficia non remaneant impunita.</p>
                    <p>Statuimus ut de cetero in causis injuriarum et in exceptione spoliacionis facte, testes testimonio compellantur etiam per personam quamcumque, cum judicia claudicare non debeant, jureturque de cetero in spoliacionis exceptione ad probandum super ea dic assignata.</p>
                    <p>Item in causis excusationis ultra duas vices minime admicti statuimus quin per procuratorem procedi poterit, nisi veritas excusacionis coram nobis legitime probaretur.</p>
                    <p>Quam probationem et spacium sive tempus inter primam et secundam excusationem aut sit competens nostro arbitrio reservamus, cum per excusaciones multiplices pro celerata negocia impediri que fines litium partibus maliciose hoc procurantibus dicimus per experta insuper ut cause sine calumpnia procedant, lites que breves fiant.</p>
                    <p>Statuimus ut nullum de cetero deffensorem admicti in causis pro presente in diocesi, nullo justo impedimento detento donec juratum fuerit de calumpnia per eumdem.</p>
                    <p>Peticionique centum solidorum summam non excedentem de cetero statim volumus responderi, et si quis citatus fuerit causas et raciones auditurus contra in monitione ad ejus instanciam, impetrata die qua sit adversarium suum citari fecerit vel alias ad dicendum fuerit assignata, licteris exhibitis, dicat, nec alia dilacio concedatur.</p>
                    <p>Item si quis absolvi petierit et contra ipsum manifesta offensa proposita fuerit et probata, is qui se absolvi petierit de satisfactione, solucione vel quietacione vel alia justa replicatione utatur.</p>
                    <p>Statim replicationi sue per partem responderi statuimus.</p>
                    <p>Quod etiam in aliis exceptionibus ne causarum protrahetur expeditio volumus et observari jubemus.</p>
                    <p>Item statuimus non impetrari citationem auditurum causas et rationes ab eo qui monitus fuerit ultra terminum quindecim dierum, quod si festum fuerit citatio non valeat, et impetratio teneatur parti alteri in expensis, cum per has citationes terminum longiorem habentes creditores suis debitis per protractionem et dilacionem minime defraudentur.</p>
                    <p>Item ad excludendum omnem fraudem statuimus quod non fiant aliqua memoralia nisi per scriptores in curia residentes, et quod si memoralia sigillanda partium concensu portentur, concedentes expressis nominibus et presentes manu propria se subscribant in eis, vel coram altero de juratis in curia residentibus, qui noticiam eorum habeant personaliter comparentes per eum scribi faciat quod coram eo et a talibus est concessum, processus enim habitus extra curiam etiam de concensu nullius sit momenti.</p>
                    <p>Cum intelleximus aliquos privatos abuti processibus judiciariis, et extra curiam nunciant intra se causas processus et memoralia facere, que res sicut erronea est penitus extirpanda.</p>
                    <p>Memoralia etiam signata nisi solum sigillentur ipsa die qua concessa fuerint et signata, fidem facere nolumus: Cum multi in fraudem sigilli talia solum signata longo tempore teneant et multi sub sigillis antiquis quorum caracteres non apparent liquide postmodo seducendo cancellariam ipsam talia non sine dampno partium quidam procurant et faciunt sigillari.</p>
                    <p>Item littere testimoniales que ad sigillandum portari continget et aggravationes etiam providebuntur per aliquos a cancellario deputandos, ut constet quod a juratis curie littere sunt recepte et aggravationes secundum usum approbatum et solitum impetrentur.</p>
                    <p>Item statuimus quod si partes super expensis summarum deffectuum [13] vel quorumcumque processuum inter se conveniant vel componant, quod eis liceat, et quod taxator pro expensis nichil percipiat, nec partes ad taxandum aliter invitos compellat sui laboris cum [14] erit exoneratio, sine quo nichil debet recipere.</p>
                    <p>Ymo quod partes volunt, potius sequi debet.</p>
                    <p>Nec etiam idem taxator aliquid percipiet pro illis que in causis matrimonialibus pro interesse videlicet sponsoliorum, pro carnali copula, pro defloratione vel ex consimilibus causis adjudicantur quas cum illa judicialiter veniant et ideo reddenda et agenda sunt gratis.</p>
                    <p>Item illi coram quibus posicionibus et articulis respondetur, moderatum salarium recipiant pro labore, et pars que copiam petitionum et articulorum habere voluerit, eam fieri et scribi faciat per quemcumque scriptorem curie Lemovicensis quem duxerit eligendum, licet quodvis aliud fuerit observatum.</p>
                    <p>Item quia quando comode non potest haberi judicis copia, duximus statuendum ut si partes unanimiter coram altero de juratis in curia residentibus et propriam sedem habentibus promittant se expedire, si altera pars in expedito negotio recedat postmodum quod ad relationem talis jurati propria manu se subscribentis et coram eo extitit, concedatur contra contumacem sentencia vel deffectus.</p>
                    <p>Et in causas coram advocatis expediri subscribat, et quod tam residentes quam foranei in omnibus litteris quas de cetero facient nomen suum subscribant.</p>
                    <p>Item statuimus quod bajuli confratrie semel in anno de levatis et perceptis juribus confratrie reddant rationem et computum et prestent reliqua hiis qui post ipsos fuerunt bajuli depputati, et non levata ab hiis qui solvendo extiterunt obnoxii seu confratrie obligati fuerunt, nichilominus de suo reddere dicti bajuli prestare habeant ut insistentur ad diligentiam, et ad recuperandum ipsius confratrie deveria fortius vigilent, et intendant culpam eorum et desidia totaliter non pertranseant inpuncta.</p>
                    <p>Adicientes ut illi confratres duntaxat de cetero reputentur, qui recepti erant per bajulos, et in eorum papiro scripti non fuerint, scribi se faciant; si ad comestiones vel ad alios confratrie actus spectant admitti, cum ignominia repellantur.</p>
                    <p>Districtius injungentes ut confratres in curia residentes, hora debita, ante epistolam ad tardius, ad missam beate Marie, diebus sabbatis et aliis de quibus statutum est veniant; alioquin, sine omni remissione, duorum denariorum penam solvant, cum ex facilitate venie dissuetudinem assumpserint a paucis temporibus veniendi.</p>
                    <p>Item statuta nostra, una cum usibus approbatis aliis, quos stilum curie vocamus, tam in negociis quam in causis ab omnibus observari precipimus, subteneri sub penis excommunicationis; districtius injungentes ut contra ea nullus stetur, facere aut actemptare presumat.</p>
                    <p>Quod si contrarium factum aut contemptatum fuerit, id decrevimus non valere, transgressoribus pena debita infligenda.</p>
                    <p>Acta fuerunt hec et per nos statuta et ordinata dic martis post octavas omnium sanctorum, anno Domini millesimo CCCmo decimo.</p>
                </div>
                <div>
                    <head>Footnotes</head>
                    <p>[2] Deleted: (?)</p>
                    <p>[3] Comma changed to period</p>
                    <p>[4] Deleted: (?)</p>
                    <p>[5] Deleted: (?)</p>
                    <p>[6] Deleted: (?)</p>
                    <p>[7] Deleted: (?)</p>
                    <p>[8] Deleted: (?)</p>
                    <p>[9] Ed. concessa[m].</p>
                    <p>[10] Ed. exigen[s].</p>
                    <p>[11] Deleted: (?)</p>
                    <p>[12] Deleted: (?)</p>
                    <p>[13] Deleted: (?)</p>
                    <p>[14] Deleted: (?)</p>
                </div>
            </div>
        </body>
    </text>
</root>
