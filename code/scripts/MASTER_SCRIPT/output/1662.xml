<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Bath</title>
                <recordID>1662</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1348</origDate>
                <dateNotes/>
                <origPlace>Bath</origPlace>
                <diocese>Bath and Wells</diocese>
                <province>Canterbury</province>
                <country>England</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Other</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1662</p>
                <p>Year: 1348</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Bath</p>
                <p>Diocese: Bath and Wells</p>
                <p>Province: Canterbury</p>
                <p>CountryModern: England</p>
                <p>Latitude: 51.38</p>
                <p>Longitude: -2.36</p>
                <p>PlaceNotes: None</p>
                <p>Classification: Other</p>
                <p>IssuingAuthority: Ralph of Shrewsbury</p>
                <p>IssuingAuthorityAlt: None</p>
                <p>RegnalStart: 1329</p>
                <p>RegnalEnd: 1363</p>
                <p>Delegated: None</p>
                <p>ClassificationNotes: Episcopal Mandate</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Wilkins II, 745-46</p>
                <p>EditionOther: None</p>
                <p>SourceNotes: https://books.google.com/books?id=FRtUAAAAcAAJ</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>RADULPHUS. Contagium pestilentiae moderni temporis undique se dilatans, multas ecclesias parochiales, et alias curas, ipsarumque populum nostrae dioec. absque curatore et sacerdote desolatas reliquit, et cum non inveniantur presbyteri, qui velint devotionis zelo, aut pro stipendio aliquo curas praedictorum locorum subire, et infirmos visitare, eisque sacramenta ecclesiastica ministrare; forsitan propter infectionem, et contagionis horrorem, multi absque poenitentiae sacramento, ut accepimus, moriuntur; quid in tali necessitatis articulo agere debeant, ignorantes, et credentes nullam aliam etiam in casu necessitatis confessionem peccatorum suorum utilem aut meritoriam eis esse, nisi quae fit sacerdoti ecclesiae claves habenti.</p>
                    <p>Volentes igitur, ut tenemur, animarum saluti prospicere, et errantes ab erroris devio revocare, vobis in virtute obedientiae firmiter injungendo mandamus, quatenus vos rectores, vicarii, et presbyteri parochiales singuli in vestris ecclesiis, ac vos decani in locis aliis decanatuum vestrorum, sacerdotum solatio destitutis, excitetis et inducatis per vos, vel per alium festinanter et publice omnes in genere, et quos congrue valetis, in specie, de praesenti infirmos, et quos inantea infirmari contigerit, quod in mortis articulo, si presbyterum rite ordinatum habere non valeant, ullo modo confiteantur juxta doctrinam apostoli alterutri sua peccata etiam laico, et si desit vir laicus, mulieri, quos etiam ad id faciendum tenore praesentium exhortamur in visceribus Jesu Christi, denunciantes publice in locis praedictis quod praedicta confessio facta laico in casu praemisso juxta doctrinam ecclesiae et canonica instituta, ad remissionem peccatorum eis multum salubris esse poterit, et prodesse.</p>
                    <p>Et ni forsan aliqui praesumentes, quod laici confessores velint confessiones eis factas, ut praemittitur, publicare, timeant seu detrectent eisdem in necessitatis articulo confiteri; intimetis omnibus in genere, et quibus congrue poteritis, in specie, qui hujusmodi confessiones hactenus audierunt, vel sunt inposterum audituri, quod confessiones praedictas ex praecepto ecclesiae tegere, et pro secretis habere tenentur, ipsasque prodere verbo, vel signo, aut aliter quovismodo ex decreto sacrorum canonum prohibentur, nisi illi, quibus se prodi volunt hujusmodi confitentes; quodsi contrarium fecerint, noverint proditores tales se gravissime peccare, ac indignationem omnipotentis Dei, et totius ecclesiae incurrere ipso facto.</p>
                    <p>Et quia sera poenitentia, cum viz. morbus urget, et poena terret, multos solet decipere; omnibus parochianis nostris, qui, pestilentia hac durante, morbum praevenerint confitendo, et dum sanos se sentiunt, sacerdotibus, claves ecclesiae ac potestatem sibi confessos solvendi ac ligandi habentibus, sua fuerint confessi peccata, non expectato necessitatis articulo, XL. dies indulgentiae, ac presbytero eos ad hoc inducenti, et confessiones inductorum ab eo sanorum, ut praescribitur, audienti, totidem tenore praesentium concedimus de omnipotentis Dei misericordia, suaeque matris gloriosae, beatorum Petri, et Pauli, et Andreae apostolorum, patronorum nostrorum, omniumque sanctorum meritis et precibus confidentes.</p>
                    <p>Denuncietis praeterea omnibus in praemisso necessitatis articulo laicis sua peccata confitentibus, quod si convalescant, eadem peccata confiteantur iterum, ut tenentur, suo proprio sacerdoti; sacramentum vero eucharistiae in absentia presbyteri poterit per diaconum ministrari.</p>
                    <p>Si vero non sit presbyter, qui sacramentum unctionis extremae ministret, debet, sicut in aliis, fides sufficere sacramenti.</p>
                    <p>Praesens vero mandatum, et articulos expressos in eo, in ecclesiis et locis praedictis divisim, ut praescribitur, distincte et clare in vulgari more solito publicare curetis, seu faciatis per alios publicari, certificantes nos, vos, etc. citra festum S. Petri in cathedra distincte et aperte, quid feceritis in praemissis, literis vestris patentibus, habentibus hunc tenorem.</p>
                    <p>Dat. apud Wynchelcomb 4. id. Jan. M.CCC.XLVIII. et consecrat. nostrae xx.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
