<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Trier</title>
                <recordID>0732</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1337-05-22</origDate>
                <dateNotes/>
                <origPlace>Trier</origPlace>
                <diocese>Trier</diocese>
                <province>Trier</province>
                <country>Germany</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 732</p>
                <p>Year: 1337</p>
                <p>Month: 5</p>
                <p>Day: 22</p>
                <p>Circa: None</p>
                <p>DatingNotes: None</p>
                <p>Place: Trier</p>
                <p>Diocese: Trier</p>
                <p>Province: Trier</p>
                <p>CountryModern: Germany</p>
                <p>Latitude: 49.7596</p>
                <p>Longitude: 6.6439</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Baldwin of Luxembourg</p>
                <p>IssuingAuthorityAlt: None</p>
                <p>RegnalStart: 1307</p>
                <p>RegnalEnd: 1354</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Blattau, Statuta synodalia, I, 156-160</p>
                <p>EditionOther: None</p>
                <p>SourceNotes: https://books.google.com/books?id=dow-AAAAcAAJ</p>
                <p>TranscriptionNotes: None</p>
                <p>BaseText: ['GoogleBooks', 'WebDownload']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Nos Balduinus Dei gratia Sanctae Trevirensis Ecclesiae Archiepiscopus.</p>
                </div>
                <div>
                    <head>Capitulum 1</head>
                    <p>(1) Statuimus et ordinamus, ut Clerici quicunque nostrae civitatis et dioecesis Trevirensis decenter incedant in habitu, calciis, caligis, corona et tonsura clericali, et ne quis canonicus aut beneficiatus, vel etiam quicumque existens in sacris ordinibus post mensem, computandum a die publicationis praesentium, vestimentis vel capuciis utatur, quibus manicae vel fimbriae, vel aliae extremitates seu scissurae vestimentorum, vel capuciorum cum eisdem vestimentis vel capuciis notabiliter in colore discordent; et specialiter de capuciis, ne auro vel argento vel aliis quibuscunqne appositionibus a panno diversis componantur vel scindantur, vel wardecociis cum longis manicis ultra brachium procedentibus utantur.</p>
                    <p>Item praedictis personis wardecocia seu tunicas superiores, nimis breves aut strictas penitus interdicimus.</p>
                    <p>Sed volumus et eisdem praecipimus, ut de caetero utantur Wardecociis et tunicis superioribus saltem ultra medietatem surae seu musculi cruris procedentibus: per hoc tamen eis non interdicimus, quin in equitando vestimentis brevioribus uti possint.</p>
                    <p>Item prohibemus, ne quis de praedictis personis cinctus super vestem superiorem incedat ullo modo, nisi cum in itinere fuerit, vel se ad iter praeparaverit causa proficiscendi: aut capillos capitis sui deferat disiunctos, seu divisos in medio frontis, seu etiam nimis longos.</p>
                    <p>Item dictis canonicis et clericis prohibemus et Interdicimus tunicas superiores, nodos habentes a tunicis huiusmodi superioribus in colore discrepantes, et maxime ante pectus, et in aliis locis clericis inconsuetis.</p>
                </div>
                <div>
                    <head>Capitulum 2</head>
                    <p>(2) Si quis vero contra praemissa, aut aliquod praemissorum venire praesumpserit, si canonicus fuerit, eo ipso sit suspensus a perceptione distributionum, quae in choro dividuntur; et si vocem habuerit in Capitulo, etiam ipsa voce careat ipso facto, nec ex tunc ad tractatus capitulares admittatur, nec sibi de distributionibus quidquam detur, nisi prius per nos ad praemissa fuerit restitutus.</p>
                    <p>Officiatus vero, qui tali ante nostram restitutionem distributiones chori scienter dare praesumpserit, similiter voce capitulari, si canonicus fuerit, careat ipso facto; si vero alter beneficiatus fuerit, a perceptione fructuum sui beneficii eo ipso sit suspensus.</p>
                    <p>Verum si pastor, vicepastor, vicarius seu rector alicuius parochialis ecclesiae, altaris vel capellae contra praemissa vel aliquid praemissorum venire praesumpserit, similiter a perceptione fructuum sui beneficii eo ipso sit suspensus; nec se ex tunc de huiusmodi fructibus intromittant, nisi de nostra licentia speciali.</p>
                    <p>Et si fructus beneficiorum excedentium in praemissis ob aliquam aliam causam fuerint sequestrati, huiusmodi sequestrum relaxari nolumus neque tolli, nisi in ipsa relaxationis litera de praedictis suspensione fructuum et restitutione nostra ad eosdem specialis mentio habeatur.</p>
                </div>
                <div>
                    <head>Capitulum 3</head>
                    <p>(3) Item inhibemus omnibus et singulis rectoribus seu pastoribus parochialium ecclesiarum, ne aliquos praesentent ad vicarias perpetuas suarum ecclesiarum, nisi consensus patronorum earundem ecclesiarum ad id accedat.</p>
                    <p>Et ne Archidiaconi nobis subditi aut eorum Officiales eos admittant ad huiusmodi ecclesias, vel eos instituant in eisdem, nisi eis prius constiterit per patentes literas ipsorum patronorum de huiusmodi consensu, et quod ipsarum ecclesiarum reditus et proventus, ad quas sic praesentati fuerint, sufficiant ad sustentationem congruam rectoribus et pastoribus et vicariis supradictis, si fortassis ipsos contingat in huiusmodi beneficiis simul facere residentiam personalem.</p>
                    <p>Alioquin si a quoquam secus actum fuerit vel attentatum quomodolibet, decernimus irritum et inane.</p>
                </div>
                <div>
                    <head>Capitulum 4</head>
                    <p>(4) Praeterea quia nonnulli ecclesiarum et aliorum beneficiorum ecclesiasticorum patroni ad vacantes ipsis ecclesias seu beneficia, quae tantum actu Sacerdotibus vel promovendis infra annum conferri debent, nonnunquam minores annis vel alias omnino inhabiles praesentant personas, vel etiam quandoque loco talium minorum, conficto quodam velamine, praesentant Presbyteros aliquos seu personas alias idoneas Archidiacono seu eorum Officiali instituendas in beneficiis memoratis: Nos fraudi huiusmodi cupientes, in quantum possumus, remedium adhibere, praedictis Archidiaconis et eorum Officialibus ac quibuscunque aliis personis ecclesiasticis, quorum interest, sub poena suspensionis officii sui districtius inhibemus, ne aliquos tales ipsis praesentatos admittant vel instituant in antea scienter ad beneficia memorata.</p>
                </div>
                <div>
                    <head>Capitulum 5</head>
                    <p>(5) Et ut fraudibus talium plenius obvietur, statuimus et volumus, quod Archidiaconi seu Officiales praedicti specialiter a quibuscunque personis ipsis praesentatis ante admissionem vel institutionem ipsorum ad beneficia praetacta exigant et recipiant corporalia ipsorum iuramenta, quod ipsi vere et non ficte ac nulla conditione, pacto seu promisso interveniente, et sine spe aliqua facta vel facienda cuiquam de beneficiis ipsis resignandis suis patronis successu temporis, ipsis Archidiaconis seu Officialibus sint ad huiusmodi beneficia praesentati: alioquin si secus actum fuerit, admissiones et institutiones, ut sic factas, irritas et inanes esse dictosque praesentatos suspensos a beneficiis et officiis decernimus ipso facto.</p>
                </div>
                <div>
                    <head>Capitulum 6</head>
                    <p>(6) Item ordinamus et districte praecipimus observari in nostra cathedrali ecclesia et singulis collegiatis ecclesiis nobis subiectis, quod singulis diebus Prima decantata martyrologium legatur ad orationes: Preciosa in conspectu Domini etc., et cum huiusmodi martyrologium lectum fuerit, pronuncietur anniversarium defunctorum, quod sequenti die fuerit peragendum, et summa pecuniae pro huiusmodi anniversario interessentibus vigiliis et missae dividenda.</p>
                </div>
                <div>
                    <head>Capitulum 7</head>
                    <p>(7) Item statuimus et ordinamus, quod canonici et vicarii ecclesiae nostrae Treverensis et aliarum ecclesiarum nobis subiectarum ad horas canonicas, vigilias pro defunctis et missas debito tempore secundum statuta et ordinationes suarum ecclesiarum intrent chorum, et ipsis horis intersint eo tempore, quo distributiones chori fuerint dividendae: quas, nulla ordinatione, statuto sive pacto obstante, tantum inter praesentes inibi tunc canonicos et vicarios, iuxta consuetudines ipsarum ecclesiarum, in choro, et non extra chorum, dividi et dari volumus et praecipimus per officiatos, qui ad hoc fuerint deputati; exceptis illis canonicis et vicariis, quos infirmitas seu iusta et rationabilis necessitas corporalis aut evidens Ecclesiae utilitas excusaret.</p>
                    <p>Inhibemus etiam districtius praefatis officiatis, ne aliquas distributiones occasione collectionis redituum seu censuum suarum ecclesiarum sibi usurpent, dum non interfuerint divinis officiis, in quibus dividendae sunt huiusmodi distributiones.</p>
                    <p>Et quia nonnulli plus temporalem solent poenam quam spiritualem seu ecclesiasticas sententias, quod dolenter referimus, formidare, et ut sic frequenter ad subditorum noxam tendit, quod ipsis ad remedium est provisum, sententias excommunicationis in aliis statutis nostris super praemissis et eorum occasione per nos editis prolatas, ne subditi nostri eisdem sententiis, prout hactenus fieri est compertum, damnabiliter se involvant, decernimus revocandas et praesentibus revocamus.</p>
                    <p>Nolumus tamen illos, qui dictis nostris sententiis seu canonis iam ligati noscuntur, per huiusmodi revocationem nostram esse absolutos, sed quod ab eisdem sententiis per nos vel per nostros in hac parte vices gerentes obtineant specialiter se absolvi.</p>
                </div>
                <div>
                    <head>Capitulum 8</head>
                    <p>(8) Praeterea ut praemissa omnia et singula observentur, et ne aliquis ab eorum observatione praetextu ignorantiae se possit excusare, praecipimus omnibus et singulis Decanis nobis subditis, ut eorum copiam recipiant infra mensem ab Officialibus nostris Treviren. sive Confluent., et ea suis subditis publicent et diligenter faciant observari, si ipsi Decani poenam canonicam et nostram voluerint evitare.</p>
                </div>
                <div>
                    <head>Explicit</head>
                    <p>Datum Treviris anno Domini millesimo tricentesimo tricesimo septimo, die vicesima secunda mensis Maii.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
