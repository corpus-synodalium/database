<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Reims</title>
                <recordID>0224</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1393-04-15</origDate>
                <dateNotes/>
                <origPlace>Reims</origPlace>
                <diocese>Reims</diocese>
                <province>Reims</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 224</p>
                <p>Year: 1393</p>
                <p>Month: 4</p>
                <p>Day: 15</p>
                <p>Circa: None</p>
                <p>DatingNotes: None</p>
                <p>Place: Reims</p>
                <p>Diocese: Reims</p>
                <p>Province: Reims</p>
                <p>CountryModern: France</p>
                <p>Latitude: 49.26278</p>
                <p>Longitude: 4.03472</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Gousset, APER II, 612-14 </p>
                <p>EditionOther: None</p>
                <p>SourceNotes: https://books.google.com/books?id=L9U-AAAAcAAJ</p>
                <p>TranscriptionNotes: None</p>
                <p>BaseText: WebDownload</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>(1) Auctoritate reverendissimi in Christo patris et domini domini Guidonis Dei gratia Remensis archiepiscopi, et praesentis sanctae synodi, nos vicarii reverendissimi in Christo patris supradicti, precipimus omnibus decanis et curatis Remensis dioecesis in praesenti synodo comparentibus, et aliis personis que, curatis absentibus, se dicunt comparere pro ipsis absentibus excusandis, ipsosque in his scriptis monemus, sub poena suspensionis a divinis in presbyteros, excommunicationis in alios, ac sexaginta solidorum parisiensium in registrario curiae Remensis, nomine ipsius domini nostri, a quolibet secus agente reddendorum et solvendorum, et in pios usus convertendorum; ut sine mora in exitu celebrationis hujus sancte synodi, et ante prandium hujus diei, in curia Remensi coram nobis vicariis praedictis, aut promotoriis curiae Remensis, seu alteri eorumdem personaliter compareant cum praeceptis, constitutionibus, statutis synodalibus et provincialibus, quibus utitur, uti debet et consuevit in civitate et dioecesi Remensi, seu libris super ipsis constitutionibus, statutis et praeceptis confectis, ipsas constitutiones, statuta et praecepta seu libros hujusmodi aut tantumdem eorumdem exhibituri, ut convenienter examinentur quid et qualiter sentiant, et sciant respondere de contentis in eisdem, et ad procedendum in hujusmodi negotio prout de jure duxerimus arbitrandum; alioquin contra inobedientes, quos in poenis praedictis in casu praedicto condemnamus, ad poenas praedictas procedemus, et procedi faciemus prout durabit ordo juris.</p>
                </div>
                <div>
                    <head>Capitulum 2</head>
                    <p>(2) Insuper statuimus quod permutare volentes, ad hujusmodi permutationem non admittantur, nisi litteras prius ostendant a decanis in quorum decanatibus beneficia sua fuerint, continentes quod domus presbyterales dictorum permutare volentium sunt in statu bono, et quod dicti permutare volentes non sunt auctoritate quacumque aliquali sententia innodati, et qnod jura archiepiscopalia solverunt, nec sciunt ipsos ex officio citatos seu praeventos auctoritate curiarum Remensium.</p>
                </div>
                <div>
                    <head>Capitulum 3</head>
                    <p>(3) Item, quod si quis auctoritate apostolica vel legatorum ejusdem ecclesiam parochialem acceptaverit, ac de ea sibi fecerit provideri, possessionem ejusdem receperit, quod interdum faciunt per notarios et tabelliones ignotos, nihilominus ut sciatur quis sit verus dicti beneficii curatus, teneatur idem curatus infra mensem a die possessionis sic receptae ad dominum nostrum Remensem archiepiscopum aut ad suos vicarios accedere, curam animarum, si sit sacerdos, recepturus sive suscepturus.</p>
                </div>
                <div>
                    <head>Capitulum 4</head>
                    <p>(4) Item, districte praecipimus ne quis subditus noster aliquem virtute privilegiorum citare praesumat, seu citet, nisi sibi facta fide de originali et copia sibi tradita, quam tradere parti citatae teneatur, et nisi sigillum judicis sit sibi notum, aut de ipso sibi fuerit facta fides per notos et fide dignos, quorum nomina teneatur exprimere requisitus; alioquin si de sigillo dubitet, ad executionem seu citationem faciendam, nobis inconsultis, minime procedet.</p>
                </div>
                <div>
                    <head>Capitulum 5</head>
                    <p>(5) Item, quia experientia facta nos docuit quod nonnulli se dicentes falso presbyteros, non ad ordines sacros promoti, et quamplures alii quibas celebrare missam erat interdictum, pluries in dioecesi Remensi celebrare sunt ausi.</p>
                    <p>Idcirco statuimus quod nulli in parochialibus ecclesiis, seu capellanis, aut aliis nobis subditis civitatis et dioecesis Remensis, celebrare praesumant, nisi primitus licentia a domino nostro Remensi seu nobis petita, impetrata et obtenta.</p>
                </div>
                <div>
                    <head>Capitulum 6</head>
                    <p>(6) Praedicta auctoritate statuta, praecepta, et constitutiones volumus et praecipimus per curatos parochialium ecclesiarum civitatis et dioecesis Remensis poni et inseri in libris suis, et aliis praeceptis hactenus per predecessores domini nostri praedicti statutis, ut intendant et intendi faciant ad observationem eorumdem.</p>
                    <p>In quorum praemissorum omnium et singulorum fidem et testimonium presentibus litteris sigillum curiae Remensis duximus apponendum.</p>
                </div>
                <div>
                    <head>Explicit</head>
                    <p>Datum anno Domini millesimo trecentesimo nonagesimo tertio, feria tertia post dominicam qua cantatur in ecclesia quasimodo, die decima quinta mensis Aprilis.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
