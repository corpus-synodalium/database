<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Bergen</title>
                <recordID>1746</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Old Norse</langUsage>
            <languageNote/>
            <langUsage/>
            <creation>
                <origDate>1280-07</origDate>
                <dateNotes/>
                <origPlace>Bergen</origPlace>
                <diocese>Bergen</diocese>
                <province>Nidaros</province>
                <country>Norway</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1746</p>
                <p>Year: 1280</p>
                <p>Month: 7</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Bergen</p>
                <p>Diocese: Bergen</p>
                <p>Province: Nidaros</p>
                <p>CountryModern: Norway</p>
                <p>Latitude: 60.389444</p>
                <p>Longitude: 5.33</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: Jon</p>
                <p>IssuingAuthorityAlt: None</p>
                <p>RegnalStart: 1268</p>
                <p>RegnalEnd: 1282</p>
                <p>Delegated: None</p>
                <p>ClassificationNotes: None</p>
                <p>Language: Old Norse</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Norges gamle love III, pp229-37, 238-41</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'WebDownload']</p>
                <p>OCR: None</p>
                <p>Transcription: Reviewed </p>
                <p>GeneralNotes: First redaction (of two)</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>Jons biskups ok annarre biskupa.</p>
                    <p>Jon með guðs miskunn erchibiskup i Nidarosi.</p>
                    <p>Andres með þeirri sörmu miskunn biskup af Óslo, Jörundr biskup af hólum, Erlendr biskup af Faereyium, Arni biskup af Skalhollti, Arni biskup af Stafangri, Narvi biskup af Biorguin.</p>
                    <p>Þorfinnr biskup af Hamri senda öllum mönnum i Nidaross erkibiskups daemi þeim sem þetta bref sia eðr heyra frið ok fagnað i drottni Jhesu Christo.</p>
                    <p>Með þui at vór ahyggia ok aastundan er forsia at veita folksins saaluhialp ok vora undirmenn visa gera af þeim lutum sem þeim vaeri nytsamligir at vita ok þeirra siðu ok meðferðir draga aleiðis til betranar.</p>
                    <p>Þa baðum mer miuklatliga miskunn saman guð at hann blesi oss i briost gipt himneskrar speki.</p>
                    <p>Veitandi vitru ok upptendrandi vórn alhuga ok giört til þess at vór aktan taki af honum upphaf ok með sialfs hans miskunn kemi hon til skylldugligrar endalyskar.</p>
                    <p>Af þui at laerðir menn þeir sem skipaðir eru til guðligrar þionostu eigu i fullkomnum friði ok frelsi guði at þiona, þa endrnyium mer með roksemd þessa biskupa þings skipan, þa sem giorði goðrar minningar Vilhialmr cardinali i Noregs konungs riki, þa er hann framdi þar þat embaetti sem herra Innocencius pafi hafði hann til skipat sua sem sinn legatum at huerr sem af sialfs sins vilia ok valldi geingr aa annars fasta eign, eða dregr undir sik annars valld með ofriki, þa se hann af sialfu verkinu bundinn með bannz atkuaeði, en till þess at ráns maðrinn beri aeigi létti aptr af sinni flaerð ok illzku, þa leggium mer þat til at raans sökin skal daemaz firir domara heilagrar kirkiu ef kirkiur eða klerkar waro raentir.</p>
                    <p>Suo hit sama setium mer bannsettningar suerð i gegnum alla þa menn sem með illuilia leita niðr at briota eða firir koma frelsi heilagrar kirkiu innan Niðaross erkibiskups daemis eðr þaer lofsamligar siðueniur sem kirkiurnar eigu hafa sakir fornrar hefðar.</p>
                    <p>En með þui af sua stendr ritað baeði i guðs lögum ok manna at soknir ok domar veralligra mála skulu aeigi framflytiaz aa hatiðum ne helgum dögum þeim sem einkanliga eru skipaðir guði til tignar sua sem kunnigt er kristnu folki.</p>
                    <p>Ok sua fullkomliga er firirtekit i skipanum heilagra feðra fram at hafa þesshattar málakaerslur aa helgum tiðum at allt skal þat onytaz sem þa er sótt eða daemt.</p>
                    <p>Iafnuel þo at huarirtueggiu þeir sem malum eigaz mið samþynði þeim domi nema nauðsyn se til annars eða milldlig nytsemd geri þat þolanligt.</p>
                    <p>Þa firirbioðum mer af guðs hálfu ok heilagrar kirkiu ok allra vór at meralligar þingstefnur se hafðar aa drottins dögum eða oðrum hatiðar dögum allra hellz þa er predica skal guðs orð firir folki, en ef nöckurr maðr dirfiz at gera moti þessarri vórri skipan.</p>
                    <p>Þa skal hann taka þa hegning at mera af suiptr inngöngu heilagrar kirkiu um þria mánaði um þat fram annat sem aa hann legz eptir guðs lögum.</p>
                    <p>Þat firirbioðum mer ok með valldi vors þings at prestar þoli þat leikmönnum at kirkiur se hafðar firir hirðzlu hws ok allra sizt geri þeir þat sialfir, þuiat osaemiligt er at þeir geri þat sem þeir eigu öðrum at kuiðia.</p>
                    <p>Nu ef nöckurr berr i kirkiu segl smiörrlaupa eða skreið skarpa eða annat þuilikt utan lov kirkiu prestz, nema hann flyti þat brott eptir þriar aminningar prestzins sem osaemiliga war þengat borit, þa viti hann sik þaðan af mera uti lystan av heilagri kirkiu.</p>
                    <p>En allt at einu lofum mer at menn flyi i kirkiur með föng sin firir ofriði eða elldz gangi ok oðrum nauðsynium.</p>
                    <p>Suo þo at þa se brott borit er nauðsynium léttir af.</p>
                    <p>Þann lofliga siðuana landsins vilium mer styrkia með vorri skipan at sa geri opinberliga bruðlaup sitt sem ser vill fa eignar konu.</p>
                    <p>Nu er nöckur maðr duelr leingr en um eitt aar ok þria manaði bruðlaups giörð sina siðan þat rettz utan nauðsyn eða skynsamliga fök þa sem soknar presti syniz þar firir þurfa setia leingri frest aa.</p>
                    <p>Þa skipum mer at honum se firirboðin kirkiu innganga allt til þess er hann leiðrettiz af þvilikri þralyndi.</p>
                    <p>Þat höfum mer ok staðfastliga skipat at ef nöckurr af leikmönnum tekr undir sik til profanar ok rannsaks eða doms þaer sakir sem at eins eiga firir forstiorum heilagrar kirkiu daemaz vanuirðandi i þui lögligha domendr þeirra maala ok geingr sua vitz vitandi aa saettar giörð þa er giör war millum konungdomsins ok kirkiunnar ok af huarratueggia hálfu mar með suadögum staðfest eða sa sem flerk dregr nauðgan undir leikmanna dom eða þeir leikmenn sem dom leggia aa kirkiu eignir eða flerka at þeim sialfum ospurðum eða moti maelundum sem raða eigu.</p>
                    <p>Þa fellir sa aa sit fullkomit bann af sialfu merkinu en þessi maal eru einkannliga til skild in composicione.</p>
                    <p>Allar sakir þaer sem klerkar eiguz mið eða leikmenn saekia aa flerka.</p>
                    <p>Hiona samband ok öll hiuskapar maal ok þar sem daema skal huersu huerr er lögliga getinn um forraeði aa kirkium ok um tiundir um heit ok um testamento er menn gera einkannliga af þui sem menn gefa kirkium eða öðrum helgum stoðum ok fataekum mönnum.</p>
                    <p>Mernd pilagrima er vitia höfuðkirkna ok um þierra maal um kirkna eignir oc um allt kirkna frelsi er hon aa í sér ok utan sik i mönnum ok eignum, ok þar sem selldir merða eða keyptir andligir lutir um frillu lifi, um hordoma ok fraendsemis spell, um meinsaeri, ok um okr er menn byggia dautt fé um villu alla ok vantru.</p>
                    <p>Ok um oll önnur þau maal er þessum eru lik ok til heilagrar kirkiu heyrir dóm yfir at hafa eptir guðs lögum en þo at baeði se guðs réttr til.</p>
                    <p>Ok sua er þat auðsyniliga akueðit i saettar brefinu at klerkar skulu mera fullkomliga frialsir undan öllu yfirboði leikmanna, ok þeir sialfir eða þeir menn sem þeir hafa i sinu nauðsynia skarfi.</p>
                    <p>Eigu með eingu moti þyðaz undir nockut þat forboð sem konungr eða þeir menn sem hann skipar til stiornar yfir folki.</p>
                    <p>Leggia aa menn eða hafa aalagt um kaop eða saulur, þa finnaz þeir at huaru sem þetta frelsi girnaz undan draga klerkunum ok leita sua sinni illzku fram at koma at þeir leggia fegiölld aa þa leikmenn sem selia klerkum brennt sylfr eða aðra luti til þess at einginn treystiz frialstigar at selia klerkum stika luti en oðrum mönnum.</p>
                    <p>Nu af þui at suo finnz ritat i lögum heilagrar kirkiu, at ef einnhuerr lutr er bannaðr þa er þat allt bannat eptir rettri skilning sem þann lut leiðir til framkuemdar ok af þui leggium mer undir bann alla þa sem þuilika luti dirfaz at gera.</p>
                    <p>Skulu þeir með eingu moti lausn fa af þui banni fyrr en þeir hafa aðr aptr greitt suo mikla peninga sem þeir toku af þeim er selldu sitt.</p>
                    <p>Suo ok ef nockur dirfiz at ufrelsa vinnumönnum eða þionostumönnum klerka eða kirkna suo sem steinsmiði eða skipstiornar menn þeirra eða aðra þa starfsmenn leggiandi aa þa fiölskylldi almennileg eða einslig taalma skip þeirra eða taka með valldi nema nockurr mikil nauðsyn kalli at eða almúgans nauðsyn.</p>
                    <p>Ok halldi klerkar offast i þeim tilfellum.</p>
                    <p>Þa viti sa ser bannaða mera inngöngu heilagrar kirkiu af skipan þessa þings ok skal hann ok einga aflausn fa fyrr en hann hefir viðrkuaemliga baett þat sem hann braut.</p>
                    <p>Þat er oss ok biskupunum hugleiðanda þar sem oss er aa hendi folgit abyrgð þeirra manna sem mer erum yfir skipaðir af guðs hálfu at aeigi dragim mer undan firir oskynsamliga þögn mið vóra undirmenn þat sem þeirra nauðsyn ok nytsemd vaeri at vita.</p>
                    <p>Þuiat hinn heilagi Þaall postuli segir suo i sinum pistli ad Ephesios.</p>
                    <p>Vos scitis quo modo nihil subtraverim vobis utilium quo minus annunciarem vobis qua propter contestor vos quod munde sunt manus mee a sanguine omnium vestrum.</p>
                    <p>Þat ma suo norraena.</p>
                    <p>Þer vitið sagði postulinn huersu ek hefir eingan lut undan dregit mið yðr þann sem yðr mar nytsamligr at vita suo at aeigi boðaða ef yðr ok firir þui vitu þer sialfir at hendr minar eru reinar af allra yðra bloði.</p>
                    <p>En huat gefr postulinn oss at skilia firir þessi orð, nema þat at hann vaeri sekr bloðs þeirra þat er synda þeirra ok tions ef hann hefði nöckut með þögn undan dregit þeim at segia þat sem haefði þeirra saluhialp.</p>
                    <p>Suo munu ok vorar hendr aeigi vera reinar af bloði vorra undirmanna þeirra sem oss eru aa hendi folgnir til andligrar stiornar.</p>
                    <p>Ef mer leiðum hia oss með ovarligri þogn ok snertum aeigi þetta lyti sem fram vaeri flytiandi firir folkinu til nytsemdar.</p>
                    <p>Laeknir likamans syniz ok aeigi sykn með öllu þo at hann hafui sagt hinum siuka huerrar faezlu honum haefir at neyta til tempranar sinnar heilsu ok ber suo til at hinn siuki deyrr.</p>
                    <p>Neytandi þat sem honum mar meinsamligt með þui at laeknirinn hafði aeigi sagt honom at iafnuel skylldi hann varr mera þesshattar lutum.</p>
                    <p>suo er oss ok nauðsynligt er skipaðir erum laeknar saalnanna at mer hugleiðum at aeigi at eins samir oss at laera folkit þat sem mer skylldumz forsia at veita til andar heilsu huerium lutum þat þarf skyllduliga at fylgia.</p>
                    <p>Helldr haefir oss ok iafnuel opinberliga at segia at þeir leiti forðaz þat sem þeim er ogeranda.</p>
                    <p>Huersu megum mer nu þa leiða oss hia ok láta sem mer siaim aeigi ef nockurr maðr gleymir suo sinni saaluhialp sem guð lati aeigi mera at hann leggr nockurar pyndingar aa heilaga kirkiu guðs eign.</p>
                    <p>Eða ottaz aeigi hans þionostumönnum at misþyrma omillðliga.</p>
                    <p>Þuiat utan ef gerum mer oss seka þeirra lastanna sem mer þolum mið vora undir menn ef mer megum hirta þa til leiðrettu en þat truum mer ok vaentum með guðs miskunn at eingir eða fair dirfiz fram at hlaupa i þann örstemdar laust at þeir skriði oppaa frið ok frelsi heilagrar kirkiu ok ef þat gera nockurir, þa ma þat liklikt synaz at þeir geri firir þui at þeir viti aeigi huerr pina skylldaz þeim er slikt dirfaz, er þat ok aeigi undarligt þo at nökkur sial minnr mið þat at gera sem hann veit aeigi bannat vera.</p>
                    <p>þar sem þat merðr optligha at sa ottaz aeigi lostinn at fremia þo at hann viti olofaðan mera er hann truir at litil þina skal aa hann mera lögð þo at hann geri.</p>
                    <p>En till þess at aeigi taki nöckurr heðan i fra af þessu tilfelli ofðirfð til at misgera ok suo sem af vuitzku blindleik megi hann fela sik undir afsakanar stugga.</p>
                    <p>Þa skipum mer þat með skylldu at upp skal mera lesnar opinberlega firir alþyðu sinn aa hueriu aare at ollum biskups stolum regluligar skipanir heilagra feðra. Þaer sem skyra i huerium alburðum menn fella aa sik fullkomit bann.</p>
                    <p>Slikt hit fama skal þeim lyst vera i hunum aezstum heraðs kirkium til þess at sialf ovitzkan su sem fyrr hafði framlmt verit at hrata i syndina stöðuiz af upptekinni illzku þa er hon serr ok ottaz ogn pinunnar.</p>
                    <p>En þessir atburðir finnaz upptaldir með slikri skipan i guðs lögum sem her segir.</p>
                    <p>Sa er hinn fyrsti atburðr ef nokkur fellr i firirdaemða nillu firirlatandi rétta tru.</p>
                    <p>Annar er sa ef nöckurr setr saman nyia villu huart sem þat er opinbert eða leynt.</p>
                    <p>Skulu menn forðaz samneyti mið opinberan villumann þo at hann se aeigi boðaðr bannsettr en þat er aeigi skyllt um þann sem leynðr er fyrr en hann er boðaðr bannsettr ok firirdaemðr af heilagri kirkiu.</p>
                    <p>Suo ero ok allir þeir bunðnir i eilifu banni sem oðruuiss skilia ok laera en heilug Romueria kristni preðikar ok varðueitir af heilagri skirn ok af helgan holldz ok bloðs vórs herra Jhesu Christi eða af skripta gangi.</p>
                    <p>Skylldum hiona bandi ok oðrum helganum heilagrar kirkiu ok suo allir þeir er einnhuerr biskup hefir villumenn daemda i sinu biskups daemi.</p>
                    <p>Sa hinn þriðe atburðr ef nöckurr truir villu manna fortölum eða tekr til sin meriandi ok fylgiandi þierra maali.</p>
                    <p>Þessir falla i þat sama bann.</p>
                    <p>Ok ef nöckurr af þessum hafnar at leiðrettaz innan tolf manaða siðan hann merðr boðaðr bannsettr, þa fellr aa hann aefinlig ofraegð.</p>
                    <p>Skal hann siðan i eingum lögskilum haefr ok með eingu moti vitnis baerr.</p>
                    <p>Fra er hann skildr at þiggia þat sem nöckurr vill honum gefa i sinu testamento.</p>
                    <p>Eingi maðr ma skipa hann sinn erfingia ok eingan arf skal hann taka.</p>
                    <p>AEigi skal hann ok mega gera sitt testamentum aa eingan mann skal hann faera mega um nöckut maal en neyðaz skall hann til at suara oðrum rétt.</p>
                    <p>Ok ef hann hefir domandi verit þa skulu hans domar firir eði standa.</p>
                    <p>eigu ok eingi mál at koma undir hans dóm.</p>
                    <p>Nu ef hann hefir klekr verit þa skal hann liggia undir slikum sömum þinum ok mera aðr af settr öllum vigsku pöllum af sinum biskupi.</p>
                    <p>Hinn fiorði er sa atburðr ef nöckurr segir ok fylgir þui at Romaborgar kirkia se aeigi hofuð kriskninnar ok henni se aeigi hlyðanda.</p>
                    <p>Sa er hinn fimti atburðr ef nöckurr leggr hendr með heipt ok illuilia aa klerk eða klaustra mann, þa fellr sa af sialfs sins merki i pafans bann byðr ok nöckurr þat oðrum at gera.</p>
                    <p>Þa eru baðir i banni sa sem bauð ok hinn sem gerði.</p>
                    <p>Sa fellr ok i bann er veita matti mernd klerkinum i sliku tilfelli ok veitti aeigi.</p>
                    <p>Þat er at skilia þeir menn sem valld eða yfirskipan hafa til at stiorna oðrum ok mattu þeir forstoðu veita ok villdu aeigi.</p>
                    <p>Eitt ofrikit saman ma ok stundum metaz slik fök þo at aeigi se hendr aa mann lagðar.</p>
                    <p>Suo sem ef nöckurr setr klerk i bönd eða laesir i myrkuastofu eða oðru marðhalldi þuiat eingum leikmanni gefzst suo mikit valld yfir nöckurum klerk ok þui forðaz sa aeigi bannit sem slikt gerir.</p>
                    <p>Verðr ok fleiri uega misþyrmt klerkum en steðia likami þeirra sialfra.</p>
                    <p>Sa er hinn setti atburðr ef veralldligir valldz menn, Iarlar, Stiornar menn, syslumenn eða aðrir þeir sem þessir skipa i sin störv i borgum eða baeium gera frafir eða ostyllduligar þyndingar aa klerka ok kirkiur ok þeirra eignir firir komandi suo valldi ok framkuaemd forstiora heilagrar kirkiu, nema þeir lati af lögliga aa minntir þa viti þeir sik vera i banni ok suo huerr er þeim fylgir til þess, þuiat eingar frafir eða þegnskylldu mega leikmenn með réttu leggia aa flerka eða kirkiur.</p>
                    <p>en huerr sem tekr valld eptir nöckurn þann er sliku hafði fram halldit ok vill hann aeigi aftr baeta innan fyrsta mánaðar þess hattar ranginndi eða oftekiur þess sem þat valld eða starf hafði firir honum.</p>
                    <p>Þa fellr hann i þat sama bann, þuiat hann samþydir þui sama sem hann gerði.</p>
                    <p>I siaunda stað er her strifaðr sa atburðr ef menn gera skipanir moti frelsi heilagrar kirkiu, nema þeir hafi innan tua mánaði siðan er þeim mar lyst tekit þat af sinum bókum ef þaer moro ritaðar eða hallda þeir fram þeim skipanum þo at þeir lutir vaeri av stafnir bokinni.</p>
                    <p>Slikt hit sama ok þeir sem rita þuilikar skipanir ok aeigi siðr valldzmenn, ráðsmenn ok rettarar staðanna ef þeir dirfaz at daema eptir þess hattar skipanum sua þeir sem þa doma rita til staðfestingar.</p>
                    <p>Slikt hit sama ok þeir sem marðueita ok lata mið hafa veniur þaer sem helldr mega heita oveniur ok upp hafa tekiz moti frelsi heilagrar kirkiu.</p>
                    <p>Þa bindaz þessir allir i bannz alkuaeði at guðs lögum.</p>
                    <p>En þat er vitanda at frelsi heilagrar kirkiu stendr saman i þeim þriuilegiis sem henni hafa veitt merit yfir andligum lutum eða stundligum auðaefum almenniliga eða einsliga.</p>
                    <p>Nu eru sum priuilegia veitt heilagri kirkiu af sialfum guði suo sem varr lausnari Jhesus Christus sagði Petro postula huat sem þu hefir bundit aa iörðu þa skal vera bundit aa himni ok huat er þu hefir leyst aa iörðu þat skal leyst aa himni.</p>
                    <p>Sua ok þat at tiundir ok frumfornir ok allt offr heyra kirkium til.</p>
                    <p>Þat priuilegium er enn af guði veitt heilagri kirkiu at klerkar eigu valld ok ráð yfir hennar eignum ok auðaefum ok hennar forstiorar eigu lög skipa af andligum lutum ok hafa þar dom yfir ok fleira annat þat sem stendr i hinu nyia lögmaali ok hinu forna af herra pafanum eru ok priuilegia veitt heilagri kirkiu.</p>
                    <p>Sua sem þat at sa er i banni af sialfu verkinu sem heiptuga hönd leggr aa laerðan mann.</p>
                    <p>Sua þat at tueir vattar vinni þörf wm testamenta þau öll sem saalugiafir megu metaz.</p>
                    <p>Ok morg onnur priuilegia hafa pafarnir veitt heilagri kirkiu þuiat þat megu þeir vel gera af veralldligum lutum suo sem þat er at huerium manni er lofat at leggia til heilagrar kirkiu fodurleifd sina suma eða alla huart sem hann vill at hon eigniz eptir hans dag eða fyrr með huerium haetti er hann vill ok aeigi þarf hann nockurn orlofs eptir at spyria um þa giöf.</p>
                    <p>Þuiat i þeirri giöf er maðr gefr heilagri kirkiu firir saal sinni er þat hit bezta endimark at eði endimark se henni sett.</p>
                    <p>Nu huerr sem motgang veitir þessu frelsi almennilighrar kristni þa forðaz hann aeigi bannz afelli.</p>
                    <p>Sa er hinn atti atburðr her skipaðr at þeir sem brenna með illuilia heilaga kirkiu eða helga staði eða þau herbirgi sem standa innan kirkiu garðz ok þess viðernis sem heilug kirkia aa mernd at veita um huerfis sik þa eru þeir bannsettir at guðs lögum.</p>
                    <p>Ok siðan er þeir hafa boðaðir merit bannsettir af heilagri kirkiu um þessa sök skulu þeir af eingum lausn fá utan af sialfum pafanum nema i livs haaska.</p>
                    <p>Sa er hinn niundi ef nöckurr brytr kirkiu eða raenir hana siðdan, eða gerir i henni oðáða merk sem er at fara oþyrmiliga með guðs likama, eða at briota alltari, eða kross eða annat slikt.</p>
                    <p>Hinn tiundi atburðr er sa ef nockurr falsar bref herra pafans firir sik eða annan mann þa er sa ok af sialfum lögunum bannsettr með ollum þeim sem honum veita fullting til þess vitandi, eða meria hans maal.</p>
                    <p>Slikt hit sama sa ok sem nytir sér til nöckurrar framkvaemdar falsat pafa bref vitz vitandi þat sem annarr maðr feck eða falsaði.</p>
                    <p>En sa sem marðueitir þuiat eins skal hann innan tiu daga siðan hann veit falsat firir koma þui brefi eða fai i þess valld sem vel ma trua til viðrtöku.</p>
                    <p>Ef hann vill forðaz bannzins þinu, þat er ok þeim til viðrhialpar er sér nytir ovitandi falsat pafans bref at hann hafi profat sem hann kunni bezst ok geit aeigi suo seint aptrhuarfs at firir þat megi hann synaz sannsakaðr.</p>
                    <p>I ellifta atburð fellr aa þa fullkomit bann sem Saracenis flytia til handa vaapn eða skip eða iarn, eða geraz skipstiornar menn þeirra, eða veita þeim nöckurs lyns fullting til agángs ok ofriðar heilögu Iorsala landi ok fristnu folki.</p>
                    <p>Tolfti atburðr er sa ef nockurir raena Romueria eða aðra kristna kaupmenn þa sem sigla með sinn kaupeyri ser til nytsemdar ok öðrum eða dirfaz at taka þa sialfa at herfangi eða raena þa fe sem skipbrot hafa þolt.</p>
                    <p>Þessir allir falla i bann af sialfum lögunum, nema þeir baeti þat sem þeir brutu ok gialldi aptr þat sem þeir raentu þa er þeir ero lögliga aa minntir.</p>
                    <p>I þrettanda stað stendr skipan Gregorii pape decimi með huerri hann lagði bann aa alla þa sem með nöckuru ofrisi eða agangi þröngua biskupa eða laerða menn till þess at leysa nöckura af bannz atkuaeðum, eða gefa laerðum mönnum aptr embaetti epa leyfa tiða giörð i þeim stoðum sem aðr er hon af tekin.</p>
                    <p>Sa er hinn fiorlandi atburðr at ef leikmenn i huerri stétt sem þeir standa eða hueria tigu sem þeir hafa.</p>
                    <p>At neyða til þess forstiora heilagrar kirkiu capellanos eða aðra klerka at undir leikmanna valld leggiz heilagra kirkna fasta eignir eða baeir.</p>
                    <p>Þa se þeir bundnir i bannz atkvaeði nema þeir gefi allt aptr með frelsi i þeirra valld sem eigu siðan þeir eru logliga aa minntir þat er þeir höfðu aðr með ofriki undir sik dregit.</p>
                    <p>Sua at þa falladiz formenn heitagrar kirkiu prestar ok personur þat lén af leikmönnum hallda sua sem af sinum yfirmönnum.</p>
                    <p>I þetta ofan bannsetium mer alla ok ser hueria þa sem leita upp at reisaz moti vórum virðoligum herra herra. R. Noregs konungi ok hans riki, eða með nöckurum illuirkium eða suikraeðum vilia firir koma fridinum.</p>
                </div>
                <div>
                    <head>Footnotes</head>
                    <p>[1]</p>
                    <p>[2]</p>
                    <p>[]</p>
                </div>
            </div>
        </body>
    </text>
</root>
