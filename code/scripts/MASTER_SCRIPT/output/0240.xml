<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Pont-Audemer</title>
                <recordID>0240</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1304</origDate>
                <dateNotes/>
                <origPlace>Pont-Audemer </origPlace>
                <diocese>Evreux</diocese>
                <province>Rouen</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 240</p>
                <p>Year: 1304</p>
                <p>Month: None</p>
                <p>Day: None</p>
                <p>Circa: Yes</p>
                <p>DatingNotes: after 1304</p>
                <p>Place: Pont-Audemer </p>
                <p>Diocese: Evreux</p>
                <p>Province: Rouen</p>
                <p>CountryModern: France</p>
                <p>Latitude: 49.355</p>
                <p>Longitude: 0.514722</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Bessin, Concilia, I, 168-171</p>
                <p>EditionOther: None</p>
                <p>SourceNotes: https://books.google.com/books?id=0SGIk69vxS0C</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum A1</head>
                    <p>(A1) De Procurationibus.</p>
                    <p>REnovantes Statuta Concilii, volumus et huic placet Concilio quod circa procurationes ratione visitationis debitas, accipiendas ab Archiepiscopo et Episcopis, et circa gravamina non inferenda praetextu officiariorum suorum servientium, servetur quod statutum est in Concilio et in constitutionibus novis.</p>
                </div>
                <div>
                    <head>Capitulum A2</head>
                    <p>(A2) Ut edictam contra facientes colligationes in ecclesia pronuntietur.</p>
                    <p>Volumus quod statutum Concilii generalis, contra eos qui faciunt colligationes et statuta contra libertates Ecclesiae editum, frequenter et solemniter in synodis et parochialibus ecclesiis promulgetur, et transgressores canonice puniantur.</p>
                </div>
                <div>
                    <head>Capitulum A3</head>
                    <p>(A3) De saeculari potestate clericos capiente.</p>
                    <p>Statuimus quod saeculares potestates clericos capientes cum majori violentia quam exigit rebellio deffendentis, vel detinentes eos ultra vel contra requisitionem judicis ecclesiastici; denuntientur excommunicati a canone in generali; in speciali vero postquam de his constiterit evidenter.</p>
                </div>
                <div>
                    <head>Capitulum A4</head>
                    <p>(A4) Ne de causis ecclesiasticis judex saecularis adeatur.</p>
                    <p>Districtius inhibemus ne de causis ad ecclesiam pertinentibus a personis ecclesiasticis judex saecularis, maxime super actionibus personalibus, adeatur.</p>
                </div>
                <div>
                    <head>Capitulum A5</head>
                    <p>(A5) Ut percipientes majores decimas, teneantur, etc.</p>
                    <p>Statuimus quod abbates, priores, et aliae personae ecclesiasticae, quae percipiunt majores decimas in ecclesiis parochialibus, compellantur ad restaurandum libros, fabricam, et ornamenta, pro rata quam percipiunt in eisdem, [1] juxta consuetudinem observatam.</p>
                </div>
                <div>
                    <head>Capitulum A6</head>
                    <p>(A6) Ut litterae citationem diligenter examinentur.</p>
                    <p>Volumus quod statutum synodale, scilicet quod personae ecclesiasticae ad quas veniunt mandata diversorum judicum, delegatorum, conservatorum, seu executorum, diligenter videant nomina judicum, dioecesum, et locorum ad quae citatur: et non citent nisi videant authenticum, vel transcriptum sub sigillo authentico.</p>
                </div>
                <div>
                    <head>Capitulum A7</head>
                    <p>(A7) Ne vigiliae vel choreae fiant in locis sacris.</p>
                    <p>Firmiter inhibemus ne vigiliae, vel choreae in cimiteriis et locis sacris fiant: praecipientes ut transgressores canonice puniantur.</p>
                </div>
                <div>
                    <head>Capitulum A8</head>
                    <p>(A8) Ut clerici tonsuram, et crucesignati crucem deferant.</p>
                    <p>Moneantur solemniter in ecclesiis clerici, maxime non uxorati, congruentem deferre coronam: Crucesignati vero crucem in aperto deferre cogantur.</p>
                </div>
                <div>
                    <head>Capitulum A9</head>
                    <p>(A9) De fraenis, sellis, et calcaribus.</p>
                    <p>De sellis, fraenis, calcaribus, et pectoralibus deauratis, aut aliam superfluitatem habentibus, quibus clericos uti prohibitum est, et de clausis desuper indumentis a sacerdotibus deferendis, volumus observari statutum Concilii generalis.</p>
                </div>
                <div>
                    <head>Capitulum A10</head>
                    <p>(A10) Ne beneficiati sint venatores.</p>
                    <p>Prohibemus ne clerici beneficiati, seu in sacris ordinibus constituti, venationibus aut aucupiis sint intenti vel assueti.</p>
                </div>
                <div>
                    <head>Capitulum A11</head>
                    <p>(A11) De numero Religiosorum restituendo.</p>
                    <p>Statuimus quod in abbatiis et prioratibus, in quibus facultates ecclesiae non sunt diminutae, reintegretur numerus Religiosarum personarum; nisi forsitan ex superiorum expressa licentia, et ex causa rationabili, sustineatur ad tempus.</p>
                </div>
                <div>
                    <head>Capitulum A12</head>
                    <p>(A12) Ne monachus solus alicubi commoretur.</p>
                    <p>Hoc quod a jure statutum est ne monachus solus alicubi commoretur, observari volumus et mandamus.</p>
                </div>
                <div>
                    <head>Capitulum A13</head>
                    <p>(A13) Ut monachi observent statuta Gregorii Papae.</p>
                    <p>Moneantur monachi commorantes in prioratibus non conventualibus cum comminatione excommunicationis et suspensionis, et prout expediens visum fuerit, inducantur ut statuta Gregorii Papae quantum ad esum carnium, confessiones, et jejunia studeant observare.</p>
                    <p>Vet. Edit. addunt.</p>
                    <p>Statuimus quod Regulares non morentur cum secularibus, nisi per dioecesani licentiam.</p>
                </div>
                <div>
                    <head>Capitulum A14</head>
                    <p>(A14) De non contrahendo cum Religiosis.</p>
                    <p>Statutum factum de non contrahendo mutuo a Religiosis ultra certam quantitatem, nisi de licentia abbatis sui, firmiter observetur.</p>
                </div>
                <div>
                    <head>Capitulum A15</head>
                    <p>(A15) Ut decani non suspendant aut excommunicent.</p>
                    <p>Praecipimus quod decani rurales, exercentes jurisdictionem, non suspendant vel excommunicent nisi in scriptis.</p>
                </div>
                <div>
                    <head>Capitulum A16</head>
                    <p>(A16) Ne desistant a denuntiatione excommunicationis.</p>
                    <p>Praecipimus quod sacerdotes non desistant a sententiae excommunicationis denuntiatione, quantumcumque partes pacificent inter se, nisi tibi legitime constiterit de excommunicatorum absolutione.</p>
                </div>
                <div>
                    <head>Capitulum A17</head>
                    <p>(A17) De absolutione qui fiat.</p>
                    <p>Item volumus quod absolutio fiat cum debita solemnitate.</p>
                </div>
                <div>
                    <head>Capitulum A18</head>
                    <p>(A18) Ne excommunicent in generali.</p>
                    <p>Inhibemus Sacerdotibus ne praesumant excommunicare in generali, nisi pro furtis, vel pro deperditis, et competenti monitione praemissa.</p>
                </div>
                <div>
                    <head>Capitulum A19</head>
                    <p>(A19) De examinatione capellanorum.</p>
                    <p>Statuimus ut capellani, quibus ecclesiae committuntur ad tempus, super litteratura, conversatione, et ordinatione sua, diligenter examinentur.</p>
                </div>
                <div>
                    <head>Capitulum A20</head>
                    <p>(A20) Ne abutantur litteris Apostolicis.</p>
                    <p>Praecipimus ut per singulas ecclesias moneantur clerici, et crucesignati tam clerici quam laici, ne litteris apostolicis, seu Legatorum Sedis apostolicae, aut aliis generaliter, aut alias quomodocumque abutantur: scientes quod sollicitudine qua convenit si faciant vigilabimus contra ipsos, ut excessus eorum non remaneant impuniti.</p>
                </div>
                <div>
                    <head>Capitulum A21</head>
                    <p>(A21) De Religiosis praesentatis ad curas ecclesiarum.</p>
                    <p>Statuimus quod Canonici Regulares, qui ad curam ecclesiarum a suis praelatis episcopis praesentantur, non recipiantur ad ipsas nisi per inquisitionem praehabitam constiterit omnino esse bonae vitae, honestae conversationis, bonis imbutos moribus, de sufficienti scientia eorum, et de natalibus eorumdem, et quod eorum praelati postquam a praelatis recepti fuerint ad curas animarum seu ecclesiarum, eos sine licentia Episcoporum ab eisdem non valeant amovere.</p>
                    <p>Et quod nisi sufficientes personas infra quadraginta dies a die vacationis ecclesiarum praesentaverint, per ipsos ecclesiis vacantibus provideatur, ponendo ibidem presbyteros seculares si videatur expedire.</p>
                    <p>Septem Virtutes.</p>
                    <p>Cardinales.</p>
                    <p>Temperantia.</p>
                    <p>Prudentia.</p>
                    <p>Fortitudo.</p>
                    <p>Justitia.</p>
                    <p>Theologicae.</p>
                    <p>Fides.</p>
                    <p>Spes.</p>
                    <p>Charitas.</p>
                    <p>Articuli fidei distinguuntur vel numerantur secundum numerum credibilium.</p>
                    <p>Sic sunt quatuordecim: septem pertinentes ad Divinitatem, et septem pertinentes ad humanitatem Christi, et sic habentur in Symbolo seu Credo in Deum.</p>
                    <p>VII. pertinentes ad Divinitatem.</p>
                    <p>De uno Deo.</p>
                    <p>De Persona Patris.</p>
                    <p>De Persona Filii.</p>
                    <p>De Persona Spiritus sancti.</p>
                    <p>De remissione peccatorum.</p>
                    <p>De resurrectione mortuorum.</p>
                    <p>De aeterna vita Beatorum.</p>
                    <p>VII. Pertinentes ad Humanitatem.</p>
                    <p>De Conceptione seu Incarnatione Christi.</p>
                    <p>De Nativitate.</p>
                    <p>De Passione.</p>
                    <p>De descensu ad inferos.</p>
                    <p>De Resurrectione.</p>
                    <p>De Ascensione.</p>
                    <p>De adventu ad Judicium.</p>
                    <p>Septem sunt opera misericordiae, quae habentur per hos versus.</p>
                    <p>Vestio, poto, cibo, tectum do, visito, solvo quo defunctus eget, non tua cura neget.</p>
                    <p>Septem dona Spiritus sancti.</p>
                    <p>Donum timoris, contra superbiam.</p>
                    <p>Donum pietatis, contra invidiam.</p>
                    <p>Donum scientiae, contra iram.</p>
                    <p>Donum fortitudinis, contra acediam.</p>
                    <p>Donum intellectus, contra gulam.</p>
                    <p>Donum sapientiae, contra luxuriam.</p>
                    <p>Donum consilii, contra avaritiam.</p>
                    <p>Sumus per sapientiam maturi, per intellectum providi, per consilium cauti, per fortitudinem generosi, per scientiam discreti, per pietatem misericordes, per timorem humiles.</p>
                    <p>Expliciunt Statuta Synodalia secundum usum Rotomagensem.</p>
                </div>
                <div>
                    <head>Capitulum B</head>
                    <p>(B) HAEC SUNT FESTA QUAE GENERALITER SUNT INDICENDA.</p>
                </div>
                <div>
                    <head>Capitulum B1</head>
                    <p>(B1) In mense Januarii.</p>
                    <p>Circumcisio Domini, Epiphania, Conversio S. Pauli.</p>
                </div>
                <div>
                    <head>Capitulum B2</head>
                    <p>(B2) In mense Februarii.</p>
                    <p>Purificatio, Cathedra, et Mathias.</p>
                </div>
                <div>
                    <head>Capitulum B3</head>
                    <p>(B3) In mense Martii.</p>
                    <p>Annuntiatio, dies Parasceves usque ad meridiem, dies Paschae cum tribus diebus, dies Ascensionis, dies Pentecostes cum tribus diebus, dies Eucharistiae.</p>
                </div>
                <div>
                    <head>Capitulum B4</head>
                    <p>(B4) In mense Aprilis.</p>
                    <p>Dies sancti Marci.</p>
                </div>
                <div>
                    <head>Capitulum B5</head>
                    <p>(B5) In mense Maii.</p>
                    <p>Apostolorum Philippi et Jacobi, Inventio sanctae Crucis.</p>
                </div>
                <div>
                    <head>Capitulum B6</head>
                    <p>(B6) In mense Junii.</p>
                    <p>Barnabae, S. Joh. Bapt. Petri et Pauli.</p>
                </div>
                <div>
                    <head>Capitulum B7</head>
                    <p>(B7) In mense Julii.</p>
                    <p>Mariae Magdalenae, Jacobi et Christophori.</p>
                </div>
                <div>
                    <head>Capitulum B8</head>
                    <p>(B8) In mense Augusti.</p>
                    <p>Transfiguratio, S. Laurentii, Assumtio B. Mariae, S. Bartholomaei, Decollatio S. Johannis Bapt.</p>
                </div>
                <div>
                    <head>Capitulum B9</head>
                    <p>(B9) In mense Septembris.</p>
                    <p>Nativitas B. Mariae, Matthaei, S. Michaelis.</p>
                </div>
                <div>
                    <head>Capitulum B10</head>
                    <p>(B10) In mense Octobris.</p>
                    <p>S. Lucae, S. Romani, Simonis et Judae.</p>
                </div>
                <div>
                    <head>Capitulum B11</head>
                    <p>(B11) In mense Novembris.</p>
                    <p>Omnium Sanctorum, Commemoratio Defunctorum, S. Martini, S. Catharinae, S. Andreae.</p>
                </div>
                <div>
                    <head>Capitulum B12</head>
                    <p>(B12) In mense Decembris.</p>
                    <p>S. Nicolai, Conceptio, S. Thomae Apostoli, dies Natalis, S. Stephani, S. Johannis Evang. SS. Innocentium, S. Thomae Martyris.</p>
                </div>
                <div>
                    <head>Footnotes</head>
                    <p>[1] Printed as &quot;eisde m&quot;.</p>
                </div>
            </div>
        </body>
    </text>
</root>
