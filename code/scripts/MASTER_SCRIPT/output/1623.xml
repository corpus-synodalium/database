<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Lucca</title>
                <recordID>1623</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1366</origDate>
                <dateNotes/>
                <origPlace>Lucca</origPlace>
                <diocese>Lucca</diocese>
                <province>[Holy See]</province>
                <country>Italy</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1623</p>
                <p>Year: 1366</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Lucca</p>
                <p>Diocese: Lucca</p>
                <p>Province: [Holy See]</p>
                <p>CountryModern: Italy</p>
                <p>Latitude: 43.85</p>
                <p>Longitude: 10.5</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Dinelli, Sinodi, 115-119</p>
                <p>EditionOther: None</p>
                <p>SourceNotes: https://books.google.com/books?id=5lVfAAAAcAAJ</p>
                <p>TranscriptionNotes: None</p>
                <p>BaseText: ['GoogleBooks', 'WebDownload']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: additions to 1351 synod</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>In nomine Domini amen.</p>
                    <p>Infrascriptae sunt additiones factae per reverendum in Christo patrem et dominum dominum Berengarium Dei, et apostolicae sedis gratia lucanum episcopum constitutionibus synodalibus suprascriptis ipsius domini episcopi in publica et generali clericorum civitatis et dioecesis lucanae congregatione, et synodo per ipsum Dominum episcopum congregata, et celebrata Lucae in majori ecclesia lucana anno Nativitatis Domini millesimo trecentesimo sexagesimo sexto, indictione quinta, die XX. mensis octobris Pontificatus santissimi in Christo Patris, et domini nostri domini Urbani Papae quinti anno IV.</p>
                    <p>Nos Berengarius Dei et apostolicae sedis gratia lucanus episcopus infrascriptas additiones nostris constitutionibus facimus, videlicet.</p>
                    <p>In primis capitulo quinto circa principium post verbum: locis: addimus sic videlicet: vel hospitalibus: et deinde post verbum venerabilis addatur: vel hospitalis.</p>
                </div>
                <div>
                    <head>Capitulum 6</head>
                    <p>(6) Capitulo circa principium post verbum ecclesiastica addatur vel hospitalia, seu pia loca.</p>
                </div>
                <div>
                    <head>Capitulum 8</head>
                    <p>(8) Capitulo in fine addatur sic videlicet: extendentes hanc constitutionem nostram ad obtinentes collegiata beneficia ecclesiastica, vel plebanias, vel alias dignitates, qui vigore hujusmodi constitutionis moniti teneantur se ad presbyteratus ordinem facere promoveri infra annum a die de se factae institutionis, nisi legitime docuerint se possessionem pacificam habere minime potuisse, ex qua se promoveri ad dictum ordinem non fecerunt, et praedicta fieri decernimus, et mandamus per hanc nostram constitutionem sub poena praedicta canonis, sive juris.</p>
                </div>
                <div>
                    <head>Capitulum 25</head>
                    <p>(25) Capitulo in fine addatur sic videlicet: et idem statutum per omnia observetur, et locum habeat in quocumque supposito ratione delicti, contractus, domicilii, sive rei jurisdictioni temporali lucani episcopi in quacumque causa accusationis, denuntiationis, vel inquisitionis de et pro quibuscumque excessibus, vel delictis commissis, vel committendis.</p>
                </div>
                <div>
                    <head>Capitulum 33</head>
                    <p>(33) Capitulo in fine addatur sic videlicet.</p>
                    <p>Non tamen propter aliquod preamissorum, vel aliquod ex contentis in aliquibus nostris constitutionibus intendimus foro, vel jurisdictioni saeculari in personam aliquam ecclesiasticam jurisdictionem aliquam prorogare, sive alias tribuere, aut dare, quin imo si aliqua contra hanc nostram intentionem reperirentur quomodolibet edita, sive facta per nos, vel per aliquem, seu aliquos ex praedecessoribus nostris lucanis episcopis tanquam canonibus inimica, etiamsi transivissent in contractum, in his scriptis totaliter revocamus eadem, et haberi volumus pro non factis.</p>
                </div>
                <div>
                    <head>Capitulum 39</head>
                    <p>(39) Capitulo post illud verbum, requirat: addatur sic videlicet: vel hospitale, sive alium pium locum de cetero.</p>
                    <p>Et deinde addatur in fine sic videlicet.</p>
                    <p>Insuper volumus, et mandamus, et sub infrascriptis poenis citamus, requirimus, et monemus pro primo, secundo, tertio, et peremptorio termino, ac monitione canonica omnes et singulos rectores hospitalium nostrae civitatis, vel dioecesis, quatenus sub excomunicationis et privationis poenis infra duos menses proxime futuros a die publicationis hujus nostrae constitutionis debeant, et teneantur in hospitalibus, quae habent, vel de cetero habebunt, continuam residentiam facere personalem, et bona, et reditus dictorum hospitalium convertere in usus pauperum, aliaque omnia et singula facere, quae sanctae recordationis dominus Clemens Papa V providit per suam constitutionem, quae incipit, Quia contingit.</p>
                </div>
                <div>
                    <head>Capitulum 45</head>
                    <p>(45) Capitulo post illa verba: vel loci ecclesiastici: addatur sic videlicet: vel alias ullo modo sine nostra, vel nostri Vicarii generalis in nostra absentia extra civitatem, vel dioecesim lucanam licentia speciali.</p>
                </div>
                <div>
                    <head>Capitulum 69</head>
                    <p>(69) Capitulo in fine addatur sic videlicet.</p>
                    <p>Et quia malitia temporis faciente beneficia ecclesiastica in nostra civitate, et dioecesi sunt in tantum in suis facultatibus attenuata, quod ipsorum beneficiati incumbentibus oneribus supportatis ex eisdem beneficiis non percipiunt ad vivendum.</p>
                    <p>Statuimus, et ordinamus, quod in parrochialibus ecclesiis ipsarum parrochiani, in plebibus vero tam ipsarum, quam aliarum ecclesiarum plebatus earumdem parrochiani teneantur, et possint, et debeant compelli, tam per censuram ecclesiasticam, quam per alia juris remedia ad reparationem, et refectionem, constructionem, seu reconstructionem ipsarum ecclesiarum, et plebium refectione, reparatione, constructione, vel reconstructione egentium in nostra civitate, vel dioecesi.</p>
                </div>
                <div>
                    <head>Capitulum 73</head>
                    <p>(73) Capitulo addatur sic in fine videlicet: nec non omnes et singulos, qui scienter clericos, vel ecclesiasticas personas traxerint coram aliquo judice seculari, vel aliquo alio jurisdictionem secularem quomodolibet exercente.</p>
                </div>
                <div>
                    <head>Capitulum 80</head>
                    <p>(80) Capitulo addatur in fine sic videlicet: ceterum ad simoniacorum malitiam convincendam, qui ut plurimum sic occulte simoniam committunt, quod de simoniaca labe convinci non possint, statuimus, quod si quis ex permutatione adeptus est beneficium ecclesiasticum honorabile, et valoris majoris in triplo in redditibus annuatim ejus, quod valet, vel valebat beneficium, quod ex permutatione hujusmodi dimisit, quodque beneficium sic dimissum non sit tanti honoris, quanti est adeptum, cum testimonio bonae famae probantium esse, vel fuisse publicam vocem, et famam hujusmodi beneficium adquisitum esse, et fuisse adeptum per simoniam, ut quicumque tale beneficium honoris, et valoris praedictorum obtinet, vel de cetero obtinebit, eo ipso convincatur simoniacus, et hujusmodi beneficium habuisse, vel habere per simoniacam pravitatem, et teneatur, et puniatur constitutionibus canonicis, sacris canonibus, ac poenis, quae contra simoniacos emanarunt.</p>
                    <p>De articulis fidei.</p>
                </div>
                <div>
                    <head>Explicit</head>
                    <p>Item cum super articulis fidei, et sacramentis ecclesiae debeant quilibet esse docti, hac nostra constitutione ponimus hos articulos fidei, et sacramenta ecclesiae, ut per quoscumque clericos implicite, et explicite sciantur, et eosdem articulos, et alia sacramenta suos parrochianos doceant, et quod singuli plebani, et rectores parrochialium ecclesiarum infra mensem sub poena excomunicationis ipsos articulos, et ipsa sacramenta, et hanc nostram constitutionem recipere et habere de manu nostri cancellarii.</p>
                    <p>Qui quidem articuli sunt XIV, quorum VII respiciunt ad Divinitatem Christi, et VII ipsius humanitatem.</p>
                    <p>Articulorum divinitatis primus est de unitate divinae essentiae ibi: credo in unum Deum.</p>
                    <p>Secundus de persona Patris ibi: Patrem omnipotentem.</p>
                    <p>Tertius de persona filii ibi: Et in Iesum Christum filium ejus.</p>
                    <p>Quartus de persona Spiritus Sancti ibi.</p>
                    <p>Et in Spiritum Sanctum.</p>
                    <p>Quintus de affectu, quo a Deo creamur in esse naturae ibi: Creatorem coeli et terrae.</p>
                    <p>Sextus de affectu, quo a Deo creamur in esse gratiae ibi.</p>
                    <p>Sanctam et catholicam ecclesiam, sanctorum comunionem remissionem peccatorum.</p>
                    <p>Septimus de effectu, quo a Deo perficimur in esse gloriae ibi.</p>
                    <p>Carnis resurrectionem vitam aeternam amen.</p>
                    <p>Articuli vero humanitatis Christi sunt primus ibi.</p>
                    <p>Qui conceptus est de Spiritu Sancto.</p>
                    <p>Secundus ibi.</p>
                    <p>Natus ex Maria Virgine.</p>
                    <p>Tertius ibi.</p>
                    <p>Passus sub Pontio Pilato mortuus et sepultus.</p>
                    <p>Quartus ibi.</p>
                    <p>Descendit ad inferos.</p>
                    <p>Quintus ibi.</p>
                    <p>Tertia die resurrexit a mortuis.</p>
                    <p>Sextus ibi.</p>
                    <p>Ascendit in Coelum sedet ad dexteram Patris Omnipotentis.</p>
                    <p>Septimus ibi.</p>
                    <p>Inde venturus est judicare vivos et mortuos.</p>
                    <p>Alii tamen dicunt dictos articulos fidei divinitatis et humanitatis Christi esse XII, facientes de ultimis duobus praedictis articulis divinitatis unum articulum, et de primis duobus articulis supradictis humanitatis unum articulum, quorum etiam opinio est bona, et isti omnes articuli habentur in simbolo minori.</p>
                    <p>Est etiam credendum, et tenendum, quod Spiritus Sanctus a Patre et Filio procedat tamquam ex unica spiratione, et non tamquam ex duobus principiis, vel ex duabas spirationibus.</p>
                    <p>Est etiam credendum et tenendum, quod anima rationalis, sive intellectiva est forma corporis humani per se, et essentialiter.</p>
                    <p>Sacramenta vero ecclesiae sunt septem, quorum quaedam sunt necessaria, et quaedam voluntaria.</p>
                    <p>Sacramenta necessaria sunt quinque videlicet.</p>
                    <p>Baptismus, Confirmatio in fronte, Poenitentia, Unctio, et Corpus Christi.</p>
                    <p>Haec dicuntur sacramenta necessitatis, quia sine istis homo salvari non potest, si contemptu admittantur [1], et haberi possint.</p>
                    <p>Sacramentum vero Baptismi a quocumque in necessitate potest recipi, dummodo in forma ecclesiae conferatur, et idem de poenitentia est tenendum, quod in necessitate quis possit cuilibet confiteri.</p>
                    <p>Cessante autem necessitate debent hujusmodi sacramenta baptismi et poenitentiae conferri secundum canonicas sanctiones.</p>
                    <p>Sacramenta vero voluntaria sunt duo, videlicet Ordo, et Matrimonium, et ideo dicuntur voluntaria, quia omittere, quin recipiantur, non est peccatum [2].</p>
                    <p>Item quia ex malo opere quis non debet comodum reportare, statuimus et ordinamus, quod nullus possit assumi in praelatum, vel rectorem alicujus ecclesiae, vel hospitalis, aut pii loci, qui in primo curato beneficio, quod prius habuit male administraverit, et hujusmodi beneficium damnificaverit, et ad hoc teneatur quilibet taliter assumens de omnibus, et singulis bonis habiti beneficii praedicti nobis, vel nostro vicario generali facere veram, et integram rationem.</p>
                    <p>Qua non facta de eo quaelibet institutio facta in quocumque alio beneficio curato, vel non curato, aut hospitali, vel pio loco nostrae civitatis, vel dioecesis nulla sit ipso facto.</p>
                    <p>Extendentes etiam constitutionem, et ejus poenam felicis recordationis domini Gregorii Papae VIIII, quae incipit: Quam sit ecclesiis: et quae habetur de electione lib. VI ad quemlibet electum, praesentatum, vel postulatum ad regimen cujuslibet hospitalis nostrae civitatis vel dioecesis lucanae, et ad quemcumque, qui de cetero eligatur, praesentabitur, et postulabitur ad regimen cujuslibet hospitalis dictae civitatis, vel dioecesis, ut videlicet non consentiendo infra mensem electioni de se factae, seu praesentationi, vel postulationi infra mensem a tempore sibi praesentatae hujusmodi electionis, praesentationis, vel postulationis, jure si quid ei ex praesentatione, electione, vel postulatione hujusmodi foret acquisitum, ex tunc eo ipso sit privatus, sicut per dictam constitutionem deberet fieri, et servaretur in electis ad beneficia ecclesiastica, de quibus in constitutione hujusmodi continetur.</p>
                    <p>Item revocamus totaliter, et expresse omnes et singulos iconimos per nos, vel nostros vicarios, vel alios quoscumque hactenus constitutos, vel alios quoscumque in nostra civitate, vel dioecesi in quibuscumque beneficiis ecclesiasticis, mandantes eisdem iconomis omnibus, et singulis in virtute sanctae obedientiae, et sub excommunicationis poena, quod infra duos menses proxime futuros debeant nobis, vel nostro vicario generali de perceptis fructibus, introitibus, redditibus, et obventionibus universis beneficiorum ipsorum, eorumque exitibus facere veram, et integram rationem.</p>
                    <p>Inhibentes de cetero totaliter, et expresse omnibus, et singulis nostrae civitatis, et dioecesis, ne in aliquo beneficio ecclesiastico vel hospitali aut pio loco sub poena excommunicationis aliquem yconomum, vel administratorem, vel receptorem constituere, ponere, vel deputare audeant, aut praesumant.</p>
                    <p>Nostrae tamen intentionis existit praedicta non extendi ad yconomos per nos, vel nostrum vicarium generalem constitutos a sex mensibus proxime praeteritis citra.</p>
                    <p>Item statuimus, quod operarii ecclesiarum nostrae civitatis, vel dioecesis sub poena excommunicationis non audeant, vel praesumant bona aliqua ecclesiarum recipere, colligere, vel habere sine nostra, vel nostri generalis vicarii licentia speciali, et de perceptis nobis, vel eidem vicario teneatur, et debeant infra mensem proxime futurum facere veram, et integram rationem.</p>
                </div>
                <div>
                    <head>Footnotes</head>
                    <p>[1] Deleted: (leg. omittantur).</p>
                    <p>[2] Ed. peecatum</p>
                </div>
            </div>
        </body>
    </text>
</root>
