<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Durham</title>
                <recordID>0778</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1313</origDate>
                <dateNotes/>
                <origPlace>Durham</origPlace>
                <diocese>Durham</diocese>
                <province>York</province>
                <country>England</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 778</p>
                <p>Year: 1313</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: Wilkins dates this to 1312; Cheney (English Synodalia, 21-22) to 1313</p>
                <p>Place: Durham</p>
                <p>Diocese: Durham</p>
                <p>Province: York</p>
                <p>CountryModern: England</p>
                <p>Latitude: 54.7761</p>
                <p>Longitude: -1.5733</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Richard Kellaw</p>
                <p>IssuingAuthorityAlt: None</p>
                <p>RegnalStart: 1311</p>
                <p>RegnalEnd: 1316</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Wilkins, II, 416-419</p>
                <p>EditionOther: None</p>
                <p>SourceNotes: https://books.google.com/books?id=FRtUAAAAcAAJ</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>CUM omnis pontifex ex hominibus assumptus, pro hominibus constituitur, et proprie sibi subditis in hiis, quae sunt ad Deum; nos, qui ad curae pastoralis officium sumus, licet immeriti, divina disponente clementia, evocati, pastoris summi, dum dixerat, [1] Pasce oves meas, [2] praecepto moniti salutari, semotis otio, negligentia, timore, et favore, animabus pariter et corporibus nostro regimini commissis, solicite, quantum nobis ex alto permittitur, mederi volentes; recta docere, excessus corrigere, et mores informare, temerariasque hominum audacias, ac omnes nocendi et malignandi artes reprimere, et removere ignorantiae vitium.</p>
                    <p>Sacris igitur praedecessorum nostrorum vestigiis inhaerentes, ad Dei laudem, animarum salutem, et subjectorum nostrorum informationem, pariter et quietem, caeteris excitati exemplis, provida deliberatione praehabita, quasdam constitutiones salubres edidimus, quas una cum domini Octoboni, quondam apostolicae sedis legati in Anglia, et diversorum praedecessorum nostrorum constitutionibus, per labentis protractionem temporis, a memoriis hominum, quae labiles existunt, fere post tempus ultimae publicationis earundem in nostris civitatibus et dioecesibus jam sublatis, et, proh dolor [3] alienis in praesenti sacra synodo duximus publicandas.</p>
                </div>
                <div>
                    <head>Capitulum 1</head>
                    <p>(1) Ut ecclesiastici plebem doceant, et debite se gerant.</p>
                    <p>Licet in canonibus, ac legatorum et praedecessorum nostrorum constitutionibus fuerit diffinitum, qualiter viri ecclesiastici in instruendo plebem sibi commissam, celebrando divina officia, et sacramenta ecclesiastica ministrando se gerere debeant et habere; ne tamen conniventia nostra consensum inducat, et taciturnitas pariat culpae reatum, subditorumque sanguis de nostris manibus requiratur; monemus omnes et singulos viros ecclesiasticos, in virtute sanctae obedientiae eos in Domino exhortantes, quod juxta canonum et constitutionum tenorem, quantum ad eos pertinet, plebem instruant solicite et informent verbo pariter et exemplo.</p>
                    <p>Sic decenter et honeste se habeant in habitu, et in gestu; missarum solennia, et alia divina officia sic devote peragant; ecclesiasticaque sacramenta ministrent; excessus taliter corrigant, et reforment, aut denuncient corrigendos; ac bona ecclesiastica sibi commissa dispensent, quod in examine districti judicii justam Domino valeant reddere rationem.</p>
                    <p>Qui autem secus fecerint, ultione canonica noverint se plectendos.</p>
                </div>
                <div>
                    <head>Capitulum 2</head>
                    <p>(2) Ut sacerdos divina officia solus non peragat.</p>
                    <p>Quod dicitur, [4] Vae soli, quoniam non habet sublevantem se, [5] provide attendentes, statuimus, quod nullus sacerdos propter mentis alienationem, et alia impedimenta occurrentia [6] quae mentem saepe ab ratione revocant [7] matutinis, vesperis, et aliis divinis officiis per se singulariter de caetero insistat, ubi temporis, loci, et cleri opportunitas suffragatur; sed pro divini cultus augmento, singuli sacerdotes et ecclesiarum ministri illud psalmi recordantes, [8] Domine, dilexi decorem domus tuae, [9] in ecclesiis locorum, ubi degunt, conveniant; et divina officia cum omni devotione, et cordis puritate simul peragant: melior etenim est quinque psalmorum decantatio cum cordis puritate, et serenitate, et spirituali hilaritate, quam alias psalterii modulatio, secundum canonicas sanctiones.</p>
                </div>
                <div>
                    <head>Capitulum 3</head>
                    <p>(3) Ut synodus bis in anno habeatur, et omnes intersint ecclesiastici.</p>
                    <p>In honore cathedralis ecclesiae, et subditorum aedificatione devotius delectantes, decrevimus, quod bis in anno de caetero, proximis videlicet diebus Lunae post festum sancti Michaelis, et octabis Paschae, synodus annis singulis in dicta nostra ecclesia perpetuis temporibus celebretur.</p>
                    <p>Quodque omnes abbates, priores, archidiaconi, praepositi, rectores, vicarii, et capellani parochiales civitatis et dioecesis Dunelm. et alii, qui tenentur synodo hujusmodi interesse de consuetudine, vel de jure, absque aliqua citatione seu praemunitione sibi de caetero facienda, intersint synodo personaliter, nisi canonico impedimento impediti fuerint, de quo statim coram praesidente synodi fiat fides; et tunc per procuratorem, qui ad id specialem habeat potestatem, compareant et intersint, instructiones et statuta canonica audituri, salubria monita et mandata recepturi, et facturi, quae per eos occurrerint facienda.</p>
                    <p>Absentes vero poena canonica puniantur.</p>
                </div>
                <div>
                    <head>Capitulum 4</head>
                    <p>(4) Ut fruitio decimarum non impediatur, nec debiti ecclesiastici levatio.</p>
                    <p>Quoniam vero Deus, cujus est orbis, et universa, quae habitant in eo, deterioris conditionis esse non debeat, quam dominus temporalis; nonnulli tamen ad ipsum Deum, a quo cuncta procedunt, qui decimas in signum universalis dominii sibi reddi praecepit, respectum debitum non habentes, personas ecclesiasticas, ad quas decimae hujusmodi pertinent, et deputatos ab eis decimas colligere in locis, ubi novem partes a decima separantur, et eas cariare per eadem loca, per quae novem partes cariantur, et alia loca congrua, ac eas vendere, et de illis libere disponere impediunt, et malitiose perturbant.</p>
                    <p>Et, quod dolentes referimus, nonnulli ipsas decimas spargunt in foveis a bestiis consumendas, seu eas projiciunt; aliqui etiam, qui sub acervis secundum laudabilem consuetudinem decimare debuerant, sparsim per garbas decimant; alii vero in campis decimant, qui consueverunt decimas ad horreorum ostia cariare.</p>
                    <p>Nos igitur sanctorum patrum et praedecessorum nostrorum vestigiis inhaerentes, praemissa, seu horum aliquod de caetero fieri prohibemus.</p>
                    <p>Inhibemus insuper, ne aliqui domini temporales bona hominum seu tenentium suorum, sub debiti aut quovis alio exquisito colore, seisiri, capi, aut detineri faciant in praejudicium ecclesiasticae libertatis, quominus sanctae matri ecclesiae de debitis consuetis plene valeat responderi.</p>
                    <p>Qui autem in praemissis, vel eorum aliquo secus fecerit, fraudem vel dolum adhibuerit, excommunicationis sententiam ipso facto incurrat; a qua, nisi damnorum et interesse, ac ecclesiae seu personarum, quas sic laeserit, aut alias congrua satisfactione praemissa, nullatenus absolvatur.</p>
                </div>
                <div>
                    <head>Capitulum 5</head>
                    <p>(5) Ut capitula, ministri episcopi, archidiaconi, officiales, decani rurales, apparitores, etc. plebem non gravent, etc.</p>
                    <p>Compatientes gravaminibus subditorum, firmiter inhibemus, ne archidiaconi, vel eorum officiales aut celebrent capitula, vel convocationes cleri teneant in locis aliis, quam in quibus sufficientia victualia provenientibus ad capitula vel convocationes hujusmodi, venalia publice et communiter valeant inveniri.</p>
                    <p>Nullus insuper ministrorum nostrorum cum magno evectionis numero, aut canibus, aut avibus venatoriis proficiscendo, subditos nostros per immoderatorum sumptuum elargitionem, vel appositionem quoquo modo gravare praesumat.</p>
                    <p>Archidiaconi vero nostri, ac eorum officiales et ministri non sint quomodolibet ad sumptus aliquos subditorum, nisi per subditos ipsos sine ulla fraudis specie ad id fuerint invitati, seu alias in articulis a jure expressis; et tunc ipsi archidiaconi et officiales sui sint contenti evectionum numero in canonibus definito.</p>
                    <p>Adhaec decrevimus, quod, sicut sunt tantum duo archidiaconi in nostra dioecesi, ita sint duo tantum apparitores episcopi in eisdem, qui ob honorem et reverentiam episcopalem per equos incedant; sine tamen onere subditorum.</p>
                    <p>Apparitores vero archidiaconorum singuli in singulis, aut unus in duobus vel tribus decanatibus per ipsos archidiaconos, aut officiales suos, prout sibi visum fuerit, constituendi seu constituti, in locis sibi commissis, absque canibus et avibus proficiscantur pedites; sine tamen onere subditorum.</p>
                    <p>Quod officiales episcopi, officiales archidiaconi, et decani rurales habeant sigilla auctentica, ne probationum facultatem angustari, seu, quae certa esse debeant, contingant in dubium revocari; praecipimus, quod tam officiales nostri Dunelm. quam officiales archidiaconorum nostrorum, et eorum commissarii generales, aut decani rurales, nostrarum civitatis et dioecesis Dunelm. sigilla auctentica habeant, in quorum circumferentiis ipsorum officialium, commissariorum, decanorum officia expressius designentur, suis successoribus in officio relinquenda; quibus sigillis, quae sua contingunt officia, semper utantur; alioquin poena gravissima puniantur.</p>
                </div>
                <div>
                    <head>Capitulum 6</head>
                    <p>(6) Ne poena recidivantium pecunia redimatur, cum reus culpam non pertimescat, quam redimere existimat, facilitasque veniae incentivum praebeat delinquendi; statuimus, quod recidivantes, et in peccatum relabentes, per locorum archidiaconos, et eorum officiales debite corripiantur, ne peccata venialia per receptionem pecuniae redimantur, sed ipsi recidivanti vel relabenti poena, quam magis timet, modis omnibus imponatur; ut quos Dei timor a malo non revocat, temporalis poena cohibeat a peccato.</p>
                    <p>Sed si iidem archidiaconi et officiales sui secus attemptare praesumpserint, poenis subjaceant in legatorum et praedecessorum nostrorum constitutionibus in casu hujusmodi constitutis; et nihilominus correctionem excessuum ipsorum recidivantium seu relabentium, postquam iidem archidiaconi et officiales in hiis negligentes fuerint, ac post denunciationem binam ipsorum excessuum sibi factam, nobis et officiali nostro tantummodo reservamus.</p>
                </div>
                <div>
                    <head>Capitulum 7</head>
                    <p>(7) Cupiditatis et avaritiae caecitas aliquorum animos totaliter occupat, quod in exquisitis fraudibus sibi interdicta praesumant; nonnulli siquidem viri ecclesiastici defectus in ornamentis, cancellis, et domibus, ad beneficia ecclesiastica, in quibus ipsi defunctis succedunt, spectantibus, ultra veram ipsorum defectuum aestimationem procurant fieri fraudulenter; et pecuniam, quam provide recipiunt, in alios usus convertunt, nulla facta reparatione defectuum eorundem: nos indemnitati ecclesiae prospicere, ac fraudibus, prout convenit, obviare desiderabiliter affectantes, statuimus, ut facta dictorum defectuum taxatione fideli per viros fide dignos, providos in talibus, et discretos, vocatos ad id prius, qui fuerint evocandi, tota pecunia pro reparatione ipsorum defectuum persolvenda recipiatur per duas, tres, vel quatuor personas fideles et discretas, per nos seu praesidentem curiae Dunelm. de consensu illorum, qui ipsa tenent beneficia, electas, et in reparationem ipsorum defectuum prius consideratorum et taxatorum, absque jure totaliter convertatur.</p>
                    <p>Quae quidem personae, coram dictis praesidente, et illis, qui eadem beneficia tenent, actus sui rationem reddant, cum fuerint requisiti; ad quae per excommunicationis sententiam, si necesse fuerit, compellantur.</p>
                    <p>Pecunia vero per quoscunque beneficiatos in nostris civitate vel dioecesi occasione hujusmodi jam percepta pro toto vel pro parte, et in reparationem defectuum non conversa, infra unius anni continui exnunc computandi spatium, in reparationem ipsorum defectuum, sub poena quantitatis pecuniae in reparatione hujusmodi non conversae, fabricae nostrae Dunelm. ecclesiae applicand. totaliter convertatur, nisi loci qualitas, vel magnitudo operis ipsum terminum suaserit prorogari.</p>
                </div>
                <div>
                    <head>Capitulum 8</head>
                    <p>(8) Quum laicis, licet religiosis, de rebus ecclesiasticis quomodolibet disponendi nulla sit penitus attributa facultas; nonnulli tamen laici clericis oppido infesti, jura et res ecclesiasticas non verentur in suae damnationis interitum usurpare: nos volentes ecclesiarum nostro regimini commissarum, jura et libertates defendere et tueri, districtius inhibemus, ne laici herbam vel arbores in coemeterio cujuscunque ecclesiae parochialis vel capellae in nostris civitate et dioecesi divino cultui deputatae crescentes, absque rectoris vel vicarii licentia speciali prosternere, auferre, seu quid juris in eis vendicare praesumant; nec ipsos rectores vel vicarios aliqualiter impediant, quominus easdem arbores et herbam prosternere, falcare, amovere, ac arbores hujusmodi in refectionem et reparationem ecclesiae suae, seu mansi proprii, ad ipsam ecclesiam pertinentis, libere converterint; et de eis, prout voluerint [11] dum tamen non ad usum alium [12] disponere valeant, prout decet.</p>
                </div>
                <div>
                    <head>Capitulum 9</head>
                    <p>(9) Oblationes autem in ipsis ecclesiis et capellis ubilibet, ex devotione fidelium, in quibuscunque rebus factae [13] nisi ad usum, de quo rectores et vicarii se de jure vel de consuetudine nullatenus intromittant, specialiter offerantur [14] ad rectores seu vicarios decernimus integraliter pertinere.</p>
                    <p>Multo magis laici de clericis in ipsa ecclesia seu capella ministrantibus, facultatem aliquid ordinandi sibi non impediant vendicare.</p>
                    <p>Conjurationes insuper et conspirationes, per quas oblationes fidelium, quae ex devotione in exequiis mortuorum, purificationibus mulierum, ac aliis in capellis et ecclesiis ipsis fuerint applicandae, improvide subtrahuntur, firmiter taliter prohibemus; et qui in praemissis, vel eorum aliquo secus egerint, tamdiu excommunicationis sententia innodentur, et excommunicati publice denuncientur, donec congrua satisfactione praemissa, beneficium absolutionis meruerint obtinere.</p>
                </div>
                <div>
                    <head>Capitulum 10</head>
                    <p>(10) Ut ecclesiastica magis timeatur censura, generales sententiae a jure et a legatorum in Anglia, ac praedecessorum nostrorum in nostris constitutionibus ex causis quibusdam promulgatis, id est, ter in anno, in singulis nostrarum civitatis et dioecesis Dunelm. ecclesiis diebus solennibus, quibus magis expedire videbitur, praecipimus publicari.</p>
                    <p>Proviso, quod in publicatione hujusmodi excipiantur illi, qui ante publicationem ipsam fuerint ab ipsis sententiis per eum, qui hoc facere poterat, in forma canonica absoluti.</p>
                </div>
                <div>
                    <head>Capitulum 11</head>
                    <p>(11) Adhaec decrevimus, ut tam officialis Dunelm. et suus commissarius generalis, quam examinatores clericorum, et caeteri ministri curiae seu consistorii Dunelm. qui pro tempore fuerint, initio suscepti regiminis vel officii, corporale praestent ad sancta Dei evangelia juramentum, quod absque omni fraude et malitia, cujuslibet odii, favoris, et quaestus intentione depulsa, Deo inspectore adhibito, diligenter ac fideliter in omnibus et singulis articulis, officium suum contingentibus, pro viribus se habebunt; quodque jura et laudabiles consuetudines dictae curiae sive consistorii, una cum statutis praesentibus, quantum ad eos pertinent, observabunt, et facient ea ab aliis observari.</p>
                </div>
                <div>
                    <head>Capitulum 12</head>
                    <p>(12) Statuimus insuper, quod nullus ad postulandum coram nobis aut commissariis nostris, vel in consistorio nostro Dunelm. de caetero quomodolibet admittatur, antequam ad sancta Dei evangelia corporaliter tacta, juramentum praestiterit sub hac forma: [15] Ego N. juro ad haec sancta Dei evangelia, quod in omnibus causis, quarum patronus sum et ero in hoc consistorio, aut coram domino episcopo Dunelm. vel suis commissariis generalibus, fidele patrocinium praestabo; quod omni opere et diligentia, id, quod justum et verum existimavero, meis clientulis in suis causis et negotiis procurabo, et circa hoc, quatenus est mihi potentiale, laborabo; nec aliquid dicam, proponam, vel faciam, seu per alium proponi, dici, vel fieri, quantum in me est, scienter et malitiose permittam ad partis alterius justitiam auferendam, vel indebite differendam; nec etiam contra jurisdictionem ecclesiae Dunelm. aut contra curiae vel consistorii Dunelm. consuetudines, seu statuta.</p>
                    <p>Item, si in quacunque parte litis mihi innotuerit clientulos meos malam vel injustam causam fovere, seu defendere, quae mihi visa fuerit desperata; amplius in ea non patrocinabor eidem, nec in eadem praestabo auxilium vel consilium, sicut Deus me adjuvet, et sancta Dei evangelia. [16]</p>
                    <p>Nec admittatur aliquis procurator, nisi juramentum corporale praestiterit sub hac forma:</p>
                    <p>[17] Ego N. juro ad haec Dei sancta evangelia, quod in omnibus causis, in quibus procurator sum vel ero, coram domino episcopo Dunelm. vel suis commissariis specialibus, aut in consistorio Dunelm. officium procuratoris fideliter exercebo; quodque omni opere, [18] etc. sicut in juramento prius continetur, usque ibi:</p>
                    <p>[19] Item, si in quacunque parte. [20]</p>
                    <p>Item statuimus, quod officialis Dunelm. commissarius generalis, et clericus registri moram in civitate Dunelm. faciant personalem, ut et in absentia officialis Dunelm. in causis minimis, et aliis, in quibus de plano fuerit procedendum, seu quae celeritatem desiderant, celeri facta cuivis justitia, juxta literas, sanctiones, et alia emergentia negotia rite expediant, prout poterunt expedire.</p>
                    <p>Statuimus insuper, quod per praesidentem dictae curiae sive consistorii Dunelm. provideatur solicite, ne propter unius partis coram eo litigantis, vel fautore ejusdem, potentiam, vel favorem; aut per quamcunque excogitatam malitiam pars altera sit consilio destituta: advocatique et procuratores se non reddant difficiles, ut a partibus immensum salarium assequantur.</p>
                    <p>In causis vero pauperum et miserabilium personarum, qui fidem fecerint proprio juramento, quod ad satisfaciendum advocatis, procuratibus, et caeteris, quibus satisfacere habeant, si potentes fuerint, impotentes existunt, detur per praesidentem advocati et procuratores unus, vel plures, prout qualitas negotii exegerit; iidemque advocati et procuratores, necnon examinatores et caeteri ministri ipsius consistorii sive curiae Dunelm. qui in eisdem causis gratis suum officium impendant intuitu charitatis.</p>
                    <p>Et ut fraudis materia evitetur, quod nullus officialis in curia archidiaconorum nostrorum Dunelm. et Northumbriae in curia nostra Dunelm. officium habeat, nec e contra quod tamen ad advocatos et procuratores, necnon examinatores referri nolumus quovismodo.</p>
                </div>
                <div>
                    <head>Explicit</head>
                    <p>Nullus insuper procurator ad unum diem a quoquam mandatum accipiat procurandi, sed ad plures, vel etiam ad totam causam; et tunc a tempore quo incipit procurare ad procurandum in causa secundum vim et formam sui procuratorii, non obstante, quod suum salarium sibi solutum non fuerit, per praesidentem dictae curiae compellatur.</p>
                    <p>Item statuimus, quod nec advocati, nec procuratores dictae curiae nostrae in redditione computorum, vel correctionibus excessuum subitorum nostrorum, seu aliis articulis vel negotiis, nostrum merum officium contingentibus, postulent vel procurent, aut tumultum vel impedimentum aliquod faciant, vel apponant, quominus ministri nostri praemissa, cum occurrerint, libere valeant expedire; quod si secus fecerint, a suis officiis sint suspensi, donec nostrum vel successorum nostrorum gratiam meruerunt obtinere.</p>
                    <p>Si quis advocatus vel procurator contra jurisdictionem ecclesiae nostrae Dunelm. clam vel palam quicquam in suo officio attemptasse deprehensus fuerit, convictus eo a postulationis et procuratoris officio, cum nota infamiae per totam nostram dioecesin perpetuo sit suspensus.</p>
                </div>
                <div>
                    <head>Footnotes</head>
                    <p>[1] Open quotation marks here.</p>
                    <p>[2] Close quotation marks here.</p>
                    <p>[3] &quot;!&quot; printed here.</p>
                    <p>[4] Open quotation marks here.</p>
                    <p>[5] Close quotation marks here.</p>
                    <p>[6] Open round brackets here.</p>
                    <p>[7] Close round brackets here.</p>
                    <p>[8] Open quotation marks here.</p>
                    <p>[9] Close quotation marks here.</p>
                    <p>[11] Open round brackets here.</p>
                    <p>[12] Close round brackets here.</p>
                    <p>[13] Open round brackets here.</p>
                    <p>[14] Close round brackets here.</p>
                    <p>[15] Open quotation marks here.</p>
                    <p>[16] Close quotation marks here.</p>
                    <p>[17] Open quotation marks here.</p>
                    <p>[18] Close quotation marks here.</p>
                    <p>[19] Open quotation marks here.</p>
                    <p>[20] Close quotation marks here.</p>
                </div>
            </div>
        </body>
    </text>
</root>
