<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Tortosa</title>
                <recordID>0861</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1278-11-11</origDate>
                <dateNotes/>
                <origPlace>Tortosa</origPlace>
                <diocese>Tortosa</diocese>
                <province>Tarragona</province>
                <country>Spain</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 861</p>
                <p>Year: 1278</p>
                <p>Month: 11</p>
                <p>Day: 11</p>
                <p>Circa: None</p>
                <p>DatingNotes: None</p>
                <p>Place: Tortosa</p>
                <p>Diocese: Tortosa</p>
                <p>Province: Tarragona</p>
                <p>CountryModern: Spain</p>
                <p>Latitude: 40.812778</p>
                <p>Longitude: 0.523333</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Arnal de Jardin</p>
                <p>IssuingAuthorityAlt: Arnau de Jard√≠</p>
                <p>RegnalStart: 1273</p>
                <p>RegnalEnd: 1306</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Synodicon Hispanum, XII, 618-623</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['Library Scan', 'Hard Copy Scan']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Inscriptio [1].</p>
                    <p>Domini Arnaldi de Jardino, episcopi Dertusensis, secunda synodus, celebrata anno Domini millesimo ducentesimo septuagesimo octavo, tertio idus novembris.</p>
                </div>
                <div>
                    <head>Capitulum 1</head>
                    <p>(1) De mutatione poenae contra concubinarios.</p>
                    <p>Cum olim venerabilis pater dominus Joannes, Sabinensis episcopus, in partibus Hispaniae legationis officio fungeretur, et contra clericos concubinarios suspensionis, et in [2] concubinas eorum excommunicationis [3] sententias generaliter promulgasset.</p>
                    <p>Ex quibus quidem sententiis, licet ad salutem animarum proditae exstitissent, quia tamen non salus sed damna frequenter et pericula sequebantur, dominus papa, volens morbo huiusmodi salubri remedio subvenire, mandavit per venerabilem patrem dominum Aegidium, bonae memoriae sanctorum Cosmae et Damiani diaconum cardinalem, contra morbum praedictum tam pestiferum et damnosum conveniens remedium adhiberi.</p>
                    <p>Qui, cum praelatis Hispaniae tunc in Romana curia exsistentibus deliberatione diligenti habita et tractatu, commisit et mandavit archiepiscopis et episcopis et aliis praelatis Hispaniae ut praedictas suspensionis et excommunicationis sententias in poenas alias, prout sequitur, commutarent:</p>
                    <p>Constitutio.</p>
                    <p>[4] Venerabilibus in Christo patribus archiepiscopis et episcopis et aliis praelatis Hispaniae ecclesiarum, Aegidius, divina providentia sanctorum Cosmae et Damiani diaconus cardinalis, salutem in vero salutari.</p>
                    <p>Ad regimen animarum et curam Sedes apostolica, per sedem summi pontificis instituta, pericula, per quae commissae sibi animae cadunt grauiter in commissa, cura debet sollicita removere, salubrem animabus ipsis adiciendo medelam.</p>
                    <p>Sane cum recolendae memoriae venerabilis in Christo pater Joannes, Sabinensis episcopus, in partibus Hispaniae legationis officio fungeretur, pro reformandis moribus et praecipue clericorum, qui, per vitae munditiam et conversationem laudabilem, formam in moribus ceteris dare debent pura conscientia, fecit et statuit omnes sacerdotes et omnes diaconos et subdiaconos et omnes beneficiatos, qui in domibus suis vel alienis publice detinere praesumerent concubinas, denuntiari suspensos et concubinam talium excommunicationis sententiae subiacere.</p>
                    <p>Verum quia saepe quod providetur ad bonum, antiqui hostis invidia procurante tendit ad noxiam, predictae sententiae, quae pro animarum procuranda salute fuerunt promulgatae, cum per irregularitates, quas clerici sententiis eisdem ligati multotiens contrahebant, cum per contagiosae poenae contagium, qua excommunicati per excommunicationem affecti sibi communicantes excommunicationis labe inficiunt [5], animabus ipsis laqueos aeternae mortis parabant et quamplures unius laqueo ligabantur.</p>
                    <p>Huic autem morbo dominus papa salutiferam intendens adhibere medelam, nobis viva voce mandavit ut contra morbum eumdem tam pestiferum quam damnosum, tam in clerum Hispaniae infamiam inducentem, conveniens remedium adhibere curaremus, ut animarum vitaretur periculum et nihilominus delinquentes canonicam non effugerent ultionem.</p>
                    <p>Nos igitur cum praelatis et aliis viris discretis Hispaniae apud Sedem apostolicam constitutis super hiis deliberatione praehabita, et dein de commutatione poenae praedictae tractatu habito cum eisdem, prospeximus quod, cum per varietatem personarum et etiam regionum poenae sint proinde variendae, ne ad instar imperiti medici omnium curare oculos uno collyrio videremur, uti vobis, qui conditionem personarum et locorum vestrae provinciae melius scire potestis, eadem auctoritate committimus, districte praecipiendo mandantes, quatinus habentes prae oculis solum Deum, cui de animabus vobis commissis reddituri estis in die iudicii rationem, clericis poenas et concubinis praedictis per sententias memoratas impositas, in poenas alias, quas, personarum et locorum et temporum circumstantiis provida circumspectione pensatis, eorumdem saluti animarum magis expedire videritis, commutetis, eiusdem legati sententias auctoritate apostolica postmodum relaxantes.</p>
                    <p>Singuli autem vestrum nihilominus circa suos subditos, qui ex dictis sententiis in excommunicationis vel irregularitatis laqueos hactenus inciderunt, per absolutionis et dispensationis gratiam, prout merita personarum exegerint, eadem auctoritate, discretione praevia, providere curetis, proviso tamen ne, quod pro correctione morum duxeritis ordinandum, ad iniquum compendium nullatenus convertatis.</p>
                    <p>Datum Ianuae, kalendas iunii, pontificatus domini Innocentii papae quarti anno octavo.</p>
                    <p>Anno Domini millesimo ducentesimo quinquagesimo primo [6].</p>
                    <p>Poenae mutatio per episcopum.</p>
                    <p>Nos igitur Arnaldus, miseratione divina Dertusensis episcopus, praedictis animarum periculis obviare volentes, ac cupientes salutare apponere remedium, ne personae praedictae insolerter delinquant, cum non invenerimus praedictas suspensionis et excommunicationis sententias per aliquem praedecessorum nostrorum fuisse in poenas alias commutatas, auctoritate praedicta nobis in hac parte tradita, praefatas suspensionis et excommunicationis sententias in poenas inferius positas commutamus.</p>
                    <p>In primis statuentes quod si qui clericorum civitatis vel dioecesis Dertusensis inventi fuerint de cetero detinentes publice concubinas, si beneficia ecclesiastica habuerint cum cura vel sine cura, poenam viginti morabatinorum incurrant.</p>
                    <p>Si beneficium ecclesiasticum non habuerint, sed in sacris ordinibus fuerint constituti, decem morabatinos pro poena solvant.</p>
                    <p>Et nihilominus, tam istos quam alios habentes beneficia, si facti qualitas exposcerit, decernimus nostro arbitrio gravius puniendos.</p>
                    <p>Poenam vero illorum clericorum qui non habent beneficia et sunt in minoribus ordinibus constituti, nostro arbitrio reservamus.</p>
                    <p>Concubinas insuper publicas praedictorum clericorum, decem morabatinarum poena statuimus puniendas.</p>
                    <p>Et praedictis itaque suspensionis et excommunicationis sententiis in praenominatas poenas per nos taliter commutatis, easdem sententias suspensionis et excommunicationis latas per iam dictum dominum Joannem, episcopum Sabinensem, quantum ad clericos civitatis et dioecesis Dertusensis et concubinas eorumdem, praesenti constitutione, auctoritate praemissa, expresse et ex certa scientia relaxamus, decernentes praedictos clericos et eorum concubinas praedictis suspensionis et excommunicationis sententiis in posterum non ligari.</p>
                </div>
                <div>
                    <head>Capitulum 2</head>
                    <p>(2) Quod curati non recipiant ad benedictionem nuptialem parochianos qui non sunt de sua parochia.</p>
                    <p>Statuimus quod quicumque parochianum vel parochianam alterius receperit ad benedictionem nuptialem sine litteris proprii rectoris vel eius locum tenentis, pro poena viginti solidos solvere teneatur, de quibus habeat episcopus decem solidos et rector seu capellanus, cui iniuria facta est, alios decem solidos.</p>
                    <p>Hanc poenam intelligimus habere locum ubi contra tale matrimonium nullum impedimentum canonicum in praesenti vel in posterum obicitur vel probatur; si enim obiceretur vel probaretur aliquid contra tale matrimonium, tunc eos ad arbitrium nostrum gravius decernimus puniendos.</p>
                </div>
                <div>
                    <head>Capitulum 3</head>
                    <p>(3) Quod sacerdos non celebret missam cum filio spurio.</p>
                    <p>Item, statuimus quod quicumque sacerdos cum filio proprio spurio missarum officia praesumpserit celebrare, poenam viginti aureorum ipso facto incurrat.</p>
                </div>
                <div>
                    <head>Capitulum 4</head>
                    <p>(4) Contra lusores ad taxillos.</p>
                    <p>Item, quicumque clericus luserit ad taxillos, pro poena decem solidos solvere teneatur.</p>
                </div>
                <div>
                    <head>Capitulum 5</head>
                    <p>(5) Contra non venientes ad synodum.</p>
                    <p>Item, quod quicumque rector dioecesis Dertusae non venerit ad synodum die assignata, scilicet ad festum sancti Martini, inferat pro poena viginti solidos, nisi infra quindecim dies, a die synodi celebratae, coram nobis vel officiali nostro comparuerit ostensurus legitimum impedimentum quare non potuerit interesse.</p>
                </div>
                <div>
                    <head>Footnotes</head>
                    <p>[1] In brackets</p>
                    <p>[2] &lt;in&gt;</p>
                    <p>[3] &lt;excommunicationis&gt;</p>
                    <p>[4] Begin quotation</p>
                    <p>[5] From cum per irregularitates in parentheses</p>
                    <p>[6] End quotation which began at Venerabilis in Christo</p>
                </div>
            </div>
        </body>
    </text>
</root>
