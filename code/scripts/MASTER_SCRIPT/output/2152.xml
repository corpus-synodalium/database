<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Cambrai</title>
                <recordID>2152</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1343</origDate>
                <dateNotes/>
                <origPlace>Cambrai</origPlace>
                <diocese>Cambrai</diocese>
                <province>Reims</province>
                <country>Belgium</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 2152</p>
                <p>Year: 1343</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Cambrai</p>
                <p>Diocese: Cambrai</p>
                <p>Province: Reims</p>
                <p>CountryModern: Belgium</p>
                <p>Latitude: 50.175579</p>
                <p>Longitude: 3.2345</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Gui de Ventadour</p>
                <p>IssuingAuthorityAlt: None</p>
                <p>RegnalStart: 1342</p>
                <p>RegnalEnd: 1349</p>
                <p>Delegated: Yes</p>
                <p>ClassificationNotes: per vicarios</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Reusens, Statuta, 103-105</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Library Scan', 'WebDownload']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Locus LXIIIus.</p>
                    <p>Statuta facta per vicarios domini Cameracensi jn remotis agentis anno Domini Mo CCCo XLIIIo.</p>
                </div>
                <div>
                    <head>Capitulum 1</head>
                    <p>(1) Primo pro incarceratis qui non erunt pro magno delicto captj recipiant cautiones non fideiussorias secundum qualitatem persone et delicti commissi de comparendo coram officiali ad certam competentem diem per decanum locj assignandam, sub pena facti confessatj et certa pena pecunie secundum qualitatem delicti.</p>
                    <p>Ad quam diem ipse decanus certificet dominum officialem, uel promotorem aut sigilliferum, de assignatione diej et qualitate delictj, et cautionibus et penis iniunctis seu commissis, per proprium nuncium et certum.</p>
                </div>
                <div>
                    <head>Capitulum 2</head>
                    <p>(2) Item quam cito dicti decanj nomina illorum quos capi contigerit pro magno delicio officiali seu sigillifero mittant vna cum qualitate delicti et facultate bonorum et amicorum captorum.</p>
                </div>
                <div>
                    <head>Capitulum 3</head>
                    <p>(3) Item ipsi decani bona mobilia captorum saisiant, et de ipsis bonis jnuentarium faciant.</p>
                </div>
                <div>
                    <head>Capitulum 4</head>
                    <p>(4) Item nomina excommunicatorum qui steterint per annum et diem sigillifero mittant.</p>
                </div>
                <div>
                    <head>Capitulum 5</head>
                    <p>(5) Item statuta synodalia et prouincialia jurisdictionem ecclesiasticam tangentia et excommunicationes contra perturbantes eadem latas in lingua propria et materna qualibet dominica pronuncient et promulgent, et per capellanos sui decanatus promulgari et pronunciari faciant.</p>
                </div>
                <div>
                    <head>Capitulum 6</head>
                    <p>(6) Item addendo statuto statuimus ut singuli presbiteri alta voce et jntelligibilj in facie ecclesiarum suarum singulis diebus dominicis et festiuis parrochianos suos excommunicatos denuncient excommunicatos nominatim et distincte, auctoritate cuius, qua de causa et occasione cuius seu quorum.</p>
                    <p>Et sequitur in eodem statuto et rubore confusi ad vnitatem ecclesie etc, et hoc sub pena centum solidorum parisiensium quos tociens, quociens quis ipsorum negligens fuerit uel remissus, jncurrere volumus ipso facto; decanis vero ciuitatis et diocesis Cameracensis districtius jniungentes quatenus super premissis diligenter jnquirant, et a negligentibus seu contrafacientibus penam exigant predictam; alioquin ipsi decani penam predictam ipso facto jncurrant.</p>
                </div>
                <div>
                    <head>Capitulum 7</head>
                    <p>(7) Item quilibet decanus in suo decanatu scribat nomina beneficiorum, et ad cuius collationem pertinent, et potissimum ea que ad collationem domini spectabunt, et ea mittat sigillifero infra certum tempus.</p>
                </div>
                <div>
                    <head>Capitulum 8</head>
                    <p>(8) Item quilibet in suo decanatu requirat beneficia non residentium tam gratiam habentium quam non habentium, et infra certum tempus dicto sigillifero mittat.</p>
                </div>
                <div>
                    <head>Capitulum 9</head>
                    <p>(9) Item infra mensem, postquam aliquis decanus sciuerit quod cessatur in aliqua parrochialj ecclesia sui decanatus uel factum commissum fuerit, pro quo cessari debeat, dicto sigillifero notificet.</p>
                </div>
                <div>
                    <head>Capitulum 10</head>
                    <p>(10) Item quilibet in suo decanatu inquirat de omnibus capellanis non confirmatis, et si fundatores retinuerint semel uel perpetuo aut alicui patrono dederint collationem.</p>
                    <p>Predicta omnia et fundatorum nomina et summam reddituum et bonorum, et in quibus existunt, infra certum tempus vicario et sigillifero mittat.</p>
                </div>
                <div>
                    <head>Capitulum 11</head>
                    <p>(11) Item eligantur per decanum et fundatores seu heredes eiusdem, potissime si collationem retinuerint, duo probi virj, qui fructus talis capellanie non confirmate recipiant, et illud quod, deseruita illa capellania, supererit reseruent pro dicta capellania confirmanda seu ad finem quod dicta capellania confirmarj valeat.</p>
                </div>
                <div>
                    <head>Capitulum 12</head>
                    <p>(12) Item per quemlibet decanum in suo decanatu ordinetur quod quilibet curatus seu vicesgerens omnes litteras bannorum et absolutionum aut aliarum gratiarum seu legum sibj directas registrent, et nomina illorum qui eas presentabunt, et quilibet in congregatione decano deferat, et decanus ad compotum seu ad synodum sigillifero tradat et cum registro sigilliferi collatio fiat.</p>
                </div>
                <div>
                    <head>Capitulum 13</head>
                    <p>(13) Item quilibet in suo compoto registra de quibus non fuerit satisfactum sibj etiam tradat, ad finem ut ordinetur de arrieragijs ipsorum registrorum secundum quod visum fuerit faciendum.</p>
                </div>
                <div>
                    <head>Capitulum 14</head>
                    <p>(14) Item quod nomina clericorum decedentium ab intestato infra duos menses mittant vicario vel officialj.</p>
                </div>
                <div>
                    <head>Capitulum 15</head>
                    <p>(15) Item quod nomina clericorum et laycorum decedentium et eorum exequutorum, si quos fecerint, mittant ad vicarium et ad officialem per duos menses post decessum eorum.</p>
                </div>
                <div>
                    <head>Capitulum 16</head>
                    <p>(16) Item quod decanj se non intromittant de causis matrimonialibus quoquo modo, sed ad vicarium et officialem remittant.</p>
                </div>
                <div>
                    <head>Capitulum 17</head>
                    <p>(17) Item quod nullus decanus ad absolutionem alicuius persone pro judicato uel recognito procedat.</p>
                </div>
                <div>
                    <head>Capitulum 18</head>
                    <p>(18) Item quod inhibeatur per decanos omnibus presbiteris quod, incontinentj quod ad eorum noticiam peruenerit de aliquibus causis matrimonialibus, incontinentj citent peremptorie et personaliter Cameracj ad certam diem, et factum oppositionis et conuentiones matrimoniales remittant.</p>
                </div>
                <div>
                    <head>Capitulum 19</head>
                    <p>(19) Item quod nullus decanus det alicuj presbitero licentiam celebrandj bis in die, nisi fuerit de gratia specialj.</p>
                </div>
                <div>
                    <head>Capitulum 20</head>
                    <p>(20) Item statuimus quod decanj premissa infra breue tempus omnibus presbiteris curatis seu vicesgerentibus eorum notificent et copiam eorum penes se detineant et publice jnsinuent.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
