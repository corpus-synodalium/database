<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Chartres</title>
                <recordID>0173</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1360</origDate>
                <dateNotes/>
                <origPlace>Chartres</origPlace>
                <diocese>Chartres</diocese>
                <province>Sens</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 173</p>
                <p>Year: 1360</p>
                <p>Month: None</p>
                <p>Day: None</p>
                <p>Circa: Yes</p>
                <p>DatingNotes: 1355x1368 [copied 1368]</p>
                <p>Place: Chartres</p>
                <p>Diocese: Chartres</p>
                <p>Province: Sens</p>
                <p>CountryModern: France</p>
                <p>Latitude: 48.455847</p>
                <p>Longitude: 1.484184</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Jean d'Anguerant</p>
                <p>IssuingAuthorityAlt: None</p>
                <p>RegnalStart: 1360</p>
                <p>RegnalEnd: 1368</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Jusselin, Chartres, 99-109</p>
                <p>EditionOther: Martene, Vet Script, 7, coll 1367-69</p>
                <p>SourceNotes: Copy made in 1368 by J. Jacquelin</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Incipiunt constituciones domini episcopi Carnotensis.</p>
                </div>
                <div>
                    <head>Capitulum 1</head>
                    <p>(1) Cum ecclesia Dei secundum euvangelicam veritatem domus oracionis esse debeat, non spelonca latronum, sacras canones [1] imitantes [2], statuimus sub pena excommunicacionis quam ferimus iri contra agentes, ne seculares judices in ecclesiis, cimiteriis [3] aut aliis sacris locis de cetero sua placita teneant, cum frequenter contingat ibidem causas sanguinis agitari, et absurdum sit [4] crudele [5] ibi judicium sanguinis exerceri, ubi est tutela [6] refugii constituta.</p>
                </div>
                <div>
                    <head>Capitulum 2</head>
                    <p>(2) Igitur cum persone ecclesiastice juramento sint adstricte [7] ad conservacionem jurium suarum ecclesiarum et frequenter contigerit [8] et contingat quod nonnulli [9] tam clerici quam laici, durii aliquis ecclesiasticum suum jus prosequitur contra eos et aliquem sibi super premissis injuriantem trahit coram judice suo compectenti, extinguentes [10] devotum femineum sexum, comminacionem et conspiracionem facientes, inhibent uxoribus suis, filiis et filiabus aut ancillis ne vadant ad ejus monicionem, et quod deterius est, ut subveniant injurianti contra personam jus ecclesie sue prosequentem, faciunt taliam communiam in suo animo detrimentum, prejudicium ecclesiarum et contra canonica instituta.</p>
                    <p>Sed quos Dei timor a malo non revocat, saltem eos coherceat severitas ecclesiastice discipline.</p>
                    <p>Ideo statuimus ne de cetero talia faciant, in omnes contrarium agentes et consencientes excommunicacionis sentenciam promulgantes.</p>
                </div>
                <div>
                    <head>Capitulum 3</head>
                    <p>(3) Interim cum propter incontinenciam plurium sacerdotum, maxime curam animarum habencium, infiniti et quasi innumerabiles parrochiani sint scandalizati, cum propter inhonestam conversacionem rectorum parrochiani de facili trahant in exemplum: statuimus secundum prohibicionem sacrosancte [11] constitucionis ne sacerdotes aut alie persone ecclesiastice dyocesis nostre et nobis, subjecte de cetero teneant feminas in domo sua aut alibi, de quibus possit haberi suspectio et populus scandalizari; et ne sub spe boni contingat malum committi [12], eciam feminas de genere ipsorum nisi de licencia nostra speciali.</p>
                    <p>Contrarium autem agentes suspendimus et privamus, fructibus ecclesie sue ipso facto quamdiu ipsas tenere presumpserint, per manum nostram utilitatem ipsorum ecclesie vel aliud prout faciendum videmus committentes [13].</p>
                </div>
                <div>
                    <head>Capitulum 4</head>
                    <p>(4) Igitur cum sinodi statuantur ut ubi tractetur de corrigendis excessibus et moribus reformandis; et nonnulli, sue salutis immemores, venientes ad eam per occasionem, per capcionem bonorum, corporum et equorum ipsorum impediant quominus possint ad eam venire libere.</p>
                    <p>Volentes malignitati isporum et aliorum periculis obviare: statuimus ne personas ad eam sinodum venientes, commanentes ibi et inde redeuntes, aut eciam curiam nostram cum ibidem aliquos contigerit conveniri, modo predicto aut alias quoquomodo impediant de cetero, in omnes agentes contrarium et in premissis consencientes excommunicacionis sentenciam promulgamus.</p>
                </div>
                <div>
                    <head>Capitulum 5</head>
                    <p>(5) Interim cum excommunicacionis seu interdicti sententiam contigerit in aliquem proferri, suis culpis exigentibus et offensis propter injuriam seu violenciam ecclesiis et personis ecclesiasticis illatas, seu propter delictum dominorum seu rectorum vel populi villam, aliquam interdici ex causa predicta, et frequenter nonnuli sentencias predictas et ecclesiam catholicam vilipendentes ipsas longuo tempore sustinere non formidant animo indurato, et qui stulti sunt in culpa sapientes debent esse in pena: statuimus ut omnes sacerdotes quando sciverint aliquos per annum et diem predictas sentencias sustinuisse [14], cum propter hoc quasi heretici deberent censeri, quamdiu sciverint aliquos predictorum in sua parrochia esse, in penam ipsorum et ut rubore suffusi cicius veniant ad emendam, nulla divina officia celebrent [15] preter batismata parvulorum, penitenciam et viaticum moriendum, nec permictant aliquatenus celebrari; quos autem statuta contigerit infregisse eorum absolucionem reservamus.</p>
                </div>
                <div>
                    <head>Capitulum 6</head>
                    <p>(6) Item cum non nunquam contingat quod tam clerici quam laici publice et manifeste manus injiciunt in clericos, sacerdotes et alias religiosas [16] personas temere violantes [17] et nichilominus ingerunt se cum aliis ad audienda divina, et quia non sunt denunciati a canone late sentencie sacerdotes non emittant: statuimus ut sacerdotes emittere tenantur eosdem in hoc casu ac si essent publice nuntiati.</p>
                </div>
                <div>
                    <head>Capitulum 7</head>
                    <p>(7) Item omnes procuratores questionariorum [18] predicatorum revocamus et prohibemus ne sine litteris admittantur.</p>
                </div>
                <div>
                    <head>Capitulum 8</head>
                    <p>(8) Item precipimus decanis ut dum pro hiis que sibi incumbunt adimplenda per suos decanatus incedunt, inquirant solicite et diligenter an presbyteri parrochiales statuta sinodalia que tangunt laicos publicent in communi diebus dominicis secundum quod eis precipitur, et nomina illorum quos super hoc negligentes invenerint nobis tradent in scriptis in qualibet sinodo.</p>
                </div>
                <div>
                    <head>Capitulum 9</head>
                    <p>(9) Statuimus quod in locis sive prioratibus in quibus conventualis congregacio solet esse, si facultates illius ecclesie suppetant, conventus ibidem restauretur.</p>
                </div>
                <div>
                    <head>Capitulum 10</head>
                    <p>(10) Item quod in domibus sive locis ubi solent esse duo monachi vel plures, si facultates locorum sufficiant, monachi sive canonici regulares ad divinum servicium ibidem celebrandum reducantur.</p>
                </div>
                <div>
                    <head>Capitulum 11</head>
                    <p>(11) Monemus abbates et priores conventuales quod tot servitores in abbaciis et prioratibus sibi subditis [19], si ad hoc facultates locorum sufficiant, quos ibi solent deservire, et ne pensiones sive censum [20] ab eisdem exigant que ab antiquo non solent exigi, nisi forte alicui ex justa causa a nobis permittatur, nec alicui persone seculari vel ecclesiastice aliquem locum religiosum donare, in alium transferre, nec [21] alicui ad firmam concedere vel extra manum suam ponere vel transferre quoquomodo presumant; quod si secus fecerint legitime puniantur.</p>
                </div>
                <div>
                    <head>Capitulum 12</head>
                    <p>(12) Sacro approbante concilio [22], statuimus ut canonicus regularis ad curam parrochialis ecclesie institutus, saltem unum alium canonicum regularem secum habeat, si ad hoc illius ecclesie sufficiant facultates, quas [23] nos existimabimus [24]; et abbates, si [25] in hoc fuerint negligentes, nos eos de mandato concilii puniemus.</p>
                </div>
                <div>
                    <head>Capitulum 13</head>
                    <p>(13) Statuimus ne prior conventualis ultra summam sexaginta solidorum ab aliquo sine licencia sui abbatis, vel nostra si abbas non fuerit, mutuo peccuniam recipiat; quod si forte fecerit abjiciatur [26] a prioratu, nec denuo prioratum valeat adipisci, quousque fuerit per nos restitutus.</p>
                    <p>Eidem pene subjaceat prior qui quamcumque peccunie summam receperit mutuo a Judeo.</p>
                </div>
                <div>
                    <head>Capitulum 14</head>
                    <p>(14) Item prohibemus ne fructus non collectos [27] vendant seu quoquomodo alienent; quod si fecerint abjiciantur a prioratu, nec infra annum prioratum illum vel alium valeant adipisci, nec administracionem aliquam vel vocem habeant in capitulo nec eciam elapso [28] anno, quousque per nos fuerint restituti.</p>
                </div>
                <div>
                    <head>Capitulum 15</head>
                    <p>(15) Statuimus ut littere quas habent presbyteri sive persone ecclesiarum vel capellaniarum de acquisicione reddituum [29] transcribantur et transcripta penes se habeant et retineant, et deponant litteras illas, de licencia nostra vel archidiaconorum suorum, in loco religioso vel alio loco tuto</p>
                    <p>et honesto, et hoc faciant infra mensem.</p>
                </div>
                <div>
                    <head>Capitulum 16</head>
                    <p>(16) Statuimus ut rectores ecclesiarum vicarios vel capellanos de assensu nostro instituant in eisdem, eos autem qui secus egerint auctoritate concilii puniemus.</p>
                </div>
                <div>
                    <head>Capitulum 17</head>
                    <p>(17) Statuimus ut ea que legantur vel debentur ad emendos redditus illi ad quos pertinent recipiant a debitoribus et deponant in tiretis [30] in utilitatem ecclesiarum convertenda, nec in usus sacerdotum proprios [31] revertantur.</p>
                </div>
                <div>
                    <head>Capitulum 18</head>
                    <p>(18) Statuimus ut ille ad quem unius pluriumve judicum mandatum dirigitur, sive de citacione facienda sive de aliquo alio faciendo, non faciat quod mandatur nisi in ipso mandato contineantur expresse locorum, diocesis et persone ac ecclesie, cognomina vel alique [32] tales circonstancie per quas, que et unde sint possint agnosci, et nisi exibeatur [33] autenticum cujus auctoritate procedit mandatum vel autentici transcriptum sub sigillo autentiquo et noto.</p>
                </div>
                <div>
                    <head>Capitulum 19</head>
                    <p>(19) Item statutum concilii [34] generalis de viventibus arcendis [35] ab ingressu ecclesie et morientibus qui Christiana debent sepultura carere, nisi saltem semel in anno omnia peccata sua fideliter confessi fuerint proprio sacerdoti [36], et ad minus ad Pasca susceperint reverenter eucharistie Domini sacramentum, nisi forte de proprii sacerdotis consilio ob aliquam causam racionabilem ab ejus perceptione ad tempus abstinendum duxerint, observetur; predicta similiter et frequenter in ecclesiis publicentur.</p>
                </div>
                <div>
                    <head>Capitulum 20</head>
                    <p>(20) Caveant autem sacerdotes ne aliquam personam ad communionem altaris admictant, nisi sibi vel alii [37] ydoneo de sua licencia peccata sua omnia sit confessus vel certitudinabiliter [38] et legitime deputato.</p>
                </div>
                <div>
                    <head>Capitulum 21</head>
                    <p>(21) Statuimus ut in qualibet abbacia seu prioratu conventuali qui monachos et novicios ac canonicos regulares habitum religionis habentes in arte grammatica minus sufficienter instructos habent [39] instruant juxta posse.</p>
                    <p>Sin autem abbas vel prior conventualis hoc infra sex septimanas facere neglexerint ab administracione temporalium sint suspensi et nichilominus episcopus loci dicti magistrum instituat et eidem pro labore et pena salarium et expensas congruas de bonis monasterii, secundum facultates ejusdem, faciat [40] ministrari prout viderit expedire.</p>
                </div>
                <div>
                    <head>Capitulum 22</head>
                    <p>(22) Item statuimus quod mulier purificatura sumens post missam panem benedictum non flectat genua in gradu altaris, nec tundat pectus, nec dicat confiteor, nec sacerdos illi panem conferat, sed ipsa [41] eumdem panem propria sua manu sumat super altare vel seorsum ecclesiam, ne credat accipere corpus Domini.</p>
                </div>
                <div>
                    <head>Capitulum 23</head>
                    <p>(23) Sacro approbante concilio [42] excommunicamus omnes illos qui falsis litteris quoquomodo scienter utuntur.</p>
                </div>
                <div>
                    <head>Capitulum 24</head>
                    <p>(24) Item quia nonnulli potestatis gerentes officium secularis, libertatem et immunitatem ecclesiasticam ledere ac imminuere [43], tanquam honoris et privilegii ecclesiarum invidi, molientes, res ecclesiarum et personas ecclesiasticas frequenter capiunt,et eas detinent vinculis seu carceribus mancipatas, et cum monentur a judicibus ecclesiasticis quod res et personas ecclesiasticas reddant et liberent [44] et recordent [45], ut res et personas ecclesiasticas possint detinere diutius [46] et impugnare, videlicet quod excommunicacionis in personas et locos in quibus res et persone ecclesiastice detinentur et [47] interdicti sentencie non ferantur, maliciose negant se res illas vel personas cepisse vel occupasse vel eciam detinere: eorum cotidianis fraudibus occurrentes, deliberacione provida duximus statuendum, sive loci fuerit dominus, sive prepositus, sive baillivus, vel quocumque nomine nuncupantur, teneantur jurare se rem illam vel personam non detinere, nec dolo vel malicia desiisse habere, nec liberandi vel restituendi potestatem habere; quod juramentum si prestare noluerint excommunicacionis vinculo innodentur.</p>
                </div>
                <div>
                    <head>Capitulum 25</head>
                    <p>(25) Statuimus ut nullus qui propter questas veniat recipiatur ad publicum sermonem faciendum, nec reliquias exhibeat, sine testimonio litterarum domini pape vel dyocesani provincialis.</p>
                </div>
                <div>
                    <head>Capitulum 26</head>
                    <p>(26) Item inhibemus ne executores testamentorum de bonis ad execucionem spectantibus nichil titulo empcionis vel aliquo quocumque modo, nisi ex voluntate deffuncti vel assensu diocesani interveniente, et tunc justo [48] precio, retineant.</p>
                    <p>Qui vero contra fecerit, si laicus fuerit, excommunicetur auctoritate concilii, si clericus, ab ingressu ecclesie suspendatur vel aliter punietur prout diocesano videbitur faciendum, absolvendi tamen potestate diocesano reservata.</p>
                </div>
                <div>
                    <head>Capitulum 27</head>
                    <p>(27) Statuimus ut abbates, abbatisse, priores, priorisse et alii obedienciarii de singulis proventibus, redditibus et expensis singulis annis computent [49] in capitulo diligenter; et ut status abbaciarum et prioratuum conventualium a tribus vel quatuor de claustralibus cognoscatur, et compotum redigatur in scriptis et quod illi penes se habeant unum et abbas vel prior alterum [50]</p>
                </div>
                <div>
                    <head>Capitulum 28</head>
                    <p>(28) Monemus capitula secularium personarum, maxime</p>
                    <p>cathedralia, ut ipsi conveniant, ordinent et tractent in ecclesiis suis die ac nocte, per se et per clericos ecclesiarum, assidue divinum officium [51] compectenter secundum numerum institutorum et facultates ecclesiarum celebrari; et circa divinum servicium et officium diligendam et curam adhibeant efficacem, precipue circa psalmodiam et tractum et per pausaciones congruas in medium versum psalmos dicant, nec versum [52] incipiat pars chori psallitura nisi demum alio finito; et quod modus se habendi in ecclesia tam in choro quam extra, ubi emendacionis opus est, emendetur; et ut a confabulacionibus persone in choro abstineant similiter cum diligencia moneantur, et nos vos ad predicta tenenda et observanda monemus auctoritate predicta.</p>
                </div>
                <div>
                    <head>Capitulum 29</head>
                    <p>(29) Cum legatorum sedis apostolice statuta edita in [53] provincia sibi commissa perpetuo sint servanda, ac bone memorie Galo condam apostolice sedis legatus in Francia contra sacerdotes et clericos concubinarios statutum fecerit in his verbis: Excommunicamus sacerdotes et clericos quoscumque, qui post monicionem legitimam focarias vel alias mulieres de quibus mala suspicio [54] possit suboriri in domibus propriis vel alibi, unde populus vel ecclesia scandalizetur, duxerint retinendas; nisi sint clerici qui in minoribus ordinibus constituti legitime contraxisse probentur [55], qui tamen cum uxoribus ecclesiastica beneficia retinere non debent; [56] ac ex hujus salubri statuto rarus aut nullus fructus provenerit, quia forte statutum hujusmodi ad multorum noticiam non pervenit, cum multi sacerdotes et clerici, in propriarum periculum animarum, plurimorum scandalum, perniciosum exemplum, vituperium ministerii nostri ac dispendium ecclesiastice dignitatis, teneant [57] focarias vel alias mulieres suspectasin domibus propriis vel alibi, unde populus et ecclesia scandalizantur: precipimus et in virtute obediencie districte mandamus ut omnes prelati, sive majores sive minores, subdictos [58] suos sacerdotes et clericos tenentes in domibus suis vel alibi mulieres hujusmodi, si sint super hoc publice diffamati, auctoritate predicti statuti in sinodis et capitulis, presentibus concubinariis et diffamatis hujusmodi generaliter et alias, nisi se correxerint, specialiter et nominatim moneant compectenter, ut ab insolentiis [59] hujusmodi [60] perniciosis [61] ac detestabilibus resipiscant; quod si compectenter moniti non fecerint, auctoritate ejusdem statuti excommunicati publice nuncientur, ac exigente eorum rebellacione eorum beneficia saisiantur [62].</p>
                    <p>Caveant prelati ne in faciendis hujusmodi monicionibus sint tepidi [63] vel remissi, si canonicam ulcionem velint effugere ac infamiam, cum scrupulo societatis oculte non careat qui manifesto facinori, cum possit, desinit obviare.</p>
                    <p>Monemus autem vos ut istud statutum inviolabiliter observetis.</p>
                </div>
                <div>
                    <head>Capitulum 30</head>
                    <p>(30) Quia [64] subscripcio et sigilli aposicio in multis juris articulis consensum et approbacionem inducant, prohibemus ne qua persona ecclesiastica litteras vel instrumenta super contractibus usurariis vel de usura suspectis sigillare vel facere sigillari presumat.</p>
                    <p>Ex hoc enim quidam [65] laici credentes [66] vel confingentes contractus hujusmodi per ecclesiam approbari, peccant [67] securius, nec verecundentur publice dare suam peccuniam ad hanc usuram, ex qualitate autem negocii et persone creditoris contractus usurarios reputamus, videlicet si creditor consueverit fenerare.</p>
                </div>
                <div>
                    <head>Capitulum 31</head>
                    <p>(31) Inhibemus ne quis in domibus vel in locis aut in terris ecclesiarum Lombardos, vel alios advenas qui vulgariter Cahoursini dicuntur, usurarios manifestos, receptare presumat, cum receptor hujusmodi approbare videatur [68] usuram, quam utriusque Testamenti pagina detestatur; qui contra fecerit a superiore suo, monicione competenti premissa, per censuram ecclesiasticam compescatur.</p>
                </div>
                <div>
                    <head>Capitulum 32</head>
                    <p>(32) Item quia parum est esse jura nisi sint qui ea regant, observent [69] et faciant observari, constitutionem Lateranensis concilii [70] contra usurarios edictam [71] qua cavetur ne usurarii [72] manifesti ad communionem altaris admictantur, nec christianam si in hoc peccato decesserint accipiant sepulturam, et quod oblaciones eorum nullus accipiat, firmiter precipimus observari.</p>
                    <p>Qui contra fecerit, preter penam [73] constitucionis ejusdem, sui superioris arbitrio puniatur.</p>
                    <p>Si vero exempti seu privilegiati contra constitucionem eamdem fecerint, episcopus loci illius contra illos, quantum de jure poterit, procedere non obmittat.</p>
                </div>
                <div>
                    <head>Capitulum 33</head>
                    <p>(33) Cum juris utilitas tot et tantis excogitata [74] vigiliis sufficienter nequeat properari vel operari, si processus ministrorum justicie contingat impiorum machinacionibus impediri; ut illorum audaciam [75] quos Dei amor a malo non revocat, saltem rigor ecclesiastice coherceat discipline: sacri provisione concilii duximus statuendum quod si quis, cujuslibet dignitatis aut status existat, nuncios aut executores ecclesiasticorum judicum, aut aliquas litteras eorumdem actave [76] judicialia defferentes, hac occasione verberare, capere, detrahere, occultare, carceri mancipare, violare, aut quod gravius est censendum [77], interficere, litteras vel acta predicta personis memoratis aufferre seu rumpere, cancellare aut aliter destruere quoquomodo vel ablata celare presumpserit, aut ista fieri procuraverit, facientibus consilium vel opem duxerit adhibendam, excommunicacionis sentencie, quam ex tunc ferimus, subjaceat ipso facto: a qua, non nisi prius tam judici cujus auctoritatem contempserit, quam passo injuriam et ceteris quorum intererit, prout excessus postulabit atrocitas satisfecerit compectenter, nullatenus absolvatur.</p>
                </div>
                <div>
                    <head>Footnotes</head>
                    <p>[1] Ms. canonum.</p>
                    <p>[2] Ms. immittantes.</p>
                    <p>[3] Ms. cimiteris.</p>
                    <p>[4] Ms. est.</p>
                    <p>[5] Ms. crudelle.</p>
                    <p>[6] Ms. tutella.</p>
                    <p>[7] Ms. abstricte.</p>
                    <p>[8] Ms. contingerit.</p>
                    <p>[9] Ms. nulli.</p>
                    <p>[10] Ms. extingantes.</p>
                    <p>[11] Ms. sacrarie.</p>
                    <p>[12] Ms. comicti.</p>
                    <p>[13] Ms. comictentes.</p>
                    <p>[14] Ms. sustinuerint.</p>
                    <p>[15] Ms. celebrant.</p>
                    <p>[16] Ms. alios religiosos.</p>
                    <p>[17] Ms. violentas.</p>
                    <p>[18] Ms. questionarmum.</p>
                    <p>[19] Ms. subdictis.</p>
                    <p>[20] Ms. sensum.</p>
                    <p>[21] Ms. in.</p>
                    <p>[22] Ms. consilio.</p>
                    <p>[23] Ms. quos.</p>
                    <p>[24] Ms. exstimabimus.</p>
                    <p>[25] Originally [si].</p>
                    <p>[26] Ms. abiciatur.</p>
                    <p>[27] Originally co[l]lectos.</p>
                    <p>[28] Ms. alapso.</p>
                    <p>[29] Ms. reddi, sans terminaison.</p>
                    <p>[30] Ms. in tiranliis.</p>
                    <p>[31] Ms. proprio.</p>
                    <p>[32] Ms. aliqua.</p>
                    <p>[33] Ms. exibeant.</p>
                    <p>[34] Ms. consilii.</p>
                    <p>[35] Ms. attentis.</p>
                    <p>[36] Originally [sacerdoti].</p>
                    <p>[37] Ms. alio.</p>
                    <p>[38] Ms. certitudinaliter.</p>
                    <p>[39] Originally [habent].</p>
                    <p>[40] Ms. faciant.</p>
                    <p>[41] Ms. ipsam que.</p>
                    <p>[42] Ms. consilio.</p>
                    <p>[43] Ms. iminere.</p>
                    <p>[44] Reference to footnote but no footnote given.</p>
                    <p>[45] Ms. recordant.</p>
                    <p>[46] Ms. diucius.</p>
                    <p>[47] Originally [et].</p>
                    <p>[48] Ms. juxto.</p>
                    <p>[49] Ms. computant.</p>
                    <p>[50] Originally [alterum].</p>
                    <p>[51] Originally [officium].</p>
                    <p>[52] Ms. versus.</p>
                    <p>[53] Ms. et.</p>
                    <p>[54] Ms. suspeccio.</p>
                    <p>[55] Ms. probantur.</p>
                    <p>[56] Excommunicamus ... non debent originally in quotation marks.</p>
                    <p>[57] Ms. tenentes.</p>
                    <p>[58] Ms. in subdictos.</p>
                    <p>[59] Ms. insolertiis.</p>
                    <p>[60] Ms. hujus.</p>
                    <p>[61] Ms. perniciosus.</p>
                    <p>[62] Ms. sarcientur.</p>
                    <p>[63] Ms. tepiti.</p>
                    <p>[64] Ms. Que.</p>
                    <p>[65] Ms. quidem.</p>
                    <p>[66] Ms. credunt.</p>
                    <p>[67] Ms. petunt.</p>
                    <p>[68] Ms. videantur.</p>
                    <p>[69] Ms. observant.</p>
                    <p>[70] Ms. consilii.</p>
                    <p>[71] Ms. edicta.</p>
                    <p>[72] Ms. usura.</p>
                    <p>[73] Ms. pena.</p>
                    <p>[74] Ms. excogitati.</p>
                    <p>[75] Ms. audacia.</p>
                    <p>[76] Ms. acta ne.</p>
                    <p>[77] Ms. cessandum.</p>
                </div>
            </div>
        </body>
    </text>
</root>
