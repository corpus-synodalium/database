<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Saint-Brieuc</title>
                <recordID>2094</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1233</origDate>
                <dateNotes/>
                <origPlace>Saint-Brieuc</origPlace>
                <diocese>Saint-Brieuc</diocese>
                <province>Tours</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 2094</p>
                <p>Year: 1233</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Saint-Brieuc</p>
                <p>Diocese: Saint-Brieuc</p>
                <p>Province: Tours</p>
                <p>CountryModern: France</p>
                <p>Latitude: 48.5136</p>
                <p>Longitude: -2.7653</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Juhel de Mathefelon</p>
                <p>IssuingAuthorityAlt: Juhellus</p>
                <p>RegnalStart: 1229</p>
                <p>RegnalEnd: 1244</p>
                <p>Delegated: None</p>
                <p>ClassificationNotes: Promulgated by AB of Tours, during episcopal visitation of diocese of St-B, with consent of Bp Guillaume Pinchon (r. 1220-1234)</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Mansi 22, coll 320-22</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['GoogleBooks', 'Data Capture']</p>
                <p>OCR: None</p>
                <p>Transcription: Reviewed </p>
                <p>GeneralNotes: 14 decrees</p>
                <p>BiblioRefs: Palazzini, Dizionario, sv Tours</p>
            </div>
            <div>
                <head>Text</head>
                <div>
                    <head>Incipit</head>
                    <p>JUhelius Dei gratia Turonensium archiepiscopus omnibus Christi fidelibus praesentes litteras inspecturis, salutem in Domino.</p>
                </div>
                <div>
                    <head>Capitulum 1</head>
                    <p>(1) Cum in Briocensi dioecesi visitationis officio fungeremur, nos ad Briocensem ecclesiam accedentes, quaedam in ea ad honorem Dei et ipsius ecclesiae, venerabili Fratre nostro Willelmo dicti loci episcopo, et canonicis quos invenimus ibidem, praesentibus et consentientibus duximus statuenda: quae si bene custodiri contigerit, ipsa ecclesia Divino servitio, concedente Domino, non privabitur in futurum.</p>
                </div>
                <div>
                    <head>Capitulum 2</head>
                    <p>(2) Statuimus siquidem quod septem canonici, qui in villa Briocensi praebendas suas percipiunt, ad parochiam Briocensis ecclesiae vicarium unum eligent, quem episcopo praesentabunt, et qui ab eo curam animarum habebit.</p>
                    <p>Vicarius vero praedictus duos capellanos secum habebit, quos episcopo praesentabit: ita quod ipse vicarius et duo capellani praedicti parochiae servire tenebuntur, et etiam majori altari ecclesiae Briocensis, et horis in eadem ecclesia interesse.</p>
                    <p>Vicarius vero omnes redditus parochiae praedictae percipiet, exceptis peregrinorum oblationibus, et bladi decimis, quae dictis septem canonicis remanebunt: et etiam vicarius persolvet eisdem quatuor libras annuae pensionis.</p>
                </div>
                <div>
                    <head>Capitulum 3</head>
                    <p>(3) Tenebuntur autem jurare tam vicarius, quam capellani sui canonicis memoratis, quod redditus ipsorum, qui ad eorum manus devenient, fideliter custodient, et reddent eisdem.</p>
                    <p>Alii autem quinque canonici per se, si voluerint, deservient in ecclesia memorata.</p>
                    <p>Quod si non fecerint, cantor et archidiaconus Guillelmus vicarios sacerdotes in ipsa tenebunt, ita quod uterque eorum centum solidos de redditibus praebendae suae vicario suo annuatim concedet.</p>
                    <p>Guillelmus vero canonicus et diaconus vicarium diaconum in ipsa tenebit, qui de redditibus praebendae suae sexaginta solidos percipiet annuatim.</p>
                    <p>Magistri vero Willelmus de Alta villa, et Petrus de Moncontor vicarios subdiaconos tenebunt ibidem, quorum uterque de redditibus eorum ipsorum quinquaginta solidos annuatim habebit.</p>
                </div>
                <div>
                    <head>Capitulum 4</head>
                    <p>(4) Statuimus insuper quod nullus canonicus vel clericus de choro Briocensi a pulsatione matutinarum usque post magnam Missam, et a pulsatione nonae usque post completorium, sine supellicio intret ecclesiam Briocensem.</p>
                </div>
                <div>
                    <head>Capitulum 5</head>
                    <p>(5) Statuimus praeterea, quod de redditibus servitio ecclesiae deputatis, canonicis qui horis intererunt, per aliquem vel per aliquos ad hoc a capitulo deputandos, fiat quotidie distributio, tali modo: Ad matutinas scilicet, quatuor denarii, ad magnam Missam, tres denarii; ad vesperas, duo denarii deputentur: ita quod si dicti redditus ad distributiones istas per totum anni curriculum faciendas non possent sufficere, saltem semper adventus, et quadragesimae temporibus fiat distributio, ut in aliis temporibus sit defectus potius quam in istis.</p>
                    <p>Considerantes etiam quod in dicta ecclesia sint quaedam pingues, quaedam vero tenues praebendae, cum dignum sit, quod qui in vinea Domini sabaoth par pondus sustinent et laborem, pari recompensentur mercede.</p>
                </div>
                <div>
                    <head>Capitulum 6</head>
                    <p>(6) Statuimus quod post obitum quinque canonicorum, qui pinguiores habent praebendas, omnes in dicta ecclesia adaequentur praebendae, sic scilicet, quod quilibet canonicus pro grossa praebenda xx. libras percipiat, ratione cujus residentiam sex mensium vel in ipsa ecclesia facere teneatur, vel in schola ubi sit studium generale: super quo et teneatur capituli sui consensum requirere; quod tamen eidem capitulum non poterit denegare.</p>
                </div>
                <div>
                    <head>Capitulum 7</head>
                    <p>(7) Duodecim vero praebendis sic in ipsa ecclesia adaequatis, residuum, si quod fuerit, servitio ecclesiae deputetur Decedentibus vero canonicis, si praebendam vacare contigerit, quae valorem viginti librarum excedat, de illa viginti librae instituendo canonico assignentur, et residuum communitati canonicorum applicetur.</p>
                    <p>Cum autem praebenda minoris valoris quam viginti librarum vacaverit, substituendus in ea canonicus ipsam in statu illo habeat, donec post obitum illorum quinque canonicorum qui pinguiores habent praebendas; ita quod ipsis defunctis, omnes praebendae tam pingues quam tenues ad viginti librarum valorem, ut dictum est, redigantur, et residuum servitio ecclesiae deputetur.</p>
                </div>
                <div>
                    <head>Capitulum 8</head>
                    <p>(8) Episcopus vero praedictus, ecclesiae suae honorem et exaltationem desiderans, ut in dicta ecclesia canonicorum numerus augeatur, ad preces nostras concessit capitulo Briocensi ecclesiam de Ploidran, ab ipso, post obitum personae quae in praesentiarum tenet eamdem, in perpetuum possidendam.</p>
                    <p>De qua nos volentes quod non solum in Briocensi ecclesia per vicarios vel per capellanos, sed et per canonicos sacerdotes serviatur: de consensu ipsius episcopi et canonicorum, qui tunc erant praesentes, statuimus, quod cum dictam ecclesiam vacare contigerit, capitulum in ipsa ponet vicarium, episcopo, ut curam animarum ab ipso habeat, praesentandum, qui secum unum capellanum habebit, et tenebit, cui certa portio de proventibus ipsius ecclesiae relinquetur.</p>
                    <p>De residuo vero fient in ecclesia Briocensi duae praebendae sacerdotales, aliis praebendis aequales, in quibus episcopus duos creabit canonicos, qui in sua institutione jurabunt, quod in ecclesia Briocensi per se deservient; et quod infra annum a tempore suae institutionis se facient in presbyteros ordinari.</p>
                    <p>Quod si non facerent, praebendae ipso jure vacarent, et aliis ab episcopo conferrentur.</p>
                    <p>Nec poterunt episcopus vel capitulum tempus hujus prorogare.</p>
                    <p>Si quid vero de portione, quam capitulum percipiet in ecclesia memorata, ultra quadraginta libras, ad dictas duas praebendas assignandas, residuum fuerit: servitio Briocensis ecclesiae deputetur.</p>
                    <p>Capitulum vero memoratum gratiam sibi factam ab episcopo tenens memoriter, et volens se ei reddere non immerito gratiosum: ecclesias de Pleneet et de Henanbian, ad usus episcopalis mensae antea deputatas, concessit eidem liberaliter et benigne, ab ipso et suis successoribus in perpetuum possidendas.</p>
                </div>
                <div>
                    <head>Capitulum 9</head>
                    <p>(9) Ut autem ista ordinatio futuris temporibus inviolabiliter observetur, statuimus quod instituendus episcopus, post consecrationem suam, antequam recipiatur in ecclesia Briocensi, juret se servaturum eamdem, et eam sigillo suo sigillet: similiter quilibet instituendus canonicus, antequam ei stallum in choro, et locus in capitulo assignetur, juret se servaturum eamdem; et quod denarios distributionum, nisi horis interfuerit, non percipiet, nec praebendam suam, nisi residentiam in ecclesia Briocensi fecerit, ut superius est expressum.</p>
                </div>
                <div>
                    <head>Explicit</head>
                    <p>Actum apud S. Briocum de consensu venerabilis fratris nostri Willelmi episcopi Briocensis, qui praesentibus litteris sigillum suum apposuit: et de consensu etiam canonicorum qui tunc in eadem ecclesia praesentes erant.</p>
                    <p>Anno Domini millesimo ducentesimo trigesimo tertio, mense Octobri.</p>
                    <p>Ego Petrus primo vidi hanc chartam anno Domini millesimo ducentesimo trigesimo quarto, die Jovis post Epiphaniam Domini.</p>
                </div>
                <div>
                    <head>Footnotes</head>
                </div>
            </div>
        </body>
    </text>
</root>
