<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Nicosia</title>
                <recordID>0852</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1313</origDate>
                <dateNotes/>
                <origPlace>Nicosia</origPlace>
                <diocese>Nicosia</diocese>
                <province>Nicosia</province>
                <country>Cyprus</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 852</p>
                <p>Year: 1313</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: part of Synodicum Nicosiense, compiled ca. 1340 with some later additions</p>
                <p>Place: Nicosia</p>
                <p>Diocese: Nicosia</p>
                <p>Province: Nicosia</p>
                <p>CountryModern: Cyprus</p>
                <p>Latitude: 35.166667</p>
                <p>Longitude: 33.366667</p>
                <p>PlaceNotes: Raised to Archbishopric in 1197</p>
                <p>Classification: Diocesan</p>
                <p>IssuingAuthority: Pierre de Pleine-Chassaigne</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Schabel, Synodicum Nicosiense, 208-225</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Data Capture</p>
                <p>OCR: Yes</p>
                <p>Transcription: Reviewed </p>
                <p>GeneralNotes: Published by Peter, Bp of Rodez, Papal legate, in Synod of Nicosia</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Constitutiones Domini Petri miseratione divina Ruthenensis episcopi, apostolicae sedis legati, Anno MCCCXIII in Nicosiensi synodo publicatae.</p>
                </div>
                <div>
                    <head>Capitulum 1</head>
                    <p>(1) Petrus [1], miseratione divina Ruthenensis episcopus, apostolicae sedis legatus in partibus cismarinis, ordinamus, ad evitandum otium viris spiritualibus quam maxime inimicum, quod omnes clerici regni Cypri se occupent in aliquo utili opere quod clericalem deceat honestatem, ut habeant, maxime pauperes, unde possint commode vivere necnon et divites cum caeteris occasionem validam quaecumque animae contraria evitandi, nam [2] qui operatur terram suam fideliter, saturabitur panibus, ut ait Sapiens [3], et qui sectatur otium replebitur egestate.</p>
                    <p>Quicumque vero his contrarians otiositati vacaverit, de malis omnibus et non immerito est suspectus et accusatus, ad probationem facilem tanquam culpabilis puniendus.</p>
                </div>
                <div>
                    <head>Capitulum 2</head>
                    <p>(2) Item, quod omnes clerici semper deferant habitum clericalem, nisi talis necessitas immineat quod ad tempus juste possint apud Deum et homines excusari.</p>
                    <p>Et qui contrarium attentare praesumpserit, timeat verbum Domini crudeliter increpantis omnes illos qui vestem induunt peregrinam.</p>
                    <p>Si quis vero repertus fuerit culpabilis in praedictis, toties quoties per praelatum cui subjectus fuerit inventus fuerit deliquisse, in XX bysantiis dandis pauperibus condemnetur, vel alia poena, si ei visum fuerit, pro culpae debito graviori.</p>
                </div>
                <div>
                    <head>Capitulum 3</head>
                    <p>(3) Item, quod quilibet episcopus conscribi faciat perfecte omnes clericos suae dioecesis ad tardius ab ista synodo infra mensem, ut melius cognoscat oves suas proprias nominatim et clare merita sive demerita praedictorum.</p>
                    <p>Et ut facilius possit eos corrigere, dicat eis in synodo sua quod ipse scit bene vitam et mores diu est singulorum, qui reformatione magna indigent, ut est notum.</p>
                    <p>Et quamvis [4] perversi difficile corrigantur et stultorum sit numerus infinitus, [5] sciant firmissime quod excessus eorum publicos non posset ultra aequanimiter sustinere.</p>
                    <p>Unde praecaveant de caetero ultricem vitii scandalizantis Dominum et populum manum suam.</p>
                    <p>Quicumque autem vult gaudere privilegio clericali, post terminum praedictum provideat sibi quod reperiri valeat in hoc scripto, seu in quaternio ecclesiae Nicosiensis.</p>
                </div>
                <div>
                    <head>Capitulum 4</head>
                    <p>(4) Item, quod nullo modo clerici mercationes aliquas exerceant indecentes officio clericali, nec teneant bailivias, nec pertractent odiosa negotia quorumlibet laicorum, et specialiter quae possent lites sive scandala in patria generare.</p>
                    <p>Nam secundum Apostolum, [6] Nemo fidelis Deo militans implicat se pompis et saecularibus negotiis, ut ei placeat cui se probavit [7].</p>
                    <p>Qui vero fecerit contrarium, ut dyscolus a clericali tramite, secundum scita canonum puniatur, et privetur lucro tali pecuniae acquisitae per proprium episcopum, et per eundem mendicantibus erogetur.</p>
                    <p>De aliis vero quae non sunt minus gravia, prout culpa exegerit, in persona et in officio, si quod habeat, ac in rebus, per illum ad quem pertinet, gravissime distringatur.</p>
                </div>
                <div>
                    <head>Capitulum 5</head>
                    <p>(5) Item, quod laicis quibuslibet non tradantur bailiviae nec alia officia praelatorum, nec etiam quorumlibet clericorum.</p>
                    <p>Nam ex hoc multa scandala, damna magna, et vituperia ecclesiae et praelatis ac clericis in istis partibus sunt exorta, et ni caveant forte majora iis quae dicta sunt adhuc processu temporis orientur.</p>
                    <p>Quicumque autem id quod dictum est evitare noluerit, officium suum et ministerium vituperans contra sententiam Apostoli, accusatus a suo superiore gravissime puniatur, et de damnis ecclesiae datis per laicos officiales praedictos nullam adversus eosdem habeat actionem.</p>
                </div>
                <div>
                    <head>Capitulum 6</head>
                    <p>(6) Item, quod omnes clerici addiscant expedite legere qui nesciunt et cantare, necnon grammaticae facultatem, ut sciant et intelligant saltem ad litteram grosso modo illa quae dicunt in ecclesia et audiunt, ad differentiam laicorum, ne sacerdos fiat ut populus, sculptae imaginis idiota.</p>
                    <p>Nam saepe quaerit Dominus, nec invenit in istis partibus ut deceret, [8] Ubi litteratus?</p>
                    <p>Ubi est verba legis ponderans? per prophetam.</p>
                </div>
                <div>
                    <head>Capitulum 7</head>
                    <p>(7) Item, quod omnes clerici praecaveant dum cantatur vel legitur officium intra ecclesiam vel extra in processionibus, quod non sint actibus vel gestibus dissoluti, sed maturi, devoti, simplices, et quieti, ac Divinis intenti laudibus, ad Dei gloriam et honorem necnon aedificationem omnium fidelium qui assistunt.</p>
                    <p>Quia [9] inter vestibulum et altare plorabant sacerdotes ministri Domini, et dicebant, parce Domine, parce populo tuo [10], cum volebant placare Deum de offensis suis et populi anxiati.</p>
                    <p>Qui autem fecerit contrarium, intendens vanis dissolutionibus, statim in publico, per illum qui processioni praeerit sive choro, de aliorum ordine ut dyscolus expellatur, et nunquam nisi per archiepiscopum vel vicarium ipsius ad gradum pristinum reducatur.</p>
                </div>
                <div>
                    <head>Capitulum 8</head>
                    <p>(8) Item, quod nullus clericus ecclesiasticis vacans officiis deferre audeat tortos crines, cum secundum Petrum apostolum talis cultus sit habitus mulierum, nec coronam lineam, ut miles laicus, seu vayletus, sed juxta morem curiae debitum clericis, a praedictis abstineat, cum sint manifeste contra decentiam clericalem.</p>
                    <p>Quicumque vero fecerit contrarium, non recedens a tali habitu muliebri et ornatu solis laicis debito, ecclesiam et ejus beneficium, si quod in ea percipit, sibi pro poena noverit interdictum, et repertus portare cosiam solvat pro poena II solidos et perdat cosiam.</p>
                </div>
                <div>
                    <head>Capitulum 9</head>
                    <p>(9) Item, quod nullus clericus ad sacros ordines venire audeat sub interminatione Divini anathematis et maledictionis aeternae, qui non sit fama publica de legitimo matrimonio procreatus, vel cum quo saltem non fuerit expresse in defectu natalium per dominum summum pontificem, vel alium habentem super hoc potestatem, servato juris ordine dispensatum; bonae utique famae, honestae ac laudabilis vitae, sufficiens vel ad minus competentis litteraturae, ac aetatis congruae secundum gradum ordinis quem requirit; qui etiam titulum habeat in re certa et litteram ad hoc illius domini vel dominae firmam et stabilem qui vel quae sibi titulum assignavit.</p>
                    <p>Multi enim victum promittunt pariter et vestitum de novo accedentibus ad ordines, et postea cum ordinati repetunt, reddere contradicunt, et oportet eos in vituperium Dei et ordinis quem acceperunt sub eorum confidentia vilissime, ut est notorium, mendicare.</p>
                </div>
                <div>
                    <head>Capitulum 10</head>
                    <p>(10) Item, quod nullus clericus, maxime intra sacros ordines constitutus, suspectam mulierem teneat vel habeat in domo sua propria, de qua possit apud Deum vel homines sicut incontinens diffamari.</p>
                    <p>Quicumque vero fecerit contrarium, excommunicationis sententia sit ligatus, necnon privatus beneficio et suspensus ab executione ordinum, quousque satisfactione praevia per illum ad quem pertinet restitui mereatur.</p>
                    <p>Hoc enim execrabile flagitium Apostolus in omnibus, et maxime in clericis, cum multis aliis detestatur, [11] Fornicatio, inquit, et omnis immunditia vel avaritia nec nominetur in vobis sicut decet sanctos aut turpitudo, aut stultiloquium, aut scurrilitas quae ad rem non pertinet, sed magis actio gratiarum [12].</p>
                    <p>Unde si mulier suspecta fuerit in domo clerici cujuslibet deprehensa, sclava, vel ancilla, ipsam pronunciamus ex nunc liberam, et veniat quando sibi placuerit, gratis manumissionis suae a nobis litteram receptura.</p>
                    <p>Et est suspecta mulier cum qua dudum talis concubuit, vel quia juvenis, vel quia dissoluta gestibus, vel quia etiam de malis procurationibus foedis et turpibus palam et publice diffamata.</p>
                </div>
                <div>
                    <head>Capitulum 11</head>
                    <p>(11) Item, quod nullus clericus, sine necessitate maxima, vel in itinere constitutus, bibat vel comedat in taberna, nec eandem vel alia loca intret quoquomodo suspecta.</p>
                    <p>Quicumque autem fecerit contrarium, pro qualibet vice tribus diebus in pane et aqua debeat jejunare, et non intret ecclesiam nec aliquid recipiat in eadem quousque poenitentiam compleverit supradictam.</p>
                    <p>Et ultra hoc, accusatus legitime de re tali solvat pro vice qualibet III solidos, dandos pauperibus per officialem archiepiscopi, vel ejus vicarium, in cujus civitate vel dioecesi facit moram.</p>
                </div>
                <div>
                    <head>Capitulum 12</head>
                    <p>(12) Item, quod nullus clericus tanquam suae salutis immemor furto rei notabilis se exponat.</p>
                    <p>Quicumque autem fecerit contrarium, damnum passo restituat duas partes, licet quinque secundum legem Moysis restituere teneatur.</p>
                </div>
                <div>
                    <head>Capitulum 13</head>
                    <p>(13) Item, quod nullus clericus arma quaelibet de nocte portare audeat nec de die, nisi talis casus emergeret quod hoc licite posset facere sine culpa.</p>
                    <p>Quicumque autem fecerit contrarium, privetur armis omnibus per praelatum ad quem hoc pertinet, et ultra hoc, prout de jure fuerit, puniatur.</p>
                    <p>Arma quidem nostrae militiae non sunt carnalia [13] dicit Apostolus, sed potius spiritualia, quibus debemus nos defendere ab hostibus ecclesiae ac fidei et totum populum Christianum.</p>
                </div>
                <div>
                    <head>Capitulum 14</head>
                    <p>(14) Item, quod nullus clericus ad otiandum diu sedeat in plateis in quibus facile judicantur innoxii qui transeunt per sedentes, sed potius in occulto despiciat et judicet semetipsum, nam judicabitur a Domino, quia judicavit ignorans alios.</p>
                    <p>Nec ludat publice vel occulte, nec lusores respiciat sive associet, recipiat, vel det eis, aut etiam malefactoribus quibuslibet, consilium, auxilium, vel favorem.</p>
                    <p>[14] Nam [15] cum sancto sanctus eris... et cum perversis necessario perverteris.</p>
                    <p>[16] Quae est participatio justitiae cum iniquitate? ait Apostolus, quasi dicat, Nulla penitus debet esse.</p>
                </div>
                <div>
                    <head>Capitulum 15</head>
                    <p>(15) Item, ad evitandum tumultum et deordinationem chori, detur pecunia canonicis et aliis pacifice tali hora in diebus solemnibus quod Missam celebrans non turbetur, nec alii circumstantes, ut sit cultus justitiae silentium et discursus indebitus per chorum et ecclesiam tunc temporis compescatur.</p>
                </div>
                <div>
                    <head>Capitulum 16</head>
                    <p>(16) Item, qualibet die Dominica et festo solemni semper in majori ecclesia fiat sermo prout decanus provide ordinabit.</p>
                    <p>Nam [17] vivus est sermo Dei et efficax, et penetrabilior omni gladio ancipiti, pertingens usque ad divisionem animae ac spiritus, compagum quoque et medullarum, et discretor cogitationum ac intentionum cordis, ait Apostolus, [18] nec revertetur ad me vacuus, praedictus sermo, dicit Dominus, sed faciet et prosperabitur in omnibus ad quaecumque salubria illum misi. [19]</p>
                </div>
                <div>
                    <head>Capitulum 17</head>
                    <p>(17) Item, obsecramus in Domino, licet autoritatem habeamus super hoc imperandi, quod in altari majoris ecclesiae Nicosiensis soli canonici ecclesiae administrent tam in Missis quam in epistolis et evangeliis, et quod alternis vicibus per ordinem fiant hebdomadarii et cantores in diebus solemnibus propter sedis authenticum principatum.</p>
                    <p>Honor tamen et reverentia fiat episcopis et aliis superioribus, quando eis placuerit in praedicta ecclesia celebrare.</p>
                </div>
                <div>
                    <head>Capitulum 18</head>
                    <p>(18) Item, quod nullus presbyter sine confessione praevia temere audeat celebrare, dum tamen possit commode habere copiam sacerdotis et necessitatis articulus non emergat ut sine confessione faciem Dei praeoccupet, ne irascatur Dominus contra eum, et subito ultionem recipiat de peccatis.</p>
                </div>
                <div>
                    <head>Capitulum 19</head>
                    <p>(19) Item, quod sacerdotes, quando celebrant, cum summa reverentia et in silentio ac devote se habeant in altari, et post ablutionem manuum nihil omnino teneant in capite propter frigus vel aliud, nam facerent magnam irreverentiam atque intolerabilem sacramento.</p>
                    <p>Et quicumque contrarium attentare praesumpserit, loquendo scilicet impertinentia seu clamose, vel tenendo quicquam in capite tanquam irreverens, indevotus, atque insipiens, a quolibet officio Missae privatus sit per tres menses et ultra, etiam quousque per judicium praelati sui proprii ad statum celebrandi congruum et debitum reducatur.</p>
                    <p>Et idem ordinamus penitus de ignorantibus presbyteris qui defectus multos in Missa faciunt dum celebrant coram Deo et populo, et facere nullatenus erubescunt.</p>
                </div>
                <div>
                    <head>Capitulum 20</head>
                    <p>(20) Item, quod Divinum officium in choro melius recitetur, de die pariter et de nocte, ad Dei gloriam et honorem, necnon aedificationem populi, et debitum ministrorum ecclesiae fidelius persolvendum.</p>
                    <p>Nam si de die pauci nunc ad chorum veniunt, de nocte multo veniunt pauciores, et cum pro labore suo recipiant bona stipendia et pinguia, debent ea fideliter et sine fraude qualibet promereri.</p>
                </div>
                <div>
                    <head>Capitulum 21</head>
                    <p>(21) Item, quod quilibet sacerdos specialiter de propria licentia sui episcopi discretum habeat suum confessorem, cui et non alii semper, quando commode poterit, confiteatur integre, humiliter, et devote.</p>
                    <p>Necesse est enim, ait Gregorius, ut manus mundas habeat qui aliorum tergere sordes curat.</p>
                    <p>Nolumus tamen, nec approbamus, quod confessus vice versa suum eodem tempore audire debeat confessorem.</p>
                </div>
                <div>
                    <head>Capitulum 22</head>
                    <p>(22) Item, quod omnes clerici de alienis partibus venientes certificent episcopum in cujus eligunt dioecesi residere de susceptis ordinibus per litteras vel per testes, et aliter eos non ordinet, si requirant, nec permittat eos sacramenta ecclesiastica ministrare.</p>
                </div>
                <div>
                    <head>Capitulum 23</head>
                    <p>(23) Item, quod informentur provide sacerdotes in synodis, cum diligentia et efficacia salutari, quod claves sibi traditas per sacerdotium ad aliqua illicita non extendant, excommunicatos videlicet absolvendo et alios culpabiles, in casibus episcopis reservatis.</p>
                    <p>Nam sic eos deciperent et seipsos, qui nullam super hoc habent potestatem.</p>
                </div>
                <div>
                    <head>Capitulum 24</head>
                    <p>(24) Item, quod infra praesentem annum canonici ecclesiae Nicosiensis totum officium ecclesiae perfecte corrigant ut sit perpetuo uniforme, vel assumant ex tunc in posterum officium Romanae curiae antiquitus cum magna diligentia ordinatum.</p>
                    <p>Et ad hoc per obedientiam sacram dicti canonici teneantur, nec aliquid recipiant de suis juribus in praedicta ecclesia ultra praefatum terminum, quousque ordinaverint de Divino officio ecclesiae, ut dictum est.</p>
                </div>
                <div>
                    <head>Capitulum 25</head>
                    <p>(25) Item, quod sine necessitatis articulo, nullus presbyter confessionem audiat cujusdam subditi, sive parochiani, magistri, capellani, sine sua licentia et informatione utili et salubri qualiter eum moneat plenissime confiteri et satisfacere integraliter, ut tenetur.</p>
                    <p>Et etiam, si est excommunicatus, quod primo faciat se absolvi, nam aliter nihil prodest sibi confessio ad salutem, nec absolutio potest dari.</p>
                </div>
                <div>
                    <head>Capitulum 26</head>
                    <p>(26) Item, quod sine magna causa et notabili, ut est mortis articulus vel etiam gravis infirmitas et evidens periculum, nulli carnes comedendi licentia in Quadragesima et aliis abstinendi temporibus concedatur, quia non potest fieri, servato juris ordine, nec status ecclesiae sanctae, quem transgredi gravissimum peccatum est.</p>
                    <p>Et si absque licentia ministrorum ecclesiae forsitan aliqui carnes comederint, praeter modos qui dicti sunt, puniantur ecclesiastica disciplina, nec absolvantur leviter, nec etiam per quoslibet, sed solum per archiepiscopum vel ejus suffraganeos, qui more infidelium ipsos puniant, si publice deliquerunt, vel domino summo pontifici, si visum ei fuerit, tales mittant.</p>
                </div>
                <div>
                    <head>Capitulum 27</head>
                    <p>(27) Item, quod omnes clerici vitent excessum quemlibet in vestibus, cibis, equis, sellis, et aliis quibuscumque.</p>
                    <p>Non enim Christi pauperis collatum sibi patrimonium debent in excessu expendere, sed in suis necessitatibus moderatis, ut eorum modestia cunctis hominibus fiat nota, et specialiter in epulis, nam superfluitas in talibus notorium est peccatum.</p>
                    <p>[20] “Utere quasi homo frugi,” ait sapiens iis “quae tibi apponuntur, ut non cum manducas multum odio habearis [21].</p>
                </div>
                <div>
                    <head>Capitulum 28</head>
                    <p>(28) Item, quod dominus archiepiscopus ac ejus omnes suffraganei episcopi haereses et errores contra fidem catholicam, bonos mores, et doctrinam sanam et salutiferam Christi et ecclesiae Romanae, modis et viis quibus poterunt, de regno Cypri et provincia satagant extirpare, quia procreante diabolo, multo major [22] est ibi hodie infidelium, ut intelleximus a pluribus fide dignis, quam sit fidelium.</p>
                    <p>Et hoc esse non potest sine magna negligentia praelatorum, quia non carent scrupulo societatis occultae qui sic manifesto facinori patenter desinunt obviare.</p>
                </div>
                <div>
                    <head>Capitulum 29</head>
                    <p>(29) Item, quod omnia sacramenta ecclesiae sanitate vigente corporis recipiantur in ecclesia et publice, non occulte.</p>
                    <p>Nec aliquis extra ecclesiam illa sine necessitate maxima, ut est mortis articulus, administret.</p>
                    <p>Quicumque vero fecerit contrarium, poena canonica gravissime puniatur.</p>
                </div>
                <div>
                    <head>Capitulum 30</head>
                    <p>(30) Item, quod discrete provideant episcopi et praelati ut quilibet ecclesiae suae in scripto manu publica redditus omnes faciat annotari, et in tribus aut quatuor locis fideliter et integre conservari ad majorem memoriam futurorum.</p>
                </div>
                <div>
                    <head>Capitulum 31</head>
                    <p>(31) Item, quod ecclesiae ornamenta sint multa, numerosa, et varia, sicut decet, ac plures etiam servitores, libri boni et utiles, ac calices argentei et aurei, campanae multae insuper, prout facultates ecclesiae commode poterunt sustinere, ita quod laus Divina valeat honorabiliter in qualibet ecclesia episcopali fieri sicut decet.</p>
                </div>
                <div>
                    <head>Capitulum 32</head>
                    <p>(32) Item, quod solemnes fiant ecclesiae per praelatos ubi factae non sunt, secundum loci exigentiam cujuslibet, de opere bono et solido, tamen nullatenus cimoso, et alia similiter aedificia utilia et necessaria pro habitationibus praelatorum.</p>
                    <p>Et in locis suis episcopi resideant continue, ut tenentur, quando alibi facere pro arduis negotiis ecclesiae non habebunt.</p>
                </div>
                <div>
                    <head>Capitulum 33</head>
                    <p>(33) Item, quod quilibet episcopus et praelatus, sicut pater, subjectos suos, et maxime clericos ut filios carissimos, erudiat et nutriat in moribus et disciplinis, specialiter legis Dei atque coelestium mandatorum.</p>
                    <p>Et super eos vigilet diligenter ne devient per errorem a recto tramite veritatis ac fidei, quae viam aperit fidelibus ad salutem.</p>
                </div>
                <div>
                    <head>Capitulum 34</head>
                    <p>(34) Item, quod nullus clericus, in publico vel occulto, praelato suo audeat iniquo animo detrahere vel falso eum apud aliquem diffamare.</p>
                    <p>Nam hoc esset magnum periculum et peccatum praeter damnum ecclesiae, quod non posset de facili reparari, nec non et animae diffamantis occisio et pacis perturbatio morum.</p>
                    <p>[23] Vir enim peccator turbabit amicos, ut ait Sapiens, et in medio pacem habentium immittet inimicitias.</p>
                    <p>Quare susurro et bilinguis a Deo est maledictus, multos enim turbat pacem habentes [24].</p>
                    <p>Quicumque vero taliter inventus fuerit falso praelatum suum vel episcopum diffamasse, causa suscitandi litem atque discordiam inter ipsum et populum, vel dominum temporalem, aut clerum suum, seu capitulum, ab omnibus beneficiis et officiis sit suspensus, quousque satisfecerit de offensa ecclesiae ac praelato, prout de jure fuerit faciendum.</p>
                </div>
                <div>
                    <head>Capitulum 35</head>
                    <p>(35) Item, quod festum de corpore Domini, secundum ordinationem felicis recordationis Urbani Papae, fiat solemniter in tota provincia Nicosiensi feria quinta post octavam Pentecostes, cum octava.</p>
                </div>
                <div>
                    <head>Capitulum 36</head>
                    <p>(36) Item, quod corpus Domini extra ecclesiam, quando necesse fuerit, cum magna reverentia deferatur, et infirmis cum devotione, ut decens est, ministretur.</p>
                    <p>Quicumque autem in itinere sibi occurrerint dum portatur adorent eum flexis genibus, humiliter, nudato capite, ac junctis manibus, reverenter.</p>
                    <p>Et omnibus qui per XL passus eum associaverint, vel vestes pedibus portantis eum straverint in via, vel lumina sibi accenderint, XL dies de indulgentia elargimur.</p>
                    <p>Et si equitantes portanti corpus Domini occurrerint, debent statim descendere, ac regi regum Domino devotam reverentiam cordis et corporis humiliter exhibere.</p>
                </div>
                <div>
                    <head>Capitulum 37</head>
                    <p>(37) Item, quod omnes clerici, tam juvenes quam alii, qui chorum intrare voluerint, capis nigris in hieme dum dicetur officium, sicut canonici, de caetero induantur.</p>
                </div>
                <div>
                    <head>Capitulum 38</head>
                    <p>(38) Item, quod omnes clerici, ut consuetum est, diebus Dominicis singulis ad processionem omnino veniant, et nullus audeat remanere, de illis specialiter qui sunt ad hoc per statutum ecclesiae obligati.</p>
                    <p>Et quicumque remanserit sine licentia speciali et causa valde necessaria, nihil ex tunc recipiat in eadem, quousque fuerit per mandatum archiepiscopi, vel vicarii ejusdem, voce vel littera restitutus.</p>
                </div>
                <div>
                    <head>Capitulum 39</head>
                    <p>(39) Item, quod nullo tempore utantur clerici servitio ecclesiae deputati, maxime in choro vel locis aliis sacris, ineptis novitatibus, nec cantu aliquo dissoluto, contra usum laudabilem ecclesiae Nicosiensis.</p>
                </div>
                <div>
                    <head>Capitulum 40</head>
                    <p>(40) Item, quod omnes clerici contra nostram sententiam focarias retinentes excommunicentur nominatim et publice, ac conferantur aliis eorum beneficia, nec audeant in susceptis ordinibus ministrare.</p>
                </div>
                <div>
                    <head>Capitulum 41</head>
                    <p>(41) Item, quod omnes clerici servitio ecclesiae deputati has omnes constitutiones habeant et alias per legatum cardinalem et Nicosienses archiepiscopos dudum factas, quas omni mense legant semel ad minus, tam provide quam distincte, ut melius sciant quid habent facere circa ecclesiam et non possint de ignorantia excusari.</p>
                </div>
                <div>
                    <head>Capitulum 42</head>
                    <p>(42) Item, quod bacularii nostri et etiam ecclesiae omnes illos qui contra dictas constitutiones facient, vel aliquam predictarum, ex nunc aperte potestatem habeant citandi eos personaliter coram nobis, ut pro demeritis in corpore vel in pecunia puniantur.</p>
                    <p>Lectae et recitatae fuerunt constitutiones seu ordinationes praedictae in majori ecclesia Nicosiensi, Anno Domini millesimo trecentesimo tertio decimo, Indictione XI, die XV mensis Iunii, in qua fuit synodus celebrata.</p>
                </div>
                <div>
                    <head>Footnotes</head>
                    <p>[1] mg: aliter: Nos frater Petrus</p>
                    <p>[2] rest of the sentence in quotation marks.</p>
                    <p>[3] mg: Prov. 18 (read: 28)</p>
                    <p>[4] mg: Eccles. 1</p>
                    <p>[5] perversi...infinitus in quotation marks.</p>
                    <p>[6] mg: 2 Tim. 2</p>
                    <p>[7] Parts of this sentence in quotation marks.</p>
                    <p>[8] mg: Isa. 33</p>
                    <p>[9] mg: Ioel 2</p>
                    <p>[10] inter...tuo in quotation marks.</p>
                    <p>[11] mg: Ephes. 5</p>
                    <p>[12] Fornicatio onwards in quotation marks.</p>
                    <p>[13] Arma...carnalia in quotation marks.</p>
                    <p>[14] Portions of the following sentences in quotation marks.</p>
                    <p>[15] mg: Psal. 17</p>
                    <p>[16] mg: 2 Cor. 6</p>
                    <p>[17] mg: Hebr. 4</p>
                    <p>[18] mg: Is. 55</p>
                    <p>[19] Portions of preceding sentence in quotation marks.</p>
                    <p>[20] mg: Eccli. 31</p>
                    <p>[21] This sentence in quotation marks.</p>
                    <p>[22] mg deest: numerus</p>
                    <p>[23] mg: Eccli. 28</p>
                    <p>[24] Portions of the preceding two sentences in quotation marks.</p>
                </div>
            </div>
        </body>
    </text>
</root>
